<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1tim/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1tim">1 Timothy</a> &gt <strong>Chapter 5</strong></div><p><span class="verse"><a name="1">1</a>En äldre man må du icke tillrättavisa med hårda ord; du bör tala till honom såsom till en fader.  Till yngre män må du tala såsom till bröder,</span> <span class="verse"><a name="2">2</a>till äldre kvinnor såsom till mödrar, till yngre kvinnor såsom till systrar, i all renhet.</span> <span class="verse"><a name="3">3</a>Änkor må du bevisa ära, om de äro rätta, värnlösa änkor.</span> <span class="verse"><a name="4">4</a>Men om en änka har barn eller barnbarn, då må i första rummet dessa lära sig att med tillbörlig vördnad taga sig an sina närmaste och så återgälda sina föräldrar vad de äro dem skyldiga; ty sådant är välbehagligt inför Gud.</span> <span class="verse"><a name="5">5</a>En rätt, värnlös änka, som sitter ensam, hon har sitt hopp i Gud och håller ut i bön och åkallan natt och dag.</span> <span class="verse"><a name="6">6</a>Men en sådan som allenast gör sig goda dagar, hon är död, fastän hon lever.  --</span> <span class="verse"><a name="7">7</a>Förehåll dem också detta, så att man icke får något att förevita dem.</span> <span class="verse"><a name="8">8</a>Men om någon icke drager försorg om sina egna, först och främst om sina närmaste, så har denne förnekat sin tro och är värre än en otrogen.</span> <span class="verse"><a name="9">9</a>Såsom »församlingsänka» må ingen annan uppföras än den som är minst sextio år gammal, och som har varit allenast en mans hustru,</span> <span class="verse"><a name="10">10</a>en som har det vittnesbördet om sig, att hon har övat goda gärningar, uppfostrat barn, givit härbärge åt husvilla, tvagit heligas fötter, understött nödlidande, korteligen, beflitat sig om allt gott verk.</span> <span class="verse"><a name="11">11</a>Unga änkor skall du däremot icke antaga.  Ty när de hava njutit nog av Kristus, vilja de åter gifta sig;</span> <span class="verse"><a name="12">12</a>och de äro då hemfallna åt dom, eftersom de hava brutit sin första tro.</span> <span class="verse"><a name="13">13</a>Därtill lära de sig ock att vara lättjefulla, i det att de löpa omkring i husen; ja, icke allenast att vara lättjefulla, utan ock att vara skvalleraktiga och att syssla med sådant som icke kommer dem vid, allt medan de tala vad otillbörligt är.</span> <span class="verse"><a name="14">14</a>Därför vill jag att unga änkor gifta sig, föda barn, förestå var och en sitt hus och icke giva någon motståndare anledning att smäda.</span> <span class="verse"><a name="15">15</a>Redan hava ju några vikit av och följt efter Satan.</span> <span class="verse"><a name="16">16</a>Om någon troende, vare sig man eller kvinna, har änkor att sörja för, då må han understödja dem utan att församlingen betungas, för att denna så må kunna understödja rätta, värnlösa änkor.</span> <span class="verse"><a name="17">17</a>Sådana äldste som äro goda församlingsföreståndare må aktas dubbel heder värda, först och främst de som arbeta med predikande och undervisning.</span> <span class="verse"><a name="18">18</a>Skriften säger ju: »Du skall icke binda munnen till på oxen som tröskar», så ock: »Arbetaren är värd sin lön.»  --</span> <span class="verse"><a name="19">19</a>Upptag intet klagomål mot någon av de äldste, om det icke styrkes av två eller tre vittnen.</span> <span class="verse"><a name="20">20</a>Men begår någon en synd, så skall du inför alla förehålla honom den, så att också de andra känna fruktan.</span> <span class="verse"><a name="21">21</a>Jag uppmanar dig allvarligt inför Gud och Kristus Jesus och de utvalda änglarna att iakttaga detta, utan någon förutfattad mening och utan att i något stycke förfara partiskt.</span> <span class="verse"><a name="22">22</a>Förhasta dig icke med handpåläggning, och gör dig icke delaktig i en annans synder.  Bevara dig själv ren.</span> <span class="verse"><a name="23">23</a>Drick nu icke längre allenast vatten, utan bruka något litet vin för din mages skull, eftersom du så ofta lider av svaghet.</span> <span class="verse"><a name="24">24</a>Somliga människors synder ligga i öppen dag och komma i förväg fram till dom; andras åter komma först efteråt fram.</span> <span class="verse"><a name="25">25</a>Sammalunda pläga ock goda gärningar ligga i öppen dag; och när så icke är, kunna de ändå icke bliva fördolda.</span> </p></div</div></div></body></html>