<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/1tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/1tim">1 Timothy</a> &gt <strong>Chapter 1</strong></div><p><span class="verse"><a name="1">1</a>Paulus, Kristi Jesu apostel, förordnad av Gud, vår Frälsare, och Kristus Jesus, vårt hopp,</span> <span class="verse"><a name="2">2</a>hälsar Timoteus, sin sannskyldige son i tron.  Nåd, barmhärtighet och frid ifrån Gud, Fadern, och Kristus Jesus, vår Herre!</span> <span class="verse"><a name="3">3</a>Jag bjuder dig, nu såsom när jag for åstad till Macedonien, att stanna kvar i Efesus och där förmana somliga att icke förkunna främmande läror</span> <span class="verse"><a name="4">4</a>eller akta på fabler och släktledningshistorier utan ände, som ju snarare vålla ordstrider än främja den Guds ordning som kommer till fullbordan i tron.</span> <span class="verse"><a name="5">5</a>Och förmaningens ändamål är kärlek av ett rent hjärta och av ett gott samvete och av en oskrymtad tro.</span> <span class="verse"><a name="6">6</a>Från dessa stycken hava somliga farit vilse och vänt sin håg till fåfängligt tal --</span> <span class="verse"><a name="7">7</a>människor som vilja vara lärare i lagen, fastän de icke förstå ens vad de själva tala, eller vad de ting äro, som de med sådan säkerhet orda om.</span> <span class="verse"><a name="8">8</a>Men vi veta att lagen är god, om man nämligen brukar den såsom lagen bör brukas,</span> <span class="verse"><a name="9">9</a>och om man förstår detta, att lagen är till icke för rättfärdiga människor, utan för dem som trotsa lag och myndighet, för ogudaktiga och syndare, oheliga och oandliga människor, fadermördare och modermördare, för mandråpare,</span> <span class="verse"><a name="10">10</a>för dem som öva otukt och onaturlig vällustsynd, för dem som äro människosäljare, lögnare, menedare eller något annat som strider mot den sunda läran --</span> <span class="verse"><a name="11">11</a>detta i enlighet med det evangelium om den salige Gudens härlighet, varmed jag har blivit betrodd.</span> <span class="verse"><a name="12">12</a>Vår Herre Kristus Jesus, som har givit mig kraft, tackar jag för att han har tagit mig i sin tjänst och funnit mig vara förtroende värd,</span> <span class="verse"><a name="13">13</a>mig som förut var en hädare och förföljare och våldsverkare.  Men barmhärtighet vederfors mig, eftersom jag icke bättre visste, när jag i min otro handlade så.</span> <span class="verse"><a name="14">14</a>Och vår Herres nåd blev så mycket mer överflödande, med tron och kärleken i Kristus Jesus.</span> <span class="verse"><a name="15">15</a>Det är ett fast ord och i allo värt att mottagas, att Kristus Jesus har kommit i världen för att frälsa syndare, bland vilka jag är den främste.</span> <span class="verse"><a name="16">16</a>Men att barmhärtighet vederfors mig, det skedde just för att Kristus Jesus skulle främst på mig bevisa all sin långmodighet, och låta mig bliva en förstlingsbild av dem som skulle komma att tro på honom och så vinna evigt liv.</span> <span class="verse"><a name="17">17</a>Men evigheternas konung, den oförgänglige, osynlige, ende Guden, vare ära och pris i evigheternas evigheter!  Amen.</span> <span class="verse"><a name="18">18</a>Att så förmana dem, det ålägger jag dig, min son Timoteus, i enlighet med de profetord som en gång uttalades över dig.  Må du i kraft av dem strida den goda striden,</span> <span class="verse"><a name="19">19</a>rustad med tro och med ett gott samvete.  Detta hava nu visserligen somliga skjutit å sido, men de hava därigenom lidit skeppsbrott i tron.</span> <span class="verse"><a name="20">20</a>Till dem höra Hymeneus och Alexander, vilka jag har överlämnat åt Satan, för att de skola bliva så tuktade, att de icke vidare smäda.</span> </p></div</div></div></body></html>