<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/neh/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/neh">Nehemiah</a> &gt <strong>Chapter 6</strong></div><p><span class="verse"><a name="1">1</a>När nu Sanballat och Tobia och araben Gesem och våra övriga fiender hörde att jag hade byggt upp muren, och att det icke mer fanns någon rämna i den -- om jag ock vid den tiden ännu icke hade satt in dörrar i portarna --</span> <span class="verse"><a name="2">2</a>då sände Sanballat och Gesem bud till mig och läto säga: »Kom, låt oss träda tillsammans i Kefirim i Onos dal.»  De tänkte nämligen göra mig något ont.</span> <span class="verse"><a name="3">3</a>Men jag skickade bud till dem och lät säga: »Jag har ett stort arbete för händer och kan icke komma ned.  Arbetet kan ju icke vila, såsom dock måste ske, om jag lämnade det och komme ned till eder.»</span> <span class="verse"><a name="4">4</a>Och de sände samma bud till mig fyra gånger; men var gång gav jag dem samma svar som förut.</span> <span class="verse"><a name="5">5</a>Då sände Sanballat för femte gången till mig sin tjänare med samma bud, och denne hade nu med sig ett öppet brev.</span> <span class="verse"><a name="6">6</a>Däri var skrivet: »Det förljudes bland folken, och påstås jämväl av Gasmu, att du och judarna haven i sinnet att avfalla, och att det är därför du bygger upp muren, ja, att du vill bliva deras konung -- sådant säger man.</span> <span class="verse"><a name="7">7</a>Du lär ock hava beställt profeter som i Jerusalem skola utropa och förkunna att du är konung i Juda.  Eftersom nu konungen nog får höra talas härom, därför må du nu komma, så att vi få rådslå med varandra.»</span> <span class="verse"><a name="8">8</a>Då sände jag bud till honom och lät svara: »Intet av det du säger har någon grund, utan det är dina egna påfund.»</span> <span class="verse"><a name="9">9</a>De ville nämligen alla skrämma oss, i tanke att vi då skulle förlora allt mod till arbetet, och att detta så skulle bliva ogjort.  Styrk du nu i stället mitt mod!</span> <span class="verse"><a name="10">10</a>Men jag gick hem till Semaja, son till Delaja, son till Mehetabel; han höll sig då inne.  Och han sade: »Låt oss tillsammans gå till Guds hus, in i templet, och sedan stänga igen templets dörrar.  Ty de skola komma för att dräpa dig; om natten skola de komma för att dräpa dig.»</span> <span class="verse"><a name="11">11</a>Men jag svarade: »Skulle en man sådan som jag vilja fly?  Eller kan väl en man av mitt slag gå in i templet och dock bliva vid liv?  Nej, jag vill icke gå dit.»</span> <span class="verse"><a name="12">12</a>Jag förstod nämligen att Gud icke hade sänt honom, utan att han förebådade mig sådant, blott därför att Tobia och Sanballat hade lejt honom.</span> <span class="verse"><a name="13">13</a>Han var lejd, för att jag skulle låta skrämma mig till att göra såsom han sade och därmed försynda mig; på detta sätt ville de framkalla ont rykte om mig, för att sedan kunna smäda mig.</span> <span class="verse"><a name="14">14</a>Tänk, min Gud på Tobia, ävensom Sanballat, efter dessa hans gärningar, så ock på profetissan Noadja och de andra profeterna som ville skrämma mig!</span> <span class="verse"><a name="15">15</a>Och muren blev färdig på tjugufemte dagen i månaden Elul, efter femtiotvå dagar.</span> <span class="verse"><a name="16">16</a>När nu alla våra fiender hörde detta, betogos de, alla de kringboende folken, av fruktan, och sågo att de hade kommit illa till korta; ty de förstodo nu att detta arbete var vår Guds verk.</span> <span class="verse"><a name="17">17</a>Vid denna tid sände ock Juda ädlingar många brev till Tobia, och brev från Tobia ankommo ock till dem.</span> <span class="verse"><a name="18">18</a>Ty många i Juda voro genom ed förbundna med honom; han var nämligen måg till Sekanja, Aras son, och hans son Johanan hade tagit till hustru en dotter till Mesullam, Berekjas son.</span> <span class="verse"><a name="19">19</a>Dessa plägade också inför mig tala gott om honom, och vad jag sade buro de fram till honom.  Tobia sände ock brev för att skrämma mig.</span> </p></div</div></div></body></html>