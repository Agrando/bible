<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/neh/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/neh">Nehemiah</a> &gt <strong>Chapter 2</strong></div><p><span class="verse"><a name="1">1</a>I månaden Nisan, i Artasastas tjugonde regeringsår, vid ett tillfälle då vin stod framsatt för konungen, tog jag vinet och gav det åt honom.  Och jag hade icke förr visat mig sorgsen inför honom;</span> <span class="verse"><a name="2">2</a>men nu sade konungen till mig: »Varför ser du så sorgsen ut?  Du är ju icke sjuk; du måste hava någon hjärtesorg.»  Då blev jag övermåttan häpen.</span> <span class="verse"><a name="3">3</a>Och jag sade till konungen: »Må konungen leva evinnerligen! Skulle jag icke se sorgsen ut, då den stad där mina fäders gravar äro ligger öde och dess portar äro förtärda av eld?»</span> <span class="verse"><a name="4">4</a>Konungen sade till mig: »Vad är det då du begär?»  Då bad jag en bön till himmelens Gud</span> <span class="verse"><a name="5">5</a>och sade till konungen: »Om det så täckes konungen, och om du finner behag i din tjänare, så beder jag att du ville låta mig fara till Juda, till den stad där mina fäders gravar äro, på det att jag åter må bygga upp den.»</span> <span class="verse"><a name="6">6</a>Då frågade konungen mig, allt under det att drottningen satt vid hans sida: »Huru länge kan din resa räcka, och när kan du komma tillbaka?»  Då det nu alltså täcktes konungen att låta mig fara, uppgav jag för honom en bestämd tid.</span> <span class="verse"><a name="7">7</a>Och jag sade till konungen: »Om det så täckes konungen, så må brev givas mig till ståthållarna i landet på andra sidan floden, att de låta mig fara därigenom, till dess jag kommer till Juda,</span> <span class="verse"><a name="8">8</a>så ock ett brev till Asaf, uppsyningsmannen över den kungliga skogsparken, att han låter mig få virke för att därmed timra upp portarna till borgen som hör till templet, ävensom virke till stadsmuren, så ock till det hus där jag själv skall hava min bostad.»  Och konungen beviljade mig detta, eftersom min Guds goda hand var över mig.</span> <span class="verse"><a name="9">9</a>När jag så kom till ståthållarna i landet på andra sidan floden, gav jag dem konungens brev.  Och konungen hade sänt med mig härhövitsmän och ryttare.</span> <span class="verse"><a name="10">10</a>Men då horoniten Sanballat och Tobia, den ammonitiske tjänstemannen, hörde detta, förtröt det dem högeligen att någon hade kommit för att se Israels barn till godo.</span> <span class="verse"><a name="11">11</a>När jag sedan hade kommit till Jerusalem och varit där i tre dagar,</span> <span class="verse"><a name="12">12</a>stod jag upp om natten jämte några få män, utan att hava omtalat för någon människa vad min Gud ingav mig i hjärtat att göra för Jerusalem; och det djur som jag red på var det enda jag hade med mig.</span> <span class="verse"><a name="13">13</a>Och jag drog om natten ut genom Dalporten fram emot Drakkällan och Dyngporten och besåg Jerusalems murar, huru de voro nedbrutna, och huru dess portar voro förtärda av eld.</span> <span class="verse"><a name="14">14</a>Och jag drog vidare till Källporten och till Konungsdammen, men där var det icke möjligt för djuret att komma fram med mig.</span> <span class="verse"><a name="15">15</a>Då begav jag mig uppför dalen om natten och besåg muren och vände sedan åter in genom Dalporten och kom så tillbaka.</span> <span class="verse"><a name="16">16</a>Och föreståndarna hade icke fått veta vart jag hade gått, och vad jag ville göra, ty jag hade ännu icke omtalat något för judarna, prästerna, ädlingarna, föreståndarna och de övriga, som skulle få med arbetet att göra.</span> <span class="verse"><a name="17">17</a>Men nu sade jag till dem: »I sen själva i vilken nöd vi äro, huru Jerusalem ligger öde, och huru dess portar äro uppbrända i eld.  Välan då, låt oss bygga upp Jerusalems mur, för att vi icke längre må vara till smälek.»</span> <span class="verse"><a name="18">18</a>Och jag omtalade för dem huru min Guds hand hade varit mig nådig, så ock vad konungen hade lovat mig.  Då sade de: »Vi vilja stå upp och bygga.»  Och de togo mod till sig för det goda verket.</span> <span class="verse"><a name="19">19</a>Men när horoniten Sanballat och Tobia, den ammonitiske tjänstemannen, och araben Gesem hörde detta, bespottade de oss och visade förakt för oss; och de sade: »Vad är det I gören? Viljen I sätta eder upp mot konungen?»</span> <span class="verse"><a name="20">20</a>Då gav jag dem detta svar: »Himmelens Gud skall låta det gå oss väl, och vi, hans tjänare, vilja stå upp och bygga; men I haven ingen del eller rätt eller åminnelse i Jerusalem.»</span> </p></div</div></div></body></html>