<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/neh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/neh">Nehemiah</a> &gt <strong>Chapter 4</strong></div><p><span class="verse"><a name="1">1</a>När nu Sanballat hörde att vi höllo på att bygga upp muren, vredgades han och blev högeligen förtörnad.  Och han bespottade judarna</span> <span class="verse"><a name="2">2</a>och talade så inför sina bröder och inför Samariens krigsfolk: »Vad är det dessa vanmäktiga judar göra?  Skall man låta dem hållas?  Skola de få offra?  Skola de kanhända i sinom tid fullborda sitt verk?  Skola de kunna giva liv åt stenarna i grushögarna, där de ligga förbrända?»</span> <span class="verse"><a name="3">3</a>Och ammoniten Tobia, som stod bredvid honom sade: »Huru de än bygga, skall dock en räv komma deras stenmur att rämna, blott han hoppar upp på den.»</span> <span class="verse"><a name="4">4</a>Hör, vår Gud, huru föraktade vi äro.  Låt deras smädelser falla tillbaka på deras egna huvuden.  Ja, låt dem bliva utplundrade i ett land dit de föras såsom fångar.</span> <span class="verse"><a name="5">5</a>Överskyl icke deras missgärningar, och låt deras synd icke varda utplånad ur din åsyn, eftersom de hava varit de byggande till förargelse.</span> <span class="verse"><a name="6">6</a>Och vi byggde på muren, och hela muren blev hopfogad till sin halva höjd; och folket arbetade med gott mod.</span> <span class="verse"><a name="7">7</a>Men när Sanballat och Tobia och araberna, ammoniterna och asdoditerna hörde att man alltjämt höll på med att laga upp Jerusalems murar, och att rämnorna begynte igentäppas, då blevo de mycket vreda.</span> <span class="verse"><a name="8">8</a>Och de sammansvuro sig allasammans att gå åstad och angripa Jerusalem och störa folket i deras arbete.</span> <span class="verse"><a name="9">9</a>Då bådo vi till vår Gud; och vi läto hålla vakt mot dem både dag och natt för att skydda oss mot dem.</span> <span class="verse"><a name="10">10</a>Men judarna sade: »Bärarnas kraft sviker, och gruset är alltför mycket; vi förmå icke mer att bygga på muren.»</span> <span class="verse"><a name="11">11</a>Våra ovänner åter sade: »Innan de få veta eller se något, skola vi stå mitt ibland dem och dräpa dem; så skola vi göra slut på arbetet.»</span> <span class="verse"><a name="12">12</a>När nu de judar som bodde i deras grannskap kommo och från alla håll uppmanade oss, väl tio gånger, att vi skulle draga oss tillbaka till dem,</span> <span class="verse"><a name="13">13</a>då ställde jag upp folket i de lägsta och mest öppna delarna av staden bakom muren; jag ställde upp dem efter släkter, med sina svärd, spjut och bågar.</span> <span class="verse"><a name="14">14</a>Och sedan jag hade besett allt, stod jag upp och sade till ädlingarna och föreståndarna och det övriga folket: »Frukten icke för dem; tänken på Herren, den store och fruktansvärde, och striden för edra bröder, edra söner och döttrar, edra hustrur och edra hus.»</span> <span class="verse"><a name="15">15</a>Sedan våra fiender sålunda hade fått förnimma att saken var oss bekant, och att Gud hade gjort deras råd om intet, kunde vi alla vända tillbaka till muren, var och en till sitt arbete.</span> <span class="verse"><a name="16">16</a>Från den dagen var ena hälften av mina tjänare sysselsatt med arbetet, under det att andra hälften stod väpnad med sina spjut, sköldar, bågar och pansar, medan furstarna stodo bakom hela Juda hus.</span> <span class="verse"><a name="17">17</a>De som byggde på muren och de som lassade på och buro bördor gjorde sitt arbete med den ena handen, och med den andra höllo de vapnet.</span> <span class="verse"><a name="18">18</a>Och de som byggde hade var och en sitt svärd bundet vid sin länd, under det att de byggde; och bredvid mig stod en basunblåsare.</span> <span class="verse"><a name="19">19</a>Jag hade nämligen sagt till ädlingarna och föreståndarna och det övriga folket: »Arbetet är stort och vidsträckt, och vi äro spridda över muren, långt ifrån varandra.</span> <span class="verse"><a name="20">20</a>Där I nu hören basunen ljuda, dit skolen I församla eder till oss; vår Gud skall strida för oss.»</span> <span class="verse"><a name="21">21</a>Så gjorde ock vi vårt arbete, under det att hälften av folket stod väpnad med sina spjut från morgonrodnadens uppgång, till dess att stjärnorna kommo fram.</span> <span class="verse"><a name="22">22</a>Vid samma tid sade jag ock till folket att var och en med sin tjänare skulle stanna över natten inne i Jerusalem, så att vi om natten kunna hava dem till vakt och om dagen till arbete.</span> <span class="verse"><a name="23">23</a>Och varken jag eller mina bröder eller mina tjänare eller de som gjorde vakt hos mig lade av kläderna; vapnen höllos av var och en för lika nödvändiga som vatten.</span> </p></div</div></div></body></html>