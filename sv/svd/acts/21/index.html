<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 21</strong></div><p><span class="verse"><a name="1">1</a>Sedan vi hade skilts ifrån dem, lade vi ut och foro raka vägen till Kos och kommo dagen därefter till Rodus och därifrån till Patara.</span> <span class="verse"><a name="2">2</a>Där funno vi ett skepp som skulle fara över till Fenicien; på det gingo vi ombord och lade ut.</span> <span class="verse"><a name="3">3</a>Och när vi hade fått Cypern i sikte, lämnade vi denna ö på vänster hand och seglade till Syrien och landade vid Tyrus; ty där skulle skeppet lossa sin last.</span> <span class="verse"><a name="4">4</a>Och vi uppsökte där lärjungarna och stannade hos dem i sju dagar.  Dessa sade nu genom Andens tillskyndelse till Paulus att han icke borde begiva sig till Jerusalem.</span> <span class="verse"><a name="5">5</a>Men när vi hade stannat där de dagarna ut, bröto vi upp därifrån och gåvo oss i väg, ledsagade av dem alla, med hustrur och barn, ända utom staden.  Och på stranden föllo vi ned på våra knän och bådo</span> <span class="verse"><a name="6">6</a>och togo sedan avsked av varandra.  Därefter stego vi ombord på skeppet, och de andra vände tillbaka hem igen.</span> <span class="verse"><a name="7">7</a>Från Tyrus kommo vi till Ptolemais, och därmed avslutade vi sjöresan.  Och vi hälsade på hos bröderna där och stannade hos dem en dag.</span> <span class="verse"><a name="8">8</a>Men följande dag begåvo vi oss därifrån och kommo till Cesarea. Där togo vi in hos evangelisten Filippus, en av de sju, och stannade kvar hos honom.</span> <span class="verse"><a name="9">9</a>Denne hade fyra ogifta döttrar, som ägde profetisk gåva.</span> <span class="verse"><a name="10">10</a>Under den tid av flera dagar, som vi stannade där, kom en profet, vid namn Agabus, dit ned från Judeen.</span> <span class="verse"><a name="11">11</a>När denne hade kommit till oss, tog han Paulus' bälte och band därmed sina händer och fötter och sade: »Så säger den helige Ande: 'Den man som detta bälte tillhör, honom skola judarna så binda i Jerusalem, och sedan skola de överlämna honom i hedningarnas händer.'»</span> <span class="verse"><a name="12">12</a>När vi hörde detta, bådo såväl vi själva som bröderna i staden honom att han icke skulle begiva sig upp till Jerusalem.</span> <span class="verse"><a name="13">13</a>Men då svarade Paulus: »Varför gråten I så och sargen mitt hjärta?  Jag är ju redo icke allenast att låta mig bindas, utan ock att dö i Jerusalem, för Herren Jesu namns skull.»</span> <span class="verse"><a name="14">14</a>Då han alltså icke lät övertala sig, gåvo vi oss till freds och sade: »Ske Herrens vilja.»</span> <span class="verse"><a name="15">15</a>Efter de dagarnas förlopp gjorde vi oss i ordning och begåvo oss upp till Jerusalem.</span> <span class="verse"><a name="16">16</a>Från Cesarea följde också några av lärjungarna med oss, och dessa förde oss till en viss Mnason från Cypern, en gammal lärjunge, som vi skulle gästa hos.</span> <span class="verse"><a name="17">17</a>Och när vi kommo till Jerusalem, togo bröderna emot oss med glädje.</span> <span class="verse"><a name="18">18</a>Dagen därefter gick Paulus med oss andra till Jakob; dit kommo ock alla de äldste.</span> <span class="verse"><a name="19">19</a>Och sedan han hade hälsat dem förtäljde han för dem alltsammans, det ena med det andra, som Gud genom hans arbete hade gjort bland hedningarna.</span> <span class="verse"><a name="20">20</a>När de hörde detta, prisade de Gud.  Och de sade till honom: »Du ser, käre broder, huru många tusen judar det är som hava kommit till tro, och alla nitälska de för lagen.</span> <span class="verse"><a name="21">21</a>Nu har det blivit dem sagt om dig, att du lär alla judar som bo spridda bland hedningarna att avfalla från Moses, i det du säger att de icke behöva omskära sina barn, ej heller i övrigt vandra efter vad stadgat är.</span> <span class="verse"><a name="22">22</a>Vad är då att göra?  Helt visst skall man få höra att du har kommit hit.</span> <span class="verse"><a name="23">23</a>Gör därför såsom vi nu vilja säga dig.  Vi hava här fyra män som hava bundit sig genom ett löfte.</span> <span class="verse"><a name="24">24</a>Tag med dig dessa, och låt helga dig tillsammans med dem, och åtag dig omkostnaderna för dem, så att de kunna låta raka sina huvuden.  Då skola alla förstå att intet av allt det som har blivit dem sagt om dig äger någon grund, utan att också du vandrar efter lagen och håller den.</span> <span class="verse"><a name="25">25</a>Vad åter angår de hedningar som hava kommit till tro, så hava vi här beslutit och jämväl skrivit till dem, att de böra taga sig till vara för kött från avgudaoffer och för blod och för köttet av förkvävda djur och för otukt.»</span> <span class="verse"><a name="26">26</a>Så tog då Paulus männen med sig och lät följande dag helga sig tillsammans med dem; sedan gick han in i helgedomen och gav till känna när den tid skulle gå till ända, för vilken de hade låtit helga sig, den tid före vars utgång offer skulle frambäras för var och en särskild av dem.</span> <span class="verse"><a name="27">27</a>När de sju dagarna nästan voro ute, fingo judarna från provinsen Asien se honom i helgedomen och uppviglade då allt folket.  Och de grepo honom</span> <span class="verse"><a name="28">28</a>och ropade: »I män av Israel, kommen till hjälp!  Här är den man som allestädes lär alla sådant som är emot vårt folk och emot lagen och emot denna plats.  Därtill har han nu ock fört greker in i helgedomen och oskärat denna heliga plats.»</span> <span class="verse"><a name="29">29</a>De hade nämligen förut sett efesiern Trofimus i staden tillsammans med honom och menade att Paulus hade fört denne in i helgedomen.</span> <span class="verse"><a name="30">30</a>Och hela staden kom i rörelse, och folket skockade sig tillsammans.  Och då de nu hade gripit Paulus, släpade de honom ut ur helgedomen, varefter portarna genast stängdes igen.</span> <span class="verse"><a name="31">31</a>Men just som de stodo färdiga att dräpa honom, anmäldes det hos översten för den romerska vakten att hela Jerusalem var i uppror.</span> <span class="verse"><a name="32">32</a>Denne tog då strax med sig krigsmän och hövitsmän och skyndade ned till dem.  Och när de fingo se översten och krigsmännen, upphörde de att slå Paulus</span> <span class="verse"><a name="33">33</a>Översten gick då fram och tog honom i förvar och bjöd att man skulle fängsla honom med två kedjor.  Och han frågade vem han var och vad han hade gjort.</span> <span class="verse"><a name="34">34</a>Men bland folket ropade den ene så, den andre så.  Då han alltså för larmets skull icke kunde få något säkert besked, bjöd han att man skulle föra honom till kasernen.</span> <span class="verse"><a name="35">35</a>Och när han kom fram till trappan, trängde folket så våldsamt på, att han måste bäras av krigsmännen,</span> <span class="verse"><a name="36">36</a>ty folkhopen följde efter och skriade: »Bort med honom!»</span> <span class="verse"><a name="37">37</a>Då nu Paulus skulle föras in i kasernen, sade han till översten: »Tillstädjes det mig att säga något till dig?»  Han svarade: »Kan du tala grekiska?</span> <span class="verse"><a name="38">38</a>Är du då icke den egyptier som för en tid sedan ställde till 'dolkmännens' uppror, de fyra tusens, och förde dem ut i öknen?»</span> <span class="verse"><a name="39">39</a>Då svarade Paulus: »Nej, jag är en judisk man från Tarsus, medborgare alltså i en betydande stad i Cilicien.  Men jag beder dig, tillstäd mig att tala till folket.»</span> <span class="verse"><a name="40">40</a>Och han tillstadde honom det.  Då gav Paulus från trappan, där han stod, med handen ett tecken åt folket.  Och sedan där hade blivit helt tyst, talade han till dem på hebreiska och sade:</span> </p></div</div></div></body></html>