<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 19</strong></div><p><span class="verse"><a name="1">1</a>Medan Apollos var i Korint, kom Paulus, sedan han hade farit genom de övre delarna av landet, ned till Efesus.  Där träffade han några lärjungar.</span> <span class="verse"><a name="2">2</a>Och han frågade dessa: »Undfingen I helig ande, när I kommen till tro?»  De svarade honom: »Nej, vi hava icke ens hört att helig ande är given.»</span> <span class="verse"><a name="3">3</a>Han frågade: »Vilken döpelse bleven I då döpta med?»  De svarade: »Vi döptes med Johannes' döpelse»</span> <span class="verse"><a name="4">4</a>Då sade Paulus: »Johannes' döpelse var en döpelse till bättring; och han sade därvid till folket, att det var på den som skulle komma efter honom, det är på Jesus, som de skulle tro.»</span> <span class="verse"><a name="5">5</a>Sedan de hade hört detta, läto de döpa sig i Herren Jesu namn.</span> <span class="verse"><a name="6">6</a>Och när Paulus lade händerna på dem, kom den helige Ande över dem, och de talade tungomål och profeterade.</span> <span class="verse"><a name="7">7</a>Och tillsammans voro de vid pass tolv män.</span> <span class="verse"><a name="8">8</a>Därefter gick han in i synagogan; och under tre månader samtalade han där, frimodigt och övertygande, med dem om Guds rike.</span> <span class="verse"><a name="9">9</a>Men när några av dem förhärdade sig och voro ohörsamma och inför menigheten talade illa om »den vägen», vände han sig ifrån dem och avskilde lärjungarna och samtalade sedan dagligen med dessa i Tyrannus' lärosal.</span> <span class="verse"><a name="10">10</a>Så fortgick det i två år, och alla provinsen Asiens inbyggare, både judar och greker, fingo på detta sätt höra Herrens ord.</span> <span class="verse"><a name="11">11</a>Och Gud gjorde genom Paulus kraftgärningar av icke vanligt slag.</span> <span class="verse"><a name="12">12</a>Man till och med tog handkläden och förkläden, som hade varit i beröring med hans kropp, och lade dem på de sjuka; och sjukdomarna veko då ifrån dem, och de onda andarna foro ut.</span> <span class="verse"><a name="13">13</a>Men också några kringvandrande judiska besvärjare företogo sig nu att över dem som voro besatta av onda andar nämna Herren Jesu namn; de sade: »Jag besvär eder vid den Jesus som Paulus predikar.</span> <span class="verse"><a name="14">14</a>Bland dem som så gjorde voro sju söner av en viss Skevas, en judisk överstepräst.</span> <span class="verse"><a name="15">15</a>Men den onde anden svarade då och sade till dem: »Jesus känner jag, Paulus är mig ock väl bekant men vilka ären I?»</span> <span class="verse"><a name="16">16</a>Och mannen som var besatt av den onde anden störtade sig på dem och övermannade både den ene och den andre; han betedde sig så våldsamt mot dem, att de måste fly ut ur huset, nakna och sargade.</span> <span class="verse"><a name="17">17</a>Och detta blev bekant för alla Efesus' invånare, både judar och greker, och fruktan föll över dem alla, och Herren Jesu namn blev storligen prisat.</span> <span class="verse"><a name="18">18</a>Och många av dem som hade kommit till tro trädde fram och bekände sin synd och omtalade vad de hade gjort.</span> <span class="verse"><a name="19">19</a>Och ganska många av dem som hade övat vidskepliga konster samlade ihop sina böcker och brände upp dem i allas åsyn.  Och när man räknade tillsammans vad böckerna voro värda, fann man att värdet uppgick till femtio tusen silverpenningar.</span> <span class="verse"><a name="20">20</a>På detta sätt hade Herrens ord mäktig framgång och visade sin kraft.</span> <span class="verse"><a name="21">21</a>Efter allt detta bestämde sig Paulus genom Andens tillskyndelse, att över Macedonien och Akaja fara till Jerusalem.  Och han sade: »Sedan jag har varit där, måste jag ock se Rom.»</span> <span class="verse"><a name="22">22</a>Han sände då två av sina medhjälpare, Timoteus och Erastus, åstad till Macedonien, men själv stannade han ännu någon tid i provinsen Asien.</span> <span class="verse"><a name="23">23</a>Vid den tiden uppstod ganska mycket oväsen angående »den vägen».</span> <span class="verse"><a name="24">24</a>Där fanns nämligen en guldsmed, vid namn Demetrius, som förfärdigade Dianatempel av silver och därmed skaffade hantverkarna en ganska stor inkomst.</span> <span class="verse"><a name="25">25</a>Han kallade tillhopa dessa, jämte andra som hade liknande arbete, och sade: »I man, I veten att det är detta arbete som giver oss vår goda bärgning;</span> <span class="verse"><a name="26">26</a>men nu sen och hören I att denne Paulus icke allenast i Efesus, utan i nästan hela provinsen Asien genom sitt tal har förlett ganska mycket folk, i det han säger att de gudar som göras med människohänder icke äro gudar.</span> <span class="verse"><a name="27">27</a>Och det är fara värt, icke allenast att denna vår hantering kommer i missaktning, utan ock att den stora gudinnan Dianas helgedom bliver räknad för intet, och att jämväl denna gudinna, som hela provinsen Asien, ja, hela världen dyrkar, kommer att lida avbräck i sitt stora anseende.»</span> <span class="verse"><a name="28">28</a>När de hörde detta, blevo de fulla av vrede och skriade: »Stor är efesiernas Diana!»</span> <span class="verse"><a name="29">29</a>Och hela staden kom i rörelse, och alla stormade på en gång till skådebanan och släpade med sig Gajus och Aristarkus, två macedonier som voro Paulus' följeslagare</span> <span class="verse"><a name="30">30</a>Paulus ville då gå in bland folket men lärjungarna tillstadde honom det icke.</span> <span class="verse"><a name="31">31</a>Också några asiarker, som voro hans vänner, sände bud till honom och bådo honom att han icke skulle giva sig in på skådebanan.</span> <span class="verse"><a name="32">32</a>Och de skriade, den ene så och den andre så; ty menigheten var upprörd, och de flesta visste icke varför de hade kommit tillsammans.</span> <span class="verse"><a name="33">33</a>Då drog man ur folkhopen fram Alexander, som judarna sköto framför sig.  Och Alexander gav tecken med handen att han ville hålla ett försvarstal inför folket.</span> <span class="verse"><a name="34">34</a>Men när de märkte att han var jude, begynte de ropa, alla med en mun, och skriade under ett par timmars tid: »Stor är efesiernas Diana!»</span> <span class="verse"><a name="35">35</a>Men stadens kansler lugnade folket och sade: »Efesier, finnes då någon människa som icke vet, att efesiernas stad är vårdare av den stora Dianas tempel och den bild av henne, som har fallit ned från himmelen?</span> <span class="verse"><a name="36">36</a>Eftersom ju ingen kan bestrida detta, bören I hålla eder lugna och icke företaga eder något förhastat.</span> <span class="verse"><a name="37">37</a>Emellertid haven I dragit fram dessa män, som icke äro helgerånare, ej heller smäda vår gudinna,</span> <span class="verse"><a name="38">38</a>Om nu Demetrius och de hantverkare som hålla ihop med honom hava sak mot någon, så finnas ju domstolssammanträden och landshövdingar.  Må de alltså göra upp saken med varandra inför rätta.</span> <span class="verse"><a name="39">39</a>Och haven I något att andraga som går därutöver, så må sådant avgöras i den lagliga folkförsamlingen.</span> <span class="verse"><a name="40">40</a>På grund av det som i dag har skett löpa vi ju till och med fara att bliva anklagade för upplopp, fastän vi icke hava gjort något ont; och någon giltig anledning till denna folkskockning kunna vi icke heller uppgiva.»  Med dessa ord fick han menigheten att skiljas åt.</span> </p></div</div></div></body></html>