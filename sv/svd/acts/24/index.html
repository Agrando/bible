<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 24</strong></div><p><span class="verse"><a name="1">1</a>Fem dagar därefter for översteprästen Ananias ditned med några av de äldste och en sakförare, Tertullus; dessa anmälde inför landshövdingen klagomål mot Paulus.</span> <span class="verse"><a name="2">2</a>Och sedan denne hade blivit förekallad, begynte Tertullus sitt anklagelsetal; han sade:</span> <span class="verse"><a name="3">3</a>»Att vi genom dig åtnjuta mycken frid och ro, och att genom din försorg, ädle Felix, goda åtgärder hava blivit vidtagna för detta folk, det erkänna vi på allt sätt och allestädes, med många tacksägelser.</span> <span class="verse"><a name="4">4</a>Men för att icke alltför länge besvära dig beder jag att du, i din mildhet, ville höra allenast några få ord av oss.</span> <span class="verse"><a name="5">5</a>Vi hava funnit att denne är en fördärvlig man, som uppväcker strid bland alla judar i hela världen, och att han är en huvudman för nasaréernas parti.</span> <span class="verse"><a name="6">6</a>Han har ock försökt att oskära helgedomen; därför grepo vi honom,</span> <span class="verse empty"><a name="7">7</a></span> <span class="verse"><a name="8">8</a>och du kan nu själv anställa rannsakning med honom och så skaffa dig kännedom om allt det som vi anklaga honom för.»</span> <span class="verse"><a name="9">9</a>De andra judarna instämde häri och påstodo att det förhöll sig så.</span> <span class="verse"><a name="10">10</a>Då landshövdingen nu gav tecken åt Paulus att han skulle tala, tog han till orda och sade: »Eftersom jag vet att du nu i många år har varit domare över detta folk, försvarar jag min sak med frimodighet.</span> <span class="verse"><a name="11">11</a>Du kan själv lätt förvissa dig om att det icke är mer än tolv dagar sedan jag kom upp till Jerusalem för att tillbedja.</span> <span class="verse"><a name="12">12</a>Och varken i helgedomen eller i synagogorna eller ute i staden har man funnit mig tvista med någon eller ställa till folkskockning.</span> <span class="verse"><a name="13">13</a>Ej heller kunna de inför dig bevisa det som de nu anklaga mig för.</span> <span class="verse"><a name="14">14</a>Men det bekänner jag för dig att jag, i enlighet med 'den vägen', vilken de kalla en partimening, så tjänar mina fäders Gud, att jag tror allt vad som är skrivet i lagen och i profeterna,</span> <span class="verse"><a name="15">15</a>och att jag har samma hopp till Gud som dessa hysa, att de döda skola uppstå, både rättfärdiga och orättfärdiga.</span> <span class="verse"><a name="16">16</a>Därför lägger också jag mig vinn om att alltid hava ett okränkt samvete inför Gud och människor.</span> <span class="verse"><a name="17">17</a>Så kom jag nu, efter flera års förlopp, tillbaka för att överlämna några allmosor till mitt folk och för att frambära offer.</span> <span class="verse"><a name="18">18</a>Därunder påträffades jag i helgedomen, sedan jag hade låtit helga mig, utan att hava vållat någon folkskockning eller något larm,</span> <span class="verse"><a name="19">19</a>av några judar från provinsen Asien, vilka nu borde vara här tillstädes inför dig och framställa sina klagomål, om de hava något att anklaga mig för.</span> <span class="verse"><a name="20">20</a>Eller ock må dessa som äro här tillstädes säga vad orätt de funno mig skyldig till, när jag stod inför Stora rådet,</span> <span class="verse"><a name="21">21</a>om det icke skulle vara i fråga om detta enda ord, som jag ljudeligen uttalade, där jag stod ibland dem: 'Det är för de dödas uppståndelses skull som jag i dag står inför rätta här bland eder.'»</span> <span class="verse"><a name="22">22</a>Men Felix, som mycket väl kände till »den vägen», uppsköt målet och sade: »När översten Lysias kommer hit ned, vill jag undersöka eder sak.»</span> <span class="verse"><a name="23">23</a>Och han befallde hövitsmannen att hålla honom i förvar, dock så, att man skulle behandla honom milt och icke hindra någon av hans närmaste från att vara honom till tjänst.</span> <span class="verse"><a name="24">24</a>Någon tid därefter infann sig Felix tillsammans med sin hustru Drusilla, som var judinna; och han lät hämta Paulus och hörde honom om tron på Kristus Jesus.</span> <span class="verse"><a name="25">25</a>Men när Paulus talade med dem om rättfärdighet och återhållsamhet och om den tillstundande domen, blev Felix förskräckt och sade: »Gå din väg för denna gång; när jag får läglig tid, vill jag kalla dig till mig.»</span> <span class="verse"><a name="26">26</a>Han hoppades också att han skulle få penningar av Paulus, varför han ock ganska ofta lät hämta honom och samtalade med honom.</span> <span class="verse"><a name="27">27</a>När två år voro förlidna, fick Felix till efterträdare Porcius Festus.  Och eftersom Felix ville göra judarna sig bevågna, lämnade han Paulus kvar i fängelset.</span> </p></div</div></div></body></html>