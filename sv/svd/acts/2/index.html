<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 2</strong></div><p><span class="verse"><a name="1">1</a>När sedan pingstdagen var inne, voro de alla församlade med varandra.</span> <span class="verse"><a name="2">2</a>Då kom plötsligt från himmelen ett dån, såsom om en våldsam storm hade dragit fram; och det uppfyllde hela huset där de sutto.</span> <span class="verse"><a name="3">3</a>Och tungor såsom av eld visade sig för dem och fördelade sig och satte sig på dem, en på var av dem.</span> <span class="verse"><a name="4">4</a>Och de blevo alla uppfyllda av helig ande och begynte tala andra tungomål, efter som Anden ingav dem att tala.</span> <span class="verse"><a name="5">5</a>Nu bodde i Jerusalem fromma judiska män från allahanda folk under himmelen.</span> <span class="verse"><a name="6">6</a>Och när dånet hördes, församlade sig hela hopen, och en stor rörelse uppstod, ty var och en hörde sitt eget tungomål talas av dem.</span> <span class="verse"><a name="7">7</a>Och de uppfylldes av häpnad och förundran och sade: »Äro de icke galiléer, alla dessa som här tala?</span> <span class="verse"><a name="8">8</a>Huru kommer det då till, att var och en av oss hör sitt eget modersmål talas?</span> <span class="verse"><a name="9">9</a>Vi må vara parter eller meder eller elamiter, vi må hava vårt hem i Mesopotamien eller Judeen eller Kappadocien, i Pontus eller provinsen Asien,</span> <span class="verse"><a name="10">10</a>i Frygien eller Pamfylien, i Egypten eller i Libyens bygder, åt Cyrene till, eller vara hitflyttade främlingar från Rom,</span> <span class="verse"><a name="11">11</a>vi må vara judar eller proselyter, kretenser eller araber, alla höra vi dem på våra egna tungomål tala om Guds väldiga gärningar.»</span> <span class="verse"><a name="12">12</a>Så uppfylldes de alla av häpnad och visste icke vad de skulle tänka.  Och de sade, den ene till den andre: »Vad kan detta betyda?»</span> <span class="verse"><a name="13">13</a>Men somliga drevo gäck med dem och sade: »De äro fulla av sött vin.»</span> <span class="verse"><a name="14">14</a>Då trädde Petrus fram, jämte de elva, och hov upp sin röst och talade till dem:  »I judiske män och I alla Jerusalems invånare, detta mån I veta, och lyssnen nu till mina ord:</span> <span class="verse"><a name="15">15</a>Det är icke så som I menen, att dessa äro druckna; det är ju blott tredje timmen på dagen.</span> <span class="verse"><a name="16">16</a>Nej, här uppfylles det som är sagt genom profeten Joel:</span> <span class="verse"><a name="17">17</a>'Och det skall ske i de yttersta dagarna, säger Gud, att jag skall utgjuta av min Ande över allt kött, och edra söner och edra döttrar skola profetera, och edra ynglingar skola se syner, och edra gamla män skola hava drömmar;</span> <span class="verse"><a name="18">18</a>ja, över mina tjänare och mina tjänarinnor skall jag i de dagarna utgjuta av min Ande, och de skola profetera.</span> <span class="verse"><a name="19">19</a>Och jag skall låta undertecken synas uppe på himmelen och tecken nere på jorden: blod och eld och rökmoln.</span> <span class="verse"><a name="20">20</a>Solen skall vändas i mörker och månen i blod, förrän Herrens dag kommer, den stora och härliga.</span> <span class="verse"><a name="21">21</a>Och det skall ske att var och en som åkallar Herrens namn, han skall varda frälst.'</span> <span class="verse"><a name="22">22</a>I män av Israel, hören dessa ord: Jesus från Nasaret, en man som inför eder fick vittnesbörd av Gud genom kraftgärningar och under och tecken, vilka Gud genom honom gjorde bland eder, såsom I själva veten,</span> <span class="verse"><a name="23">23</a>denne som blev given i edert våld, enligt vad Gud i sitt rådslut och sin försyn hade bestämt, honom haven I genom män som icke veta av lagen låtit fastnagla vid korset och döda.</span> <span class="verse"><a name="24">24</a>Men Gud gjorde en ände på dödens vånda och lät honom uppstå, eftersom det icke var möjligt att han skulle kunna behållas av döden.</span> <span class="verse"><a name="25">25</a>Ty David säger med tanke på honom: 'Jag har haft Herren för mina ögon alltid, ja, han är på min högra sida, för att jag icke skall vackla.</span> <span class="verse"><a name="26">26</a>Fördenskull gläder sig mitt hjärta, och min tunga fröjdar sig, och jämväl min kropp får vila med en förhoppning:</span> <span class="verse"><a name="27">27</a>den, att du icke skall lämna min själ åt dödsriket och icke låta din Helige se förgängelse.</span> <span class="verse"><a name="28">28</a>Du har kungjort mig livets vägar; du skall uppfylla mig med glädje inför ditt ansikte.'</span> <span class="verse"><a name="29">29</a>Mina bröder, jag kan väl fritt säga till eder om vår stamfader David att han är både död och begraven; hans grav finnes ju ibland oss ännu i dag.</span> <span class="verse"><a name="30">30</a>Men eftersom han var en profet och visste att Gud med ed hade lovat honom att 'av hans livs frukt sätta en konung på hans tron',</span> <span class="verse"><a name="31">31</a>därför förutsåg han att Messias skulle uppstå, och talade därom och sade att Messias icke skulle lämnas åt dödsriket, och att hans kropp icke skulle se förgängelse.</span> <span class="verse"><a name="32">32</a>Denne -- Jesus -- har nu Gud låtit uppstå; därom kunna vi alla vittna.</span> <span class="verse"><a name="33">33</a>Och sedan han genom Guds högra hand har blivit upphöjd och av Fadern undfått den utlovade helige Anden, har han utgjutit vad I här sen och hören.</span> <span class="verse"><a name="34">34</a>Ty icke har David farit upp till himmelen; fastmer säger han själv: 'Herren sade till min herre: Sätt dig på min högra sida,</span> <span class="verse"><a name="35">35</a>till dess jag har lagt dina fiender dig till en fotapall.</span> <span class="verse"><a name="36">36</a>Så må nu hela Israels hus veta och vara förvissat om att denne Jesus som I haven korsfäst, honom har Gud gjort både till Herre och till Messias.»</span> <span class="verse"><a name="37">37</a>När de hörde detta, kände de ett styng i hjärtat.  Och de sade till Petrus och de andra apostlarna: »Bröder, vad skola vi göra?»</span> <span class="verse"><a name="38">38</a>Petrus svarade dem: »Gören bättring, och låten alla döpa eder i Jesu Kristi namn till edra synders förlåtelse; då skolen I såsom gåva undfå den helige Ande.</span> <span class="verse"><a name="39">39</a>Ty eder gäller löftet och edra barn, jämväl alla dem som äro i fjärran, så många som Herren, vår Gud, kallar.»</span> <span class="verse"><a name="40">40</a>Också med många andra ord bad och förmanade han dem, i det han sade: »Låten frälsa eder från detta vrånga släkte.»</span> <span class="verse"><a name="41">41</a>De som då togo emot hans ort läto döpa sig; och så ökades församlingen på den dagen med vid pass tre tusen personer.</span> <span class="verse"><a name="42">42</a>Och dessa höllo fast vid apostlarnas undervisning och brödragemenskapen, vid brödsbrytelsen och bönerna.</span> <span class="verse"><a name="43">43</a>Och fruktan kom över var och en; och många under och tecken gjordes genom apostlarna.</span> <span class="verse"><a name="44">44</a>Men alla de som trodde höllo sig tillsammans och hade allting gemensamt;</span> <span class="verse"><a name="45">45</a>de sålde sina jordagods och vad de eljest ägde och delade med sig därav åt alla, eftersom var och en behövde.</span> <span class="verse"><a name="46">46</a>Och ständigt, var dag, voro de endräktigt tillsammans i helgedomen; och hemma i husen bröto de bröd och åto med fröjd och i hjärtats enfald, och lovade Gud.</span> <span class="verse"><a name="47">47</a>Och allt folket vad dem väl bevåget.  Och Herren ökade församlingen, dag efter dag, med dem som läto sig frälsas.</span> </p></div</div></div></body></html>