<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 3</strong></div><p><span class="verse"><a name="1">1</a>Och Petrus och Johannes gingo upp till helgedomen, till den bön som hölls vid nionde timmen.</span> <span class="verse"><a name="2">2</a>Och där bars fram en man som hade varit ofärdig allt ifrån moderlivet, och som man var dag plägade sätta vid den port i helgedomen, som kallades Sköna porten, för att han skulle kunna begära allmosor av dem som gingo in i helgedomen.</span> <span class="verse"><a name="3">3</a>När denne nu fick se Petrus och Johannes, då de skulle gå in i helgedomen, bad han dem om en allmosa.</span> <span class="verse"><a name="4">4</a>Då fäste Petrus och Johannes sina ögon på honom, och Petrus sade: »Se på oss.»</span> <span class="verse"><a name="5">5</a>När han då gav akt på dem, i förväntan att få något av dem,</span> <span class="verse"><a name="6">6</a>sade Petrus: »Silver och guld har jag icke; men vad jag har, det giver jag dig.  I Jesu Kristi, nasaréens namn: stå upp och gå.»</span> <span class="verse"><a name="7">7</a>Och så fattade han honom vid högra handen och reste upp honom. Och strax fingo hans fötter och fotleder styrka,</span> <span class="verse"><a name="8">8</a>och han sprang upp och stod upprätt och begynte gå och följde dem in i helgedomen, alltjämt gående och springande, under det att han lovade Gud.</span> <span class="verse"><a name="9">9</a>Och allt folket såg honom, där han gick omkring och lovade Gud.</span> <span class="verse"><a name="10">10</a>Och när de kände igen honom och sågo att det var samme man som plägade sitta och begära allmosor vid Sköna porten i helgedomen, blevo de uppfyllda av häpnad och bestörtning över det som hade vederfarits honom.</span> <span class="verse"><a name="11">11</a>Då han nu höll sig till Petrus och Johannes, strömmade allt folket, utom sig av häpnad, tillsammans till dem på den plats som kallades Salomos pelargång.</span> <span class="verse"><a name="12">12</a>När Petrus såg detta, tog han till orda och talade till folket så:  »I män av Israel, varför undren I över denne man, och varför sen I så på oss, likasom hade vi genom någon vår kraft eller fromhet åstadkommit att han kan gå?</span> <span class="verse"><a name="13">13</a>Nej, Abrahams och Isaks och Jakobs Gud, våra fäders Gud, har förhärligat sin tjänare Jesus, honom som I utlämnaden, och som I förnekaden inför Pilatus, när denne redan hade beslutit att giva honom lös.</span> <span class="verse"><a name="14">14</a>Ja, I förnekaden honom, den helige och rättfärdige, och begärden att en dråpare skulle givas åt eder.</span> <span class="verse"><a name="15">15</a>Och livets furste dräpten I, men Gud uppväckte honom från de döda; därom kunna vi själva vittna.</span> <span class="verse"><a name="16">16</a>Och det är på grund av tron på hans namn som denne man, vilken I sen och kännen, har undfått styrka av hans namn; och den tro som verkas genom Jesus har, i allas eder åsyn, gjort att han nu kan bruka alla lemmar.</span> <span class="verse"><a name="17">17</a>Nu vet jag väl, mina bröder, att I såväl som edra rådsherrar haven gjort detta, därför att I icke vissten bättre.</span> <span class="verse"><a name="18">18</a>Men Gud har på detta sätt låtit det gå i fullbordan, som han förut genom alla sina profeters mun hade förkunnat, nämligen att hans Smorde skulle lida.</span> <span class="verse"><a name="19">19</a>Gören därför bättring och omvänden eder, så att edra synder bliva utplånade,</span> <span class="verse"><a name="20">20</a>på det att tider av vederkvickelse må komma från Herren, i det att han sänder den Messias som han har utsett åt eder, nämligen Jesus,</span> <span class="verse"><a name="21">21</a>vilken dock himmelen måste behålla intill de tider nå allt skall bliva upprättat igen, varom Gud har talat genom sina forntida heliga profeters mun.</span> <span class="verse"><a name="22">22</a>Moses har ju sagt: 'En profet skall Herren Gud låta uppstå åt eder, av edra bröder, en som är mig lik; honom skolen I lyssna till i allt vad han talar till eder.</span> <span class="verse"><a name="23">23</a>Och det skall ske att var och en som icke lyssnar till den profeten, han skall utrotas ur folket.'</span> <span class="verse"><a name="24">24</a>Och sedan hava alla profeterna, både Samuel och de som följde efter honom, så många som hava talat, också bebådat dessa tider.</span> <span class="verse"><a name="25">25</a>I ären själva barn av profeterna och delaktiga i det förbund som Gud slöt med edra fäder, när han sade till Abraham: 'Och i din säd skola alla släkter på jorden varda välsignade.'</span> <span class="verse"><a name="26">26</a>För eder först och främst har Gud låtit sin tjänare uppstå, och han har sänt honom för att välsigna eder, när I, en och var, omvänden eder från eder ondska.»</span> </p></div</div></div></body></html>