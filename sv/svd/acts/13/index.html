<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 13</strong></div><p><span class="verse"><a name="1">1</a>I den församling som fanns i Antiokia verkade nu såsom profeter och lärare Barnabas och Simeon, som kallades Niger, och Lucius från Cyrene, så ock Manaen, landsfursten Herodes' fosterbroder, och Saulus.</span> <span class="verse"><a name="2">2</a>När dessa förrättade Herrens tjänst och fastade, sade den helige Ande: »Avskiljen åt mig Barnabas och Saulus för det verk som jag har kallat dem till.»</span> <span class="verse"><a name="3">3</a>Då fastade de och bådo och lade händerna på dem och läto dem begiva sig åstad.</span> <span class="verse"><a name="4">4</a>Dessa, som så hade blivit utsända av den helige Ande, foro nu ned till Seleucia och seglade därifrån till Cypern.</span> <span class="verse"><a name="5">5</a>Och när de hade kommit till Salamis, förkunnade de Guds ord i judarnas synagogor.  De hade också med sig Johannes såsom tjänare.</span> <span class="verse"><a name="6">6</a>Och sedan de hade färdats över hela ön ända till Pafos, träffade de där på en judisk trollkarl och falsk profet, vid namn Barjesus,</span> <span class="verse"><a name="7">7</a>som vistades hos landshövdingen Sergius Paulus.  Denne var en förståndig man.  Han kallade till sig Barnabas och Saulus och begärde att få höra Guds ord.</span> <span class="verse"><a name="8">8</a>Men Elymas (eller trollkarlen, ty namnet har den betydelsen) stod emot dem och ville hindra landshövdingen från att komma till tro.</span> <span class="verse"><a name="9">9</a>Saulus, som ock kallades Paulus, uppfylldes då av helig ande och fäste ögonen på honom</span> <span class="verse"><a name="10">10</a>och sade: »O du djävulens barn, du som är full av allt slags svek och arglistighet och en fiende till allt vad rätt är, skall du då icke upphöra att förvrida Herrens raka vägar?</span> <span class="verse"><a name="11">11</a>Se, nu kommer Herrens hand över dig, och du skall till en tid bliva blind och icke kunna se solen.»  Och strax föll töcken och mörker över honom; och han gick omkring och sökte efter någon som kunde leda honom.</span> <span class="verse"><a name="12">12</a>När då landshövdingen såg vad som hade skett, häpnade han över Herrens lära och kom till tro.</span> <span class="verse"><a name="13">13</a>Paulus och hans följeslagare lade sedan ut ifrån Pafos och foro till Perge i Pamfylien.  Där skilde sig Johannes ifrån dem och vände tillbaka till Jerusalem.</span> <span class="verse"><a name="14">14</a>Men själva foro de vidare från Perge och kommo till Antiokia i Pisidien.  Och på sabbatsdagen gingo de in i synagogan och satte sig där.</span> <span class="verse"><a name="15">15</a>Och sedan man hade föreläst ur lagen och profeterna, sände synagogföreståndarna till dem och läto säga: »Bröder, haven I något förmaningens ord att säga till folket, så sägen det.»</span> <span class="verse"><a name="16">16</a>Då stod Paulus upp och gav tecken med handen och sade:  »I män av Israels hus och I som 'frukten Gud', hören mig.</span> <span class="verse"><a name="17">17</a>Detta folks, Israels, Gud utvalde våra fäder, och han upphöjde detta folk, medan de ännu bodde såsom främlingar i Egyptens land, och förde dem sedan ut därifrån 'med upplyft arm'.</span> <span class="verse"><a name="18">18</a>Och under en tid av vid pass fyrtio år hade han fördrag med dem i öknen.</span> <span class="verse"><a name="19">19</a>Och sedan han hade utrotat sju folk i Kanaans land, utskiftade han dessas land till arvedelar åt dem.</span> <span class="verse"><a name="20">20</a>Därunder förgick en tid av vid pass fyra hundra femtio år. Sedan gav han dem domare, ända till profeten Samuels tid.</span> <span class="verse"><a name="21">21</a>Därefter begärde de en konung; och Gud gav dem Saul, Kis' son, en man av Benjamins stam, för en tid av fyrtio år.</span> <span class="verse"><a name="22">22</a>Men denne avsatte han och gjorde David till konung över dem. Honom gav han ock sitt vittnesbörd, i det han sade: 'Jag har funnit David, Jessais son, en man efter mitt hjärta.  Han skall i alla stycken göra min vilja.'</span> <span class="verse"><a name="23">23</a>Av dennes säd har Gud efter sitt löfte låtit Jesus komma, såsom Frälsare åt Israel.</span> <span class="verse"><a name="24">24</a>Men redan innan han uppträdde, hade Johannes predikat bättringens döpelse för hela Israels folk.</span> <span class="verse"><a name="25">25</a>Och när Johannes höll på att fullborda sitt lopp, sade han: 'Vad I menen mig vara, det är jag icke.  Men se, efter mig kommer den vilkens skor jag icke är värdig att lösa av han fötter.'</span> <span class="verse"><a name="26">26</a>Mina bröder, I som ären barn av Abrahams släkt, så ock I andra här, I som 'frukten Gud', till oss har ordet om denna frälsning blivit sänt.</span> <span class="verse"><a name="27">27</a>Ty eftersom Jerusalems invånare och deras rådsherrar icke kände honom, uppfyllde de ock genom sin dom över honom profeternas utsagor, vilka var sabbat föreläses;</span> <span class="verse"><a name="28">28</a>och fastän de icke funno honom skyldig till något som förtjänade döden, bådo de likväl Pilatus att han skulle låta döda honom.</span> <span class="verse"><a name="29">29</a>När de så hade fört till fullbordan allt som var skrivet om honom, togo de honom ned från korsets trä och lade honom i en grav.</span> <span class="verse"><a name="30">30</a>Men Gud uppväckte honom från de döda.</span> <span class="verse"><a name="31">31</a>Sedan visade han sig under många dagar för dem som med honom hade gått upp från Galileen till Jerusalem, och som nu äro hans vittnen inför folket.</span> <span class="verse"><a name="32">32</a>Och vi förkunna för eder det glada budskapet, att det löfte som gavs åt våra fäder, det har Gud låtit gå i fullbordan för oss, deras barn, därigenom att han har låtit Jesus uppstå,</span> <span class="verse"><a name="33">33</a>såsom ock är skrivet i andra psalmen: 'Du är min Son, jag har i dag fött dig.'</span> <span class="verse"><a name="34">34</a>Och att han har låtit honom uppstå från de döda, så att han icke mer skall vända tillbaka till förgängelsen, det har han sagt med dessa ord: 'Jag skall uppfylla åt eder de heliga löften som jag i trofasthet har givit åt David.'</span> <span class="verse"><a name="35">35</a>Därför säger han ock i en annan psalm: 'Du skall icke låta din Helige se förgängelsen.'</span> <span class="verse"><a name="36">36</a>När David i sin tid hade tjänat Guds vilja, avsomnade han ju och blev samlad till sina fäder och såg förgängelsen;</span> <span class="verse"><a name="37">37</a>men den som Gud har uppväckt, han har icke sett förgängelsen.</span> <span class="verse"><a name="38">38</a>Så mån I nu veta, mena bröder, att genom honom syndernas förlåtelse förkunnas för eder,</span> <span class="verse"><a name="39">39</a>och att i honom var och en som tror bliver rättfärdig och friad ifrån allt det varifrån I icke under Moses' lag kunden bliva friade.</span> <span class="verse"><a name="40">40</a>Sen därför till, att över eder icke må komma det som är sagt hos profeterna:</span> <span class="verse"><a name="41">41</a>'Sen här, I föraktare, och förundren eder, och bliven till intet; ty en gärning utför jag i edra dagar, en gärning som I alls icke skullen tro, om den förtäljdes för eder.'»</span> <span class="verse"><a name="42">42</a>När de sedan gingo därifrån, bad men dem att de nästa sabbat skulle tala för dem om samma sak.</span> <span class="verse"><a name="43">43</a>Och när församlingen åtskildes, följde många judar och gudfruktiga proselyter med Paulus och Barnabas.  Dessa talade då till dem och förmanade dem att stadigt hålla sig till Guds nåd.</span> <span class="verse"><a name="44">44</a>Följande sabbat kom nästan hela staden tillsammans för att höra Guds ord.</span> <span class="verse"><a name="45">45</a>Då nu judarna sågo det myckna folket, uppfylldes de av nitälskan och foro ut i smädelser och motsade det som Paulus talade.</span> <span class="verse"><a name="46">46</a>Då togo Paulus och Barnabas mod till sig och sade: »Guds ord måste i första rummet förkunnas för eder.  Men eftersom I stöten det bort ifrån eder och icke akten eder själva värdiga det eviga livet, så vända vi oss nu till hedningarna.</span> <span class="verse"><a name="47">47</a>Ty så har Herren bjudit oss: 'Jag har satt dig till ett ljus för hednafolken, för att du skall bliva till frälsning intill jordens ända.'»</span> <span class="verse"><a name="48">48</a>När hedningarna hörde detta, blevo de glada och prisade Herrens ord; och de kommo till tro, så många det var beskärt att få evigt liv.</span> <span class="verse"><a name="49">49</a>Och Herrens ord utbredde sig över hela landet.</span> <span class="verse"><a name="50">50</a>Men judarna uppeggade de ansedda kvinnor som »fruktade Gud», så ock de förnämsta männen i staden, och uppväckte en förföljelse mot Paulus och Barnabas och drevo dem bort ifrån sin stads område.</span> <span class="verse"><a name="51">51</a>Dessa skuddade då stoftet av sina fötter mot dem och begåvo sig till Ikonium.</span> <span class="verse"><a name="52">52</a>Och lärjungarna uppfylldes alltmer av glädje och helig ande.</span> </p></div</div></div></body></html>