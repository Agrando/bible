<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 9</strong></div><p><span class="verse"><a name="1">1</a>Men Saulus, som alltjämt andades hot och mordlust mot Herrens lärjungar, gick till översteprästen</span> <span class="verse"><a name="2">2</a>och utbad sig av honom brev till synagogorna i Damaskus, för att, om han funne några som voro på »den vägen», vare sig män eller kvinnor, han skulle kunna föra dem bundna till Jerusalem.</span> <span class="verse"><a name="3">3</a>Men när han på sin färd nalkades Damaskus, hände sig att ett sken från himmelen plötsligt kringstrålade honom.</span> <span class="verse"><a name="4">4</a>Och han föll ned till jorden och hörde då en röst som sade till honom: »Saul, Saul, varför förföljer du mig?»</span> <span class="verse"><a name="5">5</a>Då sade han: »Vem är du, Herre?»  Han svarade: »Jag är Jesus, den som du förföljer.</span> <span class="verse"><a name="6">6</a>Men stå nu upp och gå in i staden, så skall där bliva dig sagt vad du har att göra.»</span> <span class="verse"><a name="7">7</a>Och männen som voro med honom på färden stodo mållösa av skräck, ty de hörde väl rösten, men sågo ingen.</span> <span class="verse"><a name="8">8</a>Och Saulus reste sig upp från jorden, men när han öppnade sina ögon, kunde han icke mer se något.  De togo honom därför vid handen och ledde honom in i Damaskus.</span> <span class="verse"><a name="9">9</a>Och under tre dagar såg han intet; och han varken åt eller drack.</span> <span class="verse"><a name="10">10</a>Men i Damaskus fanns en lärjunge vid namn Ananias.  Till honom sade Herren i en syn: »Ananias!»  Han svarade: »Här är jag, Herre.»</span> <span class="verse"><a name="11">11</a>Och Herren sade till honom: »Stå upp och gå till den gata som kallas Raka gatan och fråga i Judas' hus efter en man vid namn Saulus, från Tarsus.  Ty se, han beder.</span> <span class="verse"><a name="12">12</a>Och i en syn har han sett huru en man vid namn Ananias kom in och lade händerna på honom, för att han skulle få sin syn igen.»</span> <span class="verse"><a name="13">13</a>Då svarade Ananias: »Herre, jag har av många hört huru mycket ont den mannen har gjort dina heliga i Jerusalem.</span> <span class="verse"><a name="14">14</a>Och han har nu här med sig fullmakt ifrån översteprästerna att fängsla alla dem som åkalla ditt namn.»</span> <span class="verse"><a name="15">15</a>Men Herren sade till honom: »Gå åstad; ty denne man är mig ett utvalt redskap till att bära fram mitt namn inför hedningar och konungar och inför Israels barn;</span> <span class="verse"><a name="16">16</a>och jag skall visa honom huru mycket han måste lida för mitt namns skull.»</span> <span class="verse"><a name="17">17</a>Då gick Ananias åstad och kom in i huset; och han lade sina händer på honom och sade: »Saul, min broder, Herren har sänt mig, Jesus, som visade sig för dig på vägen där du färdades; han har sänt mig, för att du skall få din syn igen och bliva uppfylld av helig ande.»</span> <span class="verse"><a name="18">18</a>Då var det strax såsom om fjäll föllo ifrån hans ögon, och han fick sin syn igen.  Och han stod upp och lät döpa sig.</span> <span class="verse"><a name="19">19</a>Sedan tog han sig mat och blev därav stärkt.  Därefter var han någon tid tillsammans med lärjungarna i Damaskus.</span> <span class="verse"><a name="20">20</a>Och strax begynte han i synagogorna predika om Jesus, att han var Guds Son.</span> <span class="verse"><a name="21">21</a>Och alla som hörde honom blevo uppfyllda av häpnad och sade: »Var det icke denne som i Jerusalem förgjorde dem som åkallade det namnet?  Och hade han icke kommit hit, för att han skulle föra sådana människor bundna till översteprästerna?»</span> <span class="verse"><a name="22">22</a>Men Saulus uppträdde med allt större kraft och gjorde de judar som bodde i Damaskus svarslösa, i det han bevisade att Jesus var Messias.</span> <span class="verse"><a name="23">23</a>När så en längre tid hade förgått, rådslogo judarna om att röja honom ur vägen;</span> <span class="verse"><a name="24">24</a>men deras anslag blev bekant för Saulus.  Och då de nu, för att kunna röja honom ur vägen, till och med höllo vakt vid stadsportarna både dag och natt,</span> <span class="verse"><a name="25">25</a>togo hans lärjungar honom en natt och släppte honom ut genom muren, i det att de sänkte ned honom i en korg.</span> <span class="verse"><a name="26">26</a>När han sedan kom till Jerusalem, försökte han att närma sig lärjungarna; men alla fruktade för honom, ty de trodde icke att han verkligen var en lärjunge.</span> <span class="verse"><a name="27">27</a>Då tog Barnabas sig an honom och förde honom till apostlarna och förtäljde för dem huru han på vägen hade sett Herren, som hade talat till honom, och huru han i Damaskus hade frimodigt predikat i Jesu namn.</span> <span class="verse"><a name="28">28</a>Sedan gick han fritt ut och in bland dem i Jerusalem och predikade frimodigt i Herrens namn;</span> <span class="verse"><a name="29">29</a>och han talade och disputerade med de grekiska judarna.  Men de gjorde försök att röja honom ur vägen.</span> <span class="verse"><a name="30">30</a>När bröderna förnummo detta, förde de honom ned till Cesarea och sände honom därifrån vidare till Tarsus.</span> <span class="verse"><a name="31">31</a>Så hade nu församlingen frid i hela Judeen och Galileen och Samarien; och den blev uppbyggd och vandrade i Herrens fruktan och växte till genom den helige Andes tröst och förmaning.</span> <span class="verse"><a name="32">32</a>Medan nu Petrus vandrade omkring bland dem alla, hände sig att han ock kom ned till de heliga som bodde i Lydda.</span> <span class="verse"><a name="33">33</a>Där träffade han på en man vid namn Eneas, som i åtta år hade legat till sängs; han var nämligen lam.</span> <span class="verse"><a name="34">34</a>Och Petrus sade till honom: »Eneas, Jesus Kristus botar dig. Stå upp och lägg ihop din bädd.»  Då stod han strax upp.</span> <span class="verse"><a name="35">35</a>Och alla som bodde i Lydda och i Saron sågo honom; och de omvände sig till Herren.</span> <span class="verse"><a name="36">36</a>I Joppe bodde då en lärjunginna vid namn Tabita (det betyder detsamma som Dorkas).  Hon överflödade i goda gärningar och gav allmosor rikligen.</span> <span class="verse"><a name="37">37</a>Men just i de dagarna hände sig att hon blev sjuk och dog.  Och man tvådde henne och lade henne i en sal i övre våningen.</span> <span class="verse"><a name="38">38</a>Då nu Lydda låg nära Joppe och lärjungarna hade hört att Petrus var där, sände de två män till honom och bådo honom att utan dröjsmål komma till dem.</span> <span class="verse"><a name="39">39</a>Petrus stod då upp och följde med dem.  Och när han kom dit, förde de honom upp i salen; och alla änkorna kommo där omkring honom gråtande och visade honom alla livklädnader och mantlar som Dorkas hade gjord, medan hon ännu levde ibland dem.</span> <span class="verse"><a name="40">40</a>Då tillsade Petrus dem allasammans att gå ut och föll ned på sina knän och bad; sedan vände han sig mot den döda och sade: »Tabita, stå upp.»  Då slog hon upp ögonen, och när hon fick se Petrus, satte hon sig upp.</span> <span class="verse"><a name="41">41</a>Och han räckte henne handen och reste upp henne och kallade sedan in de heliga, jämte änkorna, och ställde henne levande framför den.</span> <span class="verse"><a name="42">42</a>Detta blev bekant i hela Joppe, och många kommo till tro på Herren.</span> <span class="verse"><a name="43">43</a>Därefter stannade han en längre tid i Joppe hos en garvare vid namn Simon.  senare ett grekiskt.</span> </p></div</div></div></body></html>