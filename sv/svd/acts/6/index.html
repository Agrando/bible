<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 6</strong></div><p><span class="verse"><a name="1">1</a>Vid denna tid, då nu lärjungarnas antal förökades, begynte de grekiska judarna knorra mot de infödda hebréerna över att deras änkor blevo förbisedda vid den dagliga utdelningen.</span> <span class="verse"><a name="2">2</a>Då sammankallade de tolv hela lärjungaskaran och sade: »Det är icke tillbörligt att vi försumma Guds ord för att göra tjänst vid borden.</span> <span class="verse"><a name="3">3</a>Så utsen nu bland eder, I bröder, sju män som hava gott vittnesbörd om sig och äro fulla av ande och vishet, män som vi kunna sätta till att sköta denna syssla.</span> <span class="verse"><a name="4">4</a>Vi skola då helt få ägna oss åt bönen och åt ordets tjänst.»</span> <span class="verse"><a name="5">5</a>Det talet behagade hela menigheten.  Och de utvalde Stefanus, en man som var full av tro och helig ande, vidare Filippus och Prokorus och Nikanor och Timon och Parmenas, slutligen Nikolaus, en proselyt från Antiokia.</span> <span class="verse"><a name="6">6</a>Dem läto de träda fram för apostlarna, och dessa bådo och lade händerna på dem.</span> <span class="verse"><a name="7">7</a>Och Guds ord hade framgång, och lärjungarnas antal förökades mycket i Jerusalem; och en stor hop av prästerna blevo lydiga och trodde.</span> <span class="verse"><a name="8">8</a>Och Stefanus var full av nåd och kraft och gjorde stora under och tecken bland folket.</span> <span class="verse"><a name="9">9</a>Men av dem som hörde till den synagoga som kallades »De frigivnes och cyrenéernas och alexandrinernas synagoga», så ock av dem som voro från Cilicien och provinsen Asien, stodo några upp för att disputera med Stefanus.</span> <span class="verse"><a name="10">10</a>Dock förmådde de icke stå emot den vishet och den ande som här talade.</span> <span class="verse"><a name="11">11</a>Då skaffade de några män som föregåvo att de hade hört honom tala hädiska ord mot Moses och mot Gud.</span> <span class="verse"><a name="12">12</a>De uppeggade så folket och de äldste och de skriftlärde och överföllo honom och grepo honom och förde honom inför Stora rådet.</span> <span class="verse"><a name="13">13</a>Där läto de falska vittnen träda fram, vilka sade: »Denne man upphör icke att tala mot vår heliga plats och mot lagen.</span> <span class="verse"><a name="14">14</a>Ty vi hava hört honom säga att Jesus, han från Nasaret, skall bryta ned denna byggnad och förändra de stadgar som Moses har givit oss.»</span> <span class="verse"><a name="15">15</a>Då nu alla som sutto i Rådet fäste sina ögon på honom, syntes dem hans ansikte vara såsom en ängels ansikte.</span> </p></div</div></div></body></html>