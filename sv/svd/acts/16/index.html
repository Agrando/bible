<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 16</strong></div><p><span class="verse"><a name="1">1</a>Han kom då också till Derbe och till Lystra.  Där fanns en lärjunge vid namn Timoteus, som var son av en troende judisk kvinna och en grekisk fader,</span> <span class="verse"><a name="2">2</a>och som hade gott vittnesbörd om sig av bröderna i Lystra och Ikonium.</span> <span class="verse"><a name="3">3</a>Paulus ville nu att denne skulle fara med honom.  För de judars skull som bodde i dessa trakter tog han honom därför till sig och omskar honom, ty alla visste att hans fader var grek.</span> <span class="verse"><a name="4">4</a>Och när de sedan foro genom städerna, meddelade de församlingarna till efterföljd de stadgar som voro fastställda av apostlarna och de äldste i Jerusalem.</span> <span class="verse"><a name="5">5</a>Så styrktes nu församlingarna i tron, och brödernas antal förökades för var dag.</span> <span class="verse"><a name="6">6</a>Sedan togo de vägen genom Frygien och det galatiska landet; de förhindrades nämligen av den helige Ande att förkunna ordet i provinsen Asien.</span> <span class="verse"><a name="7">7</a>Och när de hade kommit fram emot Mysien, försökte de att fara in i Bitynien, men Jesu Ande tillstadde dem det icke.</span> <span class="verse"><a name="8">8</a>Då begåvo de sig över Mysien ned till Troas.</span> <span class="verse"><a name="9">9</a>Här visade sig för Paulus i en syn om natten en macedonisk man, som stod där och bad honom och sade: »Far över till Macedonien och hjälp oss.»</span> <span class="verse"><a name="10">10</a>När han hade sett denna syn, sökte vi strax någon lägenhet att fara därifrån till Macedonien, ty vi förstodo nu att Gud hade kallat oss att förkunna evangelium för dem.</span> <span class="verse"><a name="11">11</a>Vi lade alltså ut från Troas och foro raka vägen till Samotrace och dagen därefter till Neapolis</span> <span class="verse"><a name="12">12</a>och sedan därifrån till Filippi.  Denna stad, en romersk koloni, är den första i denna del av Macedonien.  I den staden vistades vi någon tid.</span> <span class="verse"><a name="13">13</a>På sabbatsdagen gingo vi utom stadsporten, längs med en flod, till en plats som gällde såsom böneställe.  Där satte vi oss ned och talade med de kvinnor som hade samlats dit.</span> <span class="verse"><a name="14">14</a>Och en kvinna som »fruktade Gud», en purpurkrämerska från staden Tyatira, vid namn Lydia, lyssnade till samtalet; och Herren öppnade hennes hjärta, så att hon aktade på det som Paulus talade.</span> <span class="verse"><a name="15">15</a>Och sedan hon jämte sitt husfolk hade låtit döpa sig, bad hon oss och sade: »Eftersom I ansen mig vara en kvinna som tror på Herren, så kommen in i mitt hus och stannen där.»  Och hon nödgade oss därtill.</span> <span class="verse"><a name="16">16</a>Och det hände sig en gång, då vi gingo ned till bönestället, att vi mötte en tjänsteflicka, som hade en spådomsande i sig och genom sina spådomar skaffade sina herrar mycken inkomst.</span> <span class="verse"><a name="17">17</a>Denne följde efter Paulus och oss andra och ropade och sade: »Dessa män äro Guds, den Högstes, tjänare, och de förkunna för eder frälsningens väg.»</span> <span class="verse"><a name="18">18</a>Så gjorde hon under många dagar.  Men Paulus tog illa vid sig och vände sig om och sade till anden: »I Jesu Kristi namn bjuder jag dig att fara ut ur henne.»  Och anden for ut i samma stund.</span> <span class="verse"><a name="19">19</a>Men när hennes herrar sågo att det för dem var slut med allt hopp om vidare inkomst, grepo de Paulus och Silas och släpade dem till torget inför överhetspersonerna.</span> <span class="verse"><a name="20">20</a>Och sedan de hade fört dem tid fram, till domarna, sade de: »Dessa män uppväcka stor oro i vår stad; de äro judar</span> <span class="verse"><a name="21">21</a>och vilja införa stadgar som det för oss, såsom romerska medborgare, icke är lovligt att antaga eller hålla.»</span> <span class="verse"><a name="22">22</a>Också folket reste sig upp emot dem, och domarna läto slita av dem deras kläder och bjödo att man skulle piska dem med spön.</span> <span class="verse"><a name="23">23</a>Och sedan de hade låtit giva dem många slag, kastade de dem i fängelse och bjödo fångvaktaren att hålla dem i säkert förvar.</span> <span class="verse"><a name="24">24</a>Då denne fick en så sträng befallning, satte han in dem i det innersta fängelserummet och fastgjorde deras fötter i stocken.</span> <span class="verse"><a name="25">25</a>Vid midnattstiden voro Paulus och Silas stadda i bön och lovade Gud med sång, och de andra fångarna hörde på dem.</span> <span class="verse"><a name="26">26</a>Då kom plötsligt en stark jordstöt, så att fängelsets grundvalar skakades; och i detsamma öppnades alla dörrar, och allas bojor löstes.</span> <span class="verse"><a name="27">27</a>Då vaknade fångvaktaren; och när han fick se fängelsets dörrar öppna, drog han sitt svärd och ville döda sig själv, i tanke att fångarna hade kommit undan.</span> <span class="verse"><a name="28">28</a>Men Paulus ropade med hög röst och sade: »Gör dig intet ont; ty vi äro alla här.»</span> <span class="verse"><a name="29">29</a>Då lät han hämta ljus och sprang in och föll ned för Paulus och Silas, bävande.</span> <span class="verse"><a name="30">30</a>Därefter förde han ut dem och sade: »I herrar, vad skall jag göra för att bliva frälst?»</span> <span class="verse"><a name="31">31</a>De svarade: »Tro på Herren Jesus, så bliver du med ditt hus frälst.»</span> <span class="verse"><a name="32">32</a>Och de förkunnade Guds ord för honom och för alla dem som voro i hans hus.</span> <span class="verse"><a name="33">33</a>Och redan under samma timme på natten tog han dem till sig och tvådde deras sår och lät strax döpa sig med allt sitt husfolk.</span> <span class="verse"><a name="34">34</a>Och han förde dem upp i sitt hus och dukade ett bord åt dem och fröjdade sig över att han med allt sitt hus hade kommit till tro på Gud.</span> <span class="verse"><a name="35">35</a>Men när det hade blivit dag, sände domarna åstad rättstjänarna och läto säga: »Släpp ut männen.»</span> <span class="verse"><a name="36">36</a>Fångvaktaren underrättade då Paulus härom och sade: »Domarna hava sänt bud att I skolen släppas ut.  Gån därför nu eder väg i frid.»</span> <span class="verse"><a name="37">37</a>Men Paulus sade till dem: »De hava offentligen låtit gissla oss, utan dom och rannsakning, oss som äro romerska medborgare, och hava kastat oss i fängelse; nu vilja de också i tysthet släppa oss ut!  Nej, icke så; de måste själva komma och taga oss ut.»</span> <span class="verse"><a name="38">38</a>Rättstjänarna inberättade detta för domarna.  När dessa hörde att de voro romerska medborgare, blevo de förskräckta.</span> <span class="verse"><a name="39">39</a>Och de gingo dit och talade goda ord till dem och togo dem ut och bådo dem lämna staden.</span> <span class="verse"><a name="40">40</a>När de så hade kommit ut ur fängelset, begåvo de sig hem till Lydia.  Och sedan de där hade träffat bröderna och talat förmaningens ord till dem, drogo de vidare.</span> </p></div</div></div></body></html>