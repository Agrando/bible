<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 22</strong></div><p><span class="verse"><a name="1">1</a>»Bröder och fäder, hören vad jag nu inför eder vill tala till mitt försvar.»</span> <span class="verse"><a name="2">2</a>När de hörde att han talade till dem på hebreiska, blevo de ännu mer stilla.  Och han fortsatte:</span> <span class="verse"><a name="3">3</a>»Jag är en judisk man, född i Tarsus i Cilicien, men uppfostrad här i staden och undervisad vid Gamaliels fötter, efter fädernas lag i all dess stränghet.  Och jag var en man som nitälskade för Gud, såsom I allasammans i dag gören.</span> <span class="verse"><a name="4">4</a>Jag förföljde 'den vägen' ända till döds, och både män och kvinnor lät jag binda och sätta i fängelse;</span> <span class="verse"><a name="5">5</a>det vittnesbördet kan översteprästen och de äldstes hela råd giva mig.  Också fick jag av dem brev till bröderna i Damaskus; och jag begav mig dit, för att fängsla jämväl dem som voro där och föra dem till Jerusalem, så att de kunde bliva straffade.</span> <span class="verse"><a name="6">6</a>Men när jag var på vägen och nalkades Damaskus, hände sig vid middagstiden att ett starkt sken från himmelen plötsligt kringstrålade mig.</span> <span class="verse"><a name="7">7</a>Och jag föll ned till marken och hörde då en röst som sade till mig: 'Saul, Saul, varför förföljer du mig?'</span> <span class="verse"><a name="8">8</a>Då svarade jag: 'Vem är du, Herre?'  Han sade till mig: 'Jag är Jesus från Nasaret, den som du förföljer.'</span> <span class="verse"><a name="9">9</a>Och de som voro med mig sågo väl skenet, men hörde icke rösten av den som talade till mig.</span> <span class="verse"><a name="10">10</a>Då frågade jag: 'Vad skall jag göra, Herre?'  Och Herren svarade mig: 'Stå upp och gå in i Damaskus; där skall allt det bliva dig sagt, som är dig förelagt att göra.'</span> <span class="verse"><a name="11">11</a>Men eftersom jag, till följd av det starka skenet, icke mer kunde se togo mina följeslagare mig vid handen och ledde mig, så att jag kom in i Damaskus.</span> <span class="verse"><a name="12">12</a>Där fanns en efter lagen fram man, Ananias, vilken hade gott vittnesbörd om sig av alla judar som bodde där.</span> <span class="verse"><a name="13">13</a>Denne kom nu och trädde fram till mig och sade: 'Saul, min broder, hav din syn igen.'  Och i samma stund fick jag min syn igen och såg upp på honom.</span> <span class="verse"><a name="14">14</a>Då sade han: 'Våra fäders Gud har utsett dig till att känna hans vilja och till att se den Rättfärdige och höra ord från hans mun.</span> <span class="verse"><a name="15">15</a>Ty du skall vara hans vittne inför alla människor och vittna om vad du har sett och hört.</span> <span class="verse"><a name="16">16</a>Varför dröjer du då nu?  Stå upp och låt döpa dig och avtvå dina synder, och åkalla därvid hans namn.'</span> <span class="verse"><a name="17">17</a>Men när jag hade kommit tillbaka till Jerusalem, hände sig, medan jag bad i helgedomen, att jag föll i hänryckning</span> <span class="verse"><a name="18">18</a>och såg honom och hörde honom säga till mig: 'Skynda dig med hast bort ifrån Jerusalem; ty de skola icke här taga emot ditt vittnesbörd om mig.'</span> <span class="verse"><a name="19">19</a>Men jag sade: 'Herre, de veta själva att det var jag som överallt i synagogorna lät fängsla och gissla dem som trodde på dig.</span> <span class="verse"><a name="20">20</a>Och när Stefanus', ditt vittnes, blod utgöts, var ock jag tillstädes och gillade vad som skedde och vaktade de mäns kläder, som dödade honom.'</span> <span class="verse"><a name="21">21</a>Då sade han till mig: Gå; jag vill sända dig åstad långt bort till hedningarna.'»</span> <span class="verse"><a name="22">22</a>Ända till dess att han sade detta hade de hört på honom.  Men nu hovo de upp sin röst och ropade: »Bort ifrån jorden med den människan!  Det är icke tillbörligt att en sådan får leva.»</span> <span class="verse"><a name="23">23</a>Då de så skriade och därvid revo av sig sina kläder och kastade stoft upp i luften,</span> <span class="verse"><a name="24">24</a>bjöd översten att man skulle föra in honom i kasernen, och gav befallning om att man skulle förhöra honom under gisselslag, så att han finge veta varför de så ropade mot honom.</span> <span class="verse"><a name="25">25</a>Men när de redan hade sträckt ut honom till gissling, sade Paulus till den hövitsman som stod där: »Är det lovligt för eder att gissla en romersk medborgare, och det utan dom och rannsakning?»</span> <span class="verse"><a name="26">26</a>När hövitsmannen hörde detta, gick han till översten och underrättade honom härom och sade: »Vad är det du tänker göra? Mannen är ju romersk medborgare.»</span> <span class="verse"><a name="27">27</a>Då gick översten dit och frågade honom: »Säg mig, är du verkligen romersk medborgare?»  Han svarade: »Ja.»</span> <span class="verse"><a name="28">28</a>Översten sade då: Mig har det kostat en stor summa penningar att köpa den medborgarrätten.»  Men Paulus sade: »Jag däremot har den redan genom födelsen.»</span> <span class="verse"><a name="29">29</a>Männen som skulle hava förhört honom drogo sig då strax undan och lämnade honom.  Och när översten nu hade fått veta att han var romersk medborgare, blev också han förskräckt, vid tanken på att han hade låtit fängsla honom.</span> <span class="verse"><a name="30">30</a>Då han emellertid ville få säkert besked om varför Paulus anklagades av judarna, låt han dagen därefter taga av honom bojorna och bjöd översteprästerna och hela Stora rådet att komma tillsammans.  Sedan lät han föra Paulus ditned och ställde honom inför dem.</span> </p></div</div></div></body></html>