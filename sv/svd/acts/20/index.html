<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 20</strong></div><p><span class="verse"><a name="1">1</a>Då nu oroligheterna voro stillade, kallade Paulus lärjungarna till sig och talade till dem förmaningens ord; och sedan han hade tagit avsked av dem, begav han sig åstad för att fara till Macedonien.</span> <span class="verse"><a name="2">2</a>Och när han hade färdats genom det landet och jämväl där talat många förmaningens ord, kom han till Grekland.</span> <span class="verse"><a name="3">3</a>Där uppehöll han sig i tre månader.  När han sedan tänkte avsegla därifrån till Syrien, beslöt han, eftersom judarna förehade något anslag mot honom, att göra återfärden genom Macedonien.</span> <span class="verse"><a name="4">4</a>Och med honom följde Sopater, Pyrrus' son, från Berea, och av tessalonikerna Aristarkus och Sekundus, vidare Gajus från Derbe och Timoteus, slutligen Tykikus och Trofimus från provinsen Asien.</span> <span class="verse"><a name="5">5</a>Men dessa foro i förväg och inväntade oss i Troas.</span> <span class="verse"><a name="6">6</a>Sedan, efter det osyrade brödets högtid, avseglade vi andra ifrån Filippi och träffade dem på femte dagen åter i Troas; och där vistades vi i sju dagar.</span> <span class="verse"><a name="7">7</a>På första veckodagen voro vi församlade till brödsbrytelse, och Paulus, som tänkte fara vidare dagen därefter, samtalade med bröderna.  Och samtalet drog ut ända till midnattstiden;</span> <span class="verse"><a name="8">8</a>och ganska många lampor voro tända i den sal i övre våningen, där vi voro församlade.</span> <span class="verse"><a name="9">9</a>Invid fönstret satt då en yngling vid namn Eutykus, och när Paulus talade så länge, föll denne i djup sömn och blev så överväldigad av sömnen, att han störtade ned från tredje våningen; och när man tog upp honom, var han död</span> <span class="verse"><a name="10">10</a>Då gick Paulus ned och lade sig över honom och fattade om honom och sade: »Klagen icke så; ty livet är ännu kvar i honom.»</span> <span class="verse"><a name="11">11</a>Sedan gick han åter upp, och bröt brödet och åt, och samtalade ytterligare ganska länge med dem, ända till dess att det dagades; först då begav han sig i väg.</span> <span class="verse"><a name="12">12</a>Och de förde ynglingen hem levande och kände sig nu icke litet tröstade.</span> <span class="verse"><a name="13">13</a>Men vi andra gingo i förväg ombord på skeppet och avseglade till Assos, där vi tänkte taga Paulus ombord; ty så hade han förordnat, eftersom han själv tänkte fara land vägen.</span> <span class="verse"><a name="14">14</a>Och när han sammanträffade med oss i Assos, togo vi honom ombord och kommo sedan till Mitylene.</span> <span class="verse"><a name="15">15</a>Därifrån seglade vi vidare och kommo följande dag mitt för Kios. Dagen därefter lade vi till vid Samos; och sedan vi hade legat över i Trogyllium, kommo vi nästföljande dag till Miletus.</span> <span class="verse"><a name="16">16</a>Paulus hade nämligen beslutit att segla förbi Efesus, för att icke fördröja sig i provinsen Asien; ty han påskyndade sin färd, för att, om det bleve honom möjligt, till pingstdagen kunna vara i Jerusalem.</span> <span class="verse"><a name="17">17</a>Men från Miletus sände han bud till Efesus och kallade till sig församlingens äldste.</span> <span class="verse"><a name="18">18</a>Och när de hade kommit till honom, sade han till dem: »I veten själva på vad sätt jag hela tiden, ifrån första dagen då jag kom till provinsen Asien, har umgåtts med eder:</span> <span class="verse"><a name="19">19</a>huru jag har tjänat Herren i all ödmjukhet, under tårar och prövningar, som hava vållats mig genom judarnas anslag.</span> <span class="verse"><a name="20">20</a>Och I veten att jag icke har dragit mig undan, när det gällde något som kunde vara eder nyttigt, och att jag icke har försummat att offentligen och hemma i husen predika för eder och undervisa eder.</span> <span class="verse"><a name="21">21</a>Ty jag har allvarligt uppmanat både judar och greker att göra bättring och vända sig till Gud och tro på vår Herre Jesus.</span> <span class="verse"><a name="22">22</a>Och se, bunden i anden begiver jag mig nu till Jerusalem, utan att veta vad där skall vederfaras mig;</span> <span class="verse"><a name="23">23</a>allenast det vet jag, att den helige Ande i den ene staden efter den andra betygar för mig och säger att bojor och bedrövelser vänta mig.</span> <span class="verse"><a name="24">24</a>Dock anser jag mitt liv icke vara av något värde för mig själv, om jag blott får väl fullborda mitt lopp och vad som hör till det ämbete jag har mottagit av Herren Jesus: att vittna om Guds nåds evangelium.</span> <span class="verse"><a name="25">25</a>Och se, jag vet nu att I icke mer skolen få se mitt ansikte, I alla bland vilka jag har gått omkring och predikat om riket.</span> <span class="verse"><a name="26">26</a>Därför betygar jag för eder nu i dag att jag icke bär skuld för någons blod.</span> <span class="verse"><a name="27">27</a>Ty jag har icke undandragit mig att förkunna för eder allt Guds rådslut.</span> <span class="verse"><a name="28">28</a>Så haven nu akt på eder själva och på hela den hjord i vilken den helige Ande har satt eder till föreståndare, till att vara herdar för Guds församling, som han har vunnit med sitt eget blod.</span> <span class="verse"><a name="29">29</a>Jag vet, att sedan jag har skilts från eder svåra ulvar skola komma in bland eder, och att de icke skola skona hjorden.</span> <span class="verse"><a name="30">30</a>Ja, bland eder själva skola män uppträda, som tala vad förvänt är, för att locka lärjungarna att följa sig.</span> <span class="verse"><a name="31">31</a>Vaken därför, och kommen ihåg att jag i tre års tid, natt och dag, oavlåtligen under tårar har förmanat var och en särskild av eder.</span> <span class="verse"><a name="32">32</a>Och nu anbefaller jag eder åt Gud och hans nådesord, åt honom som förmår uppbygga eder och giva åt eder eder arvedel bland alla som äro helgade.</span> <span class="verse"><a name="33">33</a>Silver eller guld eller kläder har jag icke åstundat av någon.</span> <span class="verse"><a name="34">34</a>I veten själva att dessa mina händer hava gjort tjänst, för att skaffa nödtorftigt uppehälle åt mig och åt dem som hava varit med mig.</span> <span class="verse"><a name="35">35</a>I allt har jag genom mitt föredöme visat eder att man så, under eget arbete, bör taga sig an de svaga och komma ihåg Herren Jesu ord, huru han själv sade: 'Saligare är att giva än att taga.'»</span> <span class="verse"><a name="36">36</a>När han hade sagt detta, föll han ned på sina knän och bad med dem alla.</span> <span class="verse"><a name="37">37</a>Och de begynte alla att gråta bitterligen och föllo Paulus om halsen och kysste honom innerligt;</span> <span class="verse"><a name="38">38</a>och mest sörjde de för det ordets skull som han hade sagt, att de icke mer skulle få se hans ansikte.  Och så ledsagade de honom till skeppet.</span> </p></div</div></div></body></html>