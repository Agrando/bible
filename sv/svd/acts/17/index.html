<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/acts/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/acts">Acts</a> &gt <strong>Chapter 17</strong></div><p><span class="verse"><a name="1">1</a>Och de foro över Amfipolis och Apollonia och kommo så till Tessalonika.  Där hade judarna en synagoga;</span> <span class="verse"><a name="2">2</a>i den gick Paulus in, såsom hans sed var.  Och under tre sabbater talade han där med dem, i det han utgick ifrån skrifterna</span> <span class="verse"><a name="3">3</a>och utlade dem och bevisade att Messias måste lida och uppstå från de döda; och han sade: »Denne Jesus som jag förkunnar för eder är Messias.»</span> <span class="verse"><a name="4">4</a>Och några av dem läto övertyga sig och slöto sig till Paulus och Silas; så gjorde ock en stor hop greker som »fruktade Gud», likaså ganska många av de förnämsta kvinnorna.</span> <span class="verse"><a name="5">5</a>Då grepos judarna av nitälskan och togo med sig allahanda dåligt folk ifrån gatan och ställde till folkskockning och oroligheter i staden och trängde fram mot Jasons hus och ville draga dem ut inför folket.</span> <span class="verse"><a name="6">6</a>Men när de icke funno dem, släpade de Jason och några av bröderna inför stadens styresmän och ropade: »Dessa män, som hava uppviglat hela världen, hava nu också kommit hit;</span> <span class="verse"><a name="7">7</a>och Jason har tagit emot dem i sitt hus.  De göra alla tvärtemot kejsarens påbud och säga att en annan, en som heter Jesus, är konung.</span> <span class="verse"><a name="8">8</a>Så väckte de oro bland folket och hos stadens styresmän, när de hörde detta.</span> <span class="verse"><a name="9">9</a>Dessa läto då Jason och de andra ställa borgen för sig och släppte dem därefter lösa.</span> <span class="verse"><a name="10">10</a>Men strax om natten blevo Paulus och Silas av bröderna sända åstad till Berea.  Och när de hade kommit dit, gingo de till judarnas synagoga.</span> <span class="verse"><a name="11">11</a>Dessa voro ädlare till sinnes än judarna i Tessalonika; de togo emot ordet med all villighet och rannsakade var dag skrifterna, för att se om det förhölle sig såsom nu sades.</span> <span class="verse"><a name="12">12</a>Många av dem kommo därigenom till tro, likaså ganska många ansedda grekiska kvinnor och jämväl män.</span> <span class="verse"><a name="13">13</a>Men när judarna i Tessalonika fingo veta att Guds ord förkunnades av Paulus också i Berea, kommo de dit och uppviglade också där folket och väckte oro bland dem.</span> <span class="verse"><a name="14">14</a>Strax sände då bröderna Paulus åstad ända ned till havet, men både Silas och Timoteus stannade kvar på platsen.</span> <span class="verse"><a name="15">15</a>De som ledsagade Paulus förde honom vidare till Aten och foro så därifrån tillbaka, med bud till Silas och Timoteus att dessa med det snaraste skulle komma till honom.</span> <span class="verse"><a name="16">16</a>Men, Paulus nu väntade på dem i Aten, upprördes han i sin ande, när han såg huru uppfylld staden var med avgudabilder.</span> <span class="verse"><a name="17">17</a>Han höll därför i synagogan samtal med judarna och med dem som »fruktade Gud», så ock på torget, var dag, med dem som han träffade där</span> <span class="verse"><a name="18">18</a>Också några filosofer, dels av epikuréernas skola, dels av stoikernas, gåvo sig i ordskifte med honom.  Och somliga sade: »Vad kan väl denne pratmakare vilja säga?»  Andra åter: »Han tyckes vara en förkunnare av främmande gudar.»  De evangelium om Jesus och om uppståndelsen.</span> <span class="verse"><a name="19">19</a>Och de grepo honom och förde honom till Areopagen och sade: »Kunna vi få veta vad det är för en ny lära som du förkunnar?</span> <span class="verse"><a name="20">20</a>Ty det är förunderliga ting som du talar oss i öronen.  Vi vilja nu veta vad detta skall betyda.»</span> <span class="verse"><a name="21">21</a>Det var nämligen så med alla atenare, likasom ock med de främlingar som hade bosatt sig bland dem, att de icke hade tid och håg för annat än att tala om eller höra på något nytt för dagen.</span> <span class="verse"><a name="22">22</a>Då trädde Paulus fram mitt på Areopagen och sade: »Atenare, jag ser av allting att I ären mycket ivriga gudsdyrkare.</span> <span class="verse"><a name="23">23</a>Ty medan jag har gått omkring och betraktat edra helgedomar, har jag ock funnit ett altare med den inskriften: 'Åt en okänd Gud.' Om just detta väsende, som I sålunda dyrken utan att känna det, är det jag nu kommer med budskap till eder.</span> <span class="verse"><a name="24">24</a>Den Gud som har gjort världen och allt vad däri är, han som är Herre över himmel och jord, han bor icke i tempel som äro gjorda med händer,</span> <span class="verse"><a name="25">25</a>ej heller låter han betjäna sig av människohänder, såsom vore han i behov av något, han som själv åt alla giver liv, anda och allt.</span> <span class="verse"><a name="26">26</a>Och han har skapat människosläktets alla folk, alla från en enda stamfader, till att bosätta sig utöver hela jorden; och han har fastställt för dem bestämda tider och utstakat de gränser inom vilka de skola bo --</span> <span class="verse"><a name="27">27</a>detta för att de skola söka Gud, om de till äventyrs skulle kunna treva sig fram till honom och finna honom; fastän han ju icke är långt ifrån någon enda av oss.</span> <span class="verse"><a name="28">28</a>Ty i honom är det som vi leva och röra oss och äro till, såsom ock några av edra egna skalder hava sagt: 'Vi äro ju ock av hans släkt.'</span> <span class="verse"><a name="29">29</a>Äro vi nu av Guds släkt, så böra vi icke mena att gudomen är lik någonting av guld eller silver eller sten, något som är danat genom mänsklig konst och uppfinning.</span> <span class="verse"><a name="30">30</a>Med sådana okunnighetens tider har Gud hittills haft fördrag, men nu bjuder han människorna att de alla allestädes skola göra bättring.</span> <span class="verse"><a name="31">31</a>Ty han har fastställt en dag då han skall 'döma världen med rättfärdighet', genom en man som han har bestämt därtill; och han har åt alla givit en bekräftelse härpå, i det att han har låtit honom uppstå från de döda.»</span> <span class="verse"><a name="32">32</a>När de hörde talas om att »uppstå från de döda», drevo somliga gäck därmed, andra åter sade: »Vi vilja höra dig tala härom ännu en gång.»</span> <span class="verse"><a name="33">33</a>Med detta besked gick Paulus bort ifrån dem.</span> <span class="verse"><a name="34">34</a>Dock slöto sig några män till honom och kommo till tro.  Bland dessa var Dionysius, han som tillhörde Areopagens domstol, så ock en kvinna vid namn Damaris och några andra jämte dem.</span> </p></div</div></div></body></html>