<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/col/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/col">Colossians</a> &gt <strong>Chapter 1</strong></div><p><span class="verse"><a name="1">1</a>Paulus, genom Guds vilja Kristi Jesu apostel, så ock brodern Timoteus,</span> <span class="verse"><a name="2">2</a>hälsar de heliga som bo i Kolosse, de troende bröderna i Kristus.  Nåd vare med eder och frid ifrån Gud, vår Fader.</span> <span class="verse"><a name="3">3</a>Vi tacka Gud, vår Herres, Jesu Kristi, Fader, alltid för eder i våra böner,</span> <span class="verse"><a name="4">4</a>ty vi hava hört om eder tro i Kristus Jesus och om den kärlek som I haven till alla de heliga;</span> <span class="verse"><a name="5">5</a>vi tacka honom för det hopps skull, som är förvarat åt eder i himmelen.  Om detta hopp haven I redan förut fått höra, genom sanningens ord i det evangelium</span> <span class="verse"><a name="6">6</a>som har kommit till eder, likasom det ock är att finna överallt i världen och där bär frukt och växer till, på samma sätt som det har gjort bland eder, allt ifrån den dag, då I hörden det och lärden i sanning känna Guds nåd.</span> <span class="verse"><a name="7">7</a>Det var ju en sådan undervisning I mottogen av Epafras, vår älskade medtjänare, som i vårt ställe är eder en trogen Kristi tjänare;</span> <span class="verse"><a name="8">8</a>det är också han som för oss har omtalat eder kärlek i Anden.</span> <span class="verse"><a name="9">9</a>Allt ifrån den dag då vi fingo höra härom, hava vi därför, å vår sida, icke upphört att bedja för eder och bönfalla om att I mån bliva uppfyllda av kunskap om Guds vilja, i allt slags andlig vishet och andligt förstånd.</span> <span class="verse"><a name="10">10</a>Så skolen I kunna föra en vandel som är värdig Herren, honom i allt till behag, och genom kunskapen om Gud bära frukt och växa till i allt gott verk.</span> <span class="verse"><a name="11">11</a>Och genom hans härliga makt skolen I på allt sätt uppfyllas av kraft till att bevisa ståndaktighet och tålamod i allt;</span> <span class="verse"><a name="12">12</a>och I skolen med glädje tacka Fadern, som har gjort eder skickliga till delaktighet i den arvslott som de heliga hava i ljuset.</span> <span class="verse"><a name="13">13</a>Ty han har frälst oss från mörkrets välde och försatt oss i sin älskade Sons rike.</span> <span class="verse"><a name="14">14</a>I honom hava vi förlossningen, förlåtelsen för våra synder,</span> <span class="verse"><a name="15">15</a>i honom som är den osynlige Gudens avbild och förstfödd före allt skapat.</span> <span class="verse"><a name="16">16</a>Ty i honom skapades allt i himmelen och på jorden, synligt såväl som osynligt, både tronänglar och herrar och furstar och väldigheter i andevärlden.  Alltsammans har blivit skapat genom honom och till honom.</span> <span class="verse"><a name="17">17</a>Ja, han är till före allt annat, och alltsammans äger bestånd i honom.</span> <span class="verse"><a name="18">18</a>Och han är huvudet för kroppen, det är församlingen, han som är begynnelsen, den förstfödde ifrån de döda.  Så skulle han i allt vara den främste.</span> <span class="verse"><a name="19">19</a>Ty det behagade Gud att låta all fullhet taga sin boning i honom</span> <span class="verse"><a name="20">20</a>och att genom honom försona allt med sig, sedan han genom blodet på hans kors hade berett frid.  Ja, genom honom skulle så ske med allt vad på jorden och i himmelen är.</span> <span class="verse"><a name="21">21</a>Också åt eder, som förut voren bortkomna från honom och genom edert sinnelag hans fiender, i det att I gjorden vad ont var,</span> <span class="verse"><a name="22">22</a>också åt eder har han nu skaffat försoning i hans jordiska kropp, genom hans död, för att kunna ställa eder fram inför sig heliga och obefläckade och ostraffliga --</span> <span class="verse"><a name="23">23</a>om I nämligen förbliven i tron, väl grundade och fasta, utan att låta rubba eder från det hopp som tillbjudes oss i evangelium, det evangelium som I haven hört, och som blivit predikat bland allt skapat under himmelen, det vars tjänare jag, Paulus, har blivit.</span> <span class="verse"><a name="24">24</a>Nu gläder jag mig mitt i mina lidanden för eder; och vad som fattas i det mått av Kristus-bedrövelser som jag i mitt kött måste utstå, det uppfyller jag nu för hans kropp, som är församlingen.</span> <span class="verse"><a name="25">25</a>Ty dennas tjänare har jag blivit, i enlighet med det uppdrag av Gud, som har blivit mig givet, att jag nämligen överallt skall för eder förkunna Guds ord,</span> <span class="verse"><a name="26">26</a>den hemlighet som tidsåldrar och släkten igenom hade varit fördold, men som nu har blivit uppenbarad för hans heliga.</span> <span class="verse"><a name="27">27</a>Ty för dem ville Gud kungöra huru rik på härlighet den är bland hedningarna, denna hemlighet, vilken är »Kristus i eder, vårt härlighetshopp».</span> <span class="verse"><a name="28">28</a>Och honom förkunna vi för vår del, i det vi förmana var människa och undervisa var människa med all vishet, för att kunna ställa fram var människa såsom fullkomlig i Kristus.</span> <span class="verse"><a name="29">29</a>Och för det målet arbetar och kämpar jag, i enlighet med hans kraft, som mäktigt verkar i mig.</span> </p></div</div></div></body></html>