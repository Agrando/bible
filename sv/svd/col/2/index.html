<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/col/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/col">Colossians</a> &gt <strong>Chapter 2</strong></div><p><span class="verse"><a name="1">1</a>Jag vill nämligen, att I skolen veta, vilken kamp jag har att utstå för eder och för församlingen i Laodicea och för alla de andra som icke personligen hava sett mitt ansikte.</span> <span class="verse"><a name="2">2</a>Ty jag önskar, att deras hjärtan skola få hugnad, därigenom att de slutas tillsammans i kärlek och komma till en full förståndsvisshets hela rikedom, till en rätt kunskap om Guds hemlighet, vilken är Kristus;</span> <span class="verse"><a name="3">3</a>ty i honom finnas visdomens och kunskapens alla skatter fördolda.</span> <span class="verse"><a name="4">4</a>Detta säger jag, för att ingen skall bedraga eder med skenfagert tal.</span> <span class="verse"><a name="5">5</a>Ty om jag ock till kroppen är frånvarande, så är jag dock i anden hos eder och gläder mig, när jag ser den ordning, som råder bland eder, och när jag ser fastheten i eder tro på Kristus.</span> <span class="verse"><a name="6">6</a>Såsom I nu haven mottagit Kristus Jesus, Herren, så vandren i honom</span> <span class="verse"><a name="7">7</a>och varen rotade i honom och låten eder uppbyggas i honom och befästas i tron, i enlighet med den undervisning I haven fått, och överflöden i tacksägelse.</span> <span class="verse"><a name="8">8</a>Sen till, att ingen får bortföra eder såsom ett segerbyte genom sin tomma och bedrägliga »vishetslära», i det att han åberopar fäderneärvda människomeningar och håller sig till världens »makter» och icke till Kristus.</span> <span class="verse"><a name="9">9</a>Ty i honom bor gudomens hela fullhet lekamligen,</span> <span class="verse"><a name="10">10</a>och i honom haven I blivit delaktiga av den fullheten, i honom som är huvudet för alla andevärldens furstar och väldigheter.</span> <span class="verse"><a name="11">11</a>I honom haven I ock blivit omskurna genom en omskärelse, som icke skedde med händer, en som bestod däri att I bleven avklädda eder köttsliga kropp; jag menar omskärelsen i Kristus.</span> <span class="verse"><a name="12">12</a>I haven ju med honom blivit begravna i dopet; I haven ock i dopet blivit uppväckta med honom, genom tron på Guds kraft, hans som uppväckte honom från de döda.</span> <span class="verse"><a name="13">13</a>Ja, också eder som voren döda genom edra synder och genom edert kötts oomskurenhet, också eder har han gjort levande med honom; ty han har förlåtit oss alla våra synder.</span> <span class="verse"><a name="14">14</a>Han har nämligen utplånat den handskrift som genom sina stadgar anklagade oss och låg oss i vägen; den har han skaffat undan genom att nagla den fast vid korset.</span> <span class="verse"><a name="15">15</a>Han har avväpnat andevärldens furstar och väldigheter och låtit dem bliva till skam inför alla, i det att han i honom har triumferat över dem.</span> <span class="verse"><a name="16">16</a>Låten därför ingen döma eder i fråga om mat och dryck eller angående högtid eller nymånad eller sabbat.</span> <span class="verse"><a name="17">17</a>Sådant är allenast en skuggbild av vad som skulla komma, men verkligheten själv finnes hos Kristus.</span> <span class="verse"><a name="18">18</a>Låten icke segerlönen tagas ifrån eder av någon som har sin lust i »ödmjukhet» och ängladyrkan och gör sig stor med sina syner, någon som utan orsak är uppblåst genom sitt köttsliga sinne</span> <span class="verse"><a name="19">19</a>och icke håller sig till honom som är huvudet, honom från vilken hela kroppen vinner sin tillväxt i Gud, i det att den av sina ledgångar och senor får bistånd och sammanhållning.</span> <span class="verse"><a name="20">20</a>Om I nu haven dött med Kristus och så blivit frigjorda ifrån världens »makter», varför låten I då allahanda stadgar läggas på eder, likasom levden I ännu i världen:</span> <span class="verse"><a name="21">21</a>»Det skall du icke taga i», »Det skall du icke smaka», »Det skall du icke komma vid»,</span> <span class="verse"><a name="22">22</a>och detta när det gäller ting, som alla äro bestämda till att gå under genom förbrukning -- allt till åtlydnad av människobud och människoläror?</span> <span class="verse"><a name="23">23</a>Visserligen har allt detta fått namn om sig att vara »vishet», eftersom däri ligger ett självvalt gudstjänstväsende och ett slags »ödmjukhet» och en kroppens späkning; men ingalunda ligger däri »en viss heder», det tjänar allenast till att nära det köttsliga sinnet.</span> </p></div</div></div></body></html>