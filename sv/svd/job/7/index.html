<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 7</strong></div><p><span class="verse"><a name="1">1</a>En stridsmans liv lever ju människan på jorden, och hennes dagar äro såsom dagakarlens dagar.</span> <span class="verse"><a name="2">2</a>Hon är lik en träl som flämtar efter skugga, lik en dagakarl som får bida efter sin lön.</span> <span class="verse"><a name="3">3</a>Så har jag fått till arvedel månader av elände; nätter av vedermöda hava blivit min lott.</span> <span class="verse"><a name="4">4</a>Så snart jag har lagt mig, är min fråga: »När skall jag då få stå upp?» Ty aftonen synes mig så lång; jag är övermätt av oro, innan morgonen har kommit.</span> <span class="verse"><a name="5">5</a>Med förruttnelsens maskar höljes min kropp, med en skorpa lik jord; min hud skrymper samman och faller sönder.</span> <span class="verse"><a name="6">6</a>Mina dagar fly snabbare än vävarens spole; de försvinna utan något hopp.</span> <span class="verse"><a name="7">7</a>Tänk därpå att mitt liv är en fläkt, att mitt öga icke mer skall få se någon lycka.</span> <span class="verse"><a name="8">8</a>Den nu ser mig, hans öga skall ej vidare skåda mig; bäst din blick vilar på mig, är jag icke mer.</span> <span class="verse"><a name="9">9</a>Såsom ett moln som har försvunnit och gått bort, så är den som har farit ned i dödsriket; han kommer ej åter upp därifrån.</span> <span class="verse"><a name="10">10</a>Aldrig mer vänder han tillbaka till sitt hus, och hans plats vet icke av honom mer.</span> <span class="verse"><a name="11">11</a>Därför vill jag nu icke lägga band på min mun, jag vill taga till orda i min andes ångest, jag vill klaga i min själs bedrövelse.</span> <span class="verse"><a name="12">12</a>Icke är jag väl ett hav eller ett havsvidunder, så att du måste sätta ut vakt mot mig?</span> <span class="verse"><a name="13">13</a>När jag hoppas att min bädd skall trösta mig, att mitt läger skall lindra mitt bekymmer,</span> <span class="verse"><a name="14">14</a>då förfärar du mig genom drömmar, och med syner förskräcker du mig.</span> <span class="verse"><a name="15">15</a>Nej, hellre vill jag nu bliva kvävd, hellre dö än vara blott knotor!</span> <span class="verse"><a name="16">16</a>Jag är led vid detta; aldrig kommer jag åter till liv. Låt mig vara; mina dagar äro ju fåfänglighet.</span> <span class="verse"><a name="17">17</a>Vad är då en människa, att du gör så stor sak av henne, aktar på henne så noga,</span> <span class="verse"><a name="18">18</a>synar henne var morgon, prövar henne vart ögonblick?</span> <span class="verse"><a name="19">19</a>Huru länge skall det dröja, innan du vänder din blick ifrån mig, lämnar mig i fred ett litet andetag?</span> <span class="verse"><a name="20">20</a>Om jag än har syndar, vad skadar jag därmed dig, du människornas bespejare?  Varför har du satt mig till ett mål för dina angrepp och låtit mig bliva en börda för mig själv?</span> <span class="verse"><a name="21">21</a>Varför vill du icke förlåta mig min överträdelse, icke tillgiva mig min missgärning? Nu måste jag ju snart gå till vila i stoftet; om du söker efter mig, så är jag icke mer.</span> </p></div</div></div></body></html>