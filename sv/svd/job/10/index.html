<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 10</strong></div><p><span class="verse"><a name="1">1</a>Min själ är led vid livet. Jag vill giva fritt lopp åt min klagan, jag vill tala i min själs bedrövelse.</span> <span class="verse"><a name="2">2</a>Jag vill säga till Gud: Döm mig icke skyldig; låt mig veta varför du söker sak mot mig.</span> <span class="verse"><a name="3">3</a>Anstår det dig att öva våld, att förkasta dina händers verk, medan du låter ditt ljus lysa över de ogudaktigas rådslag?</span> <span class="verse"><a name="4">4</a>Har du då ögon som en varelse av kött, eller ser du såsom människor se?</span> <span class="verse"><a name="5">5</a>Är din ålder som en människas ålder, eller äro dina år såsom en mans tider,</span> <span class="verse"><a name="6">6</a>eftersom du letar efter missgärning hos mig och söker att hos mig finna synd,</span> <span class="verse"><a name="7">7</a>du som dock vet att jag icke är skyldig, och att ingen finnes, som kan rädda ur din hand?</span> <span class="verse"><a name="8">8</a>Dina händer hava danat och gjort mig, helt och i allo; och nu fördärvar du mig!</span> <span class="verse"><a name="9">9</a>Tänk på huru du formade mig såsom lera; och nu låter du mig åter varda till stoft!</span> <span class="verse"><a name="10">10</a>Ja, du utgöt mig såsom mjölk, och såsom ostämne lät du mig stelna.</span> <span class="verse"><a name="11">11</a>Med hud och kött beklädde du mig, av ben och senor vävde du mig samman.</span> <span class="verse"><a name="12">12</a>Liv och nåd beskärde du mig, och genom din vård bevarades min ande.</span> <span class="verse"><a name="13">13</a>Men därvid gömde du i ditt hjärta den tanken, jag vet att du hade detta i sinnet:</span> <span class="verse"><a name="14">14</a>om jag syndade, skulle du vakta på mig och icke lämna min missgärning ostraffad.</span> <span class="verse"><a name="15">15</a>Ve mig, om jag befunnes vara skyldig! Men vore jag än oskyldig, så finge jag ej lyfta mitt huvud, jag skulle mättas av skam och skåda min ofärd.</span> <span class="verse"><a name="16">16</a>Höjde jag det likväl, då skulle du såsom ett lejon jaga mig och alltjämt bevisa din undermakt på mig.</span> <span class="verse"><a name="17">17</a>Nya vittnen mot mig skulle du då föra fram och alltmer låta mig känna din förtörnelse; med skaror efter skaror skulle du ansätta mig.</span> <span class="verse"><a name="18">18</a>Varför lät du mig då komma ut ur modersskötet? Jag borde hava förgåtts, innan något öga såg mig,</span> <span class="verse"><a name="19">19</a>hava blivit såsom hade jag aldrig varit till; från moderlivet skulle jag hava förts till graven.</span> <span class="verse"><a name="20">20</a>Kort är ju min tid; må han då låta mig vara, lämna mig i fred, så att jag får en flyktig glädje,</span> <span class="verse"><a name="21">21</a>innan jag går hädan, för att aldrig komma åter, bort till mörkrets och dödsskuggans land,</span> <span class="verse"><a name="22">22</a>till det land vars dunkel är såsom djupa vatten, dit där dödsskugga och förvirring råder, ja, där dagsljuset självt är såsom djupa vatten.</span> </p></div</div></div></body></html>