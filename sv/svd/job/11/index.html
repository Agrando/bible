<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 11</strong></div><p><span class="verse"><a name="1">1</a>Därefter tog Sofar från Naama till orda och sade:</span> <span class="verse"><a name="2">2</a>Skall sådant ordflöde bliva utan svar och en så stortalig man få rätt?</span> <span class="verse"><a name="3">3</a>Skall ditt lösa tal nödga män till tystnad, så att du får bespotta, utan att någon kommer dig att blygas?</span> <span class="verse"><a name="4">4</a>Och skall du så få säga: »Vad jag lär är rätt, och utan fläck har jag varit inför dina ögon»?</span> <span class="verse"><a name="5">5</a>Nej, om allenast Gud ville tala och upplåta sina läppar till att svara dig,</span> <span class="verse"><a name="6">6</a>om han ville uppenbara dig sin visdoms lönnligheter, huru han äger förstånd, ja, i dubbelt mått, då insåge du att Gud, dig till förmån, har lämnat åt glömskan en del av din missgärning.</span> <span class="verse"><a name="7">7</a>Men kan väl du utrannsaka Guds djuphet eller fatta den Allsmäktiges fullkomlighet?</span> <span class="verse"><a name="8">8</a>Hög såsom himmelen är den -- vad kan du göra? djupare än dödsriket -- vad kan du förstå?</span> <span class="verse"><a name="9">9</a>Dess längd sträcker sig vidare än jorden, och i bredd överträffar den havet.</span> <span class="verse"><a name="10">10</a>När han vill fara fram och spärra någon inne eller kalla någon till doms, vem kan då hindra honom?</span> <span class="verse"><a name="11">11</a>Han är ju den som känner lögnens män, fördärv upptäcker han, utan att leta därefter.</span> <span class="verse"><a name="12">12</a>Men lika lätt kan en dåraktig man få förstånd, som en vildåsnefåle kan födas till människa.</span> <span class="verse"><a name="13">13</a>Om du nu rätt bereder ditt hjärta och uträcker dina händer till honom,</span> <span class="verse"><a name="14">14</a>om du skaffar bort det fördärv som kan låda vid din hand och ej låter orättfärdighet bo i dina hyddor,</span> <span class="verse"><a name="15">15</a>ja, då får du upplyfta ditt ansikte utan skam, du står fast och har intet att frukta.</span> <span class="verse"><a name="16">16</a>Ja, då skall du förgäta din olycka, blott minnas den såsom vatten som har förrunnit.</span> <span class="verse"><a name="17">17</a>Ditt liv skall då stråla klarare än middagens sken; och kommer mörker på, så är det som en gryning till morgon.</span> <span class="verse"><a name="18">18</a>Du kan då vara trygg, ty du äger ett hopp; du spanar omkring dig och går sedan trygg till vila.</span> <span class="verse"><a name="19">19</a>Ja, du får då ligga i ro, utan att någon förskräcker dig, och många skola söka din ynnest.</span> <span class="verse"><a name="20">20</a>Men de ogudaktigas ögon skola försmäkta; ingen tillflykt skall mer finnas för dem, och deras hopp skall vara att få giva upp andan.</span> </p></div</div></div></body></html>