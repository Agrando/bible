<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 29</strong></div><p><span class="verse"><a name="1">1</a>Åter hov Job upp sin röst och kvad:</span> <span class="verse"><a name="2">2</a>Ack att jag vore såsom i forna månader, såsom i de dagar då Gud gav mig sitt beskydd,</span> <span class="verse"><a name="3">3</a>då hans lykta sken över mitt huvud och jag vid hans ljus gick fram genom mörkret!</span> <span class="verse"><a name="4">4</a>Ja, vore jag såsom i min mognads dagar, då Guds huldhet vilade över min hydda,</span> <span class="verse"><a name="5">5</a>då ännu den Allsmäktige var med mig och mina barn stodo runt omkring mig,</span> <span class="verse"><a name="6">6</a>då mina fötter badade i gräddmjölk och klippan invid mig göt ut bäckar av olja!</span> <span class="verse"><a name="7">7</a>När jag då gick upp till porten i staden och intog mitt säte på torget,</span> <span class="verse"><a name="8">8</a>då drogo de unga sig undan vid min åsyn, de gamla reste sig upp och blevo stående.</span> <span class="verse"><a name="9">9</a>Då höllo hövdingar tillbaka sina ord och lade handen på munnen;</span> <span class="verse"><a name="10">10</a>furstarnas röst ljöd då dämpad, och deras tunga lådde vid gommen.</span> <span class="verse"><a name="11">11</a>Ja, vart öra som hörde prisade mig då säll, och vart öga som såg bar vittnesbörd om mig;</span> <span class="verse"><a name="12">12</a>ty jag räddade den betryckte som ropade, och den faderlöse, den som ingen hjälpare hade.</span> <span class="verse"><a name="13">13</a>Den olyckliges välsignelse kom då över mig, och änkans hjärta uppfyllde jag med jubel.</span> <span class="verse"><a name="14">14</a>I rättfärdighet klädde jag mig, och den var såsom min klädnad; rättvisa bar jag såsom mantel och huvudbindel.</span> <span class="verse"><a name="15">15</a>Ögon blev jag då åt den blinde, och fötter var jag åt den halte.</span> <span class="verse"><a name="16">16</a>Jag var då en fader för de fattiga, och den okändes sak redde jag ut.</span> <span class="verse"><a name="17">17</a>Jag krossade den orättfärdiges käkar och ryckte rovet undan hans tänder.</span> <span class="verse"><a name="18">18</a>Jag tänkte då: »I mitt näste skall jag få dö, mina dagar skola bliva många såsom sanden.</span> <span class="verse"><a name="19">19</a>Min rot ligger ju öppen för vatten, och i min krona faller nattens dagg.</span> <span class="verse"><a name="20">20</a>Min ära bliver ständigt ny, och min båge föryngras i min hand.»</span> <span class="verse"><a name="21">21</a>Ja, på mig hörde man då och väntade, man lyssnade under tystnad på mitt råd.</span> <span class="verse"><a name="22">22</a>Sedan jag hade talat, talade ingen annan; såsom ett vederkvickande flöde kommo mina ord över dem.</span> <span class="verse"><a name="23">23</a>De väntade på mig såsom på regn, de spärrade upp sina munnar såsom efter vårregn.</span> <span class="verse"><a name="24">24</a>När de misströstade, log jag emot dem, och mitt ansiktes klarhet kunde de icke förmörka.</span> <span class="verse"><a name="25">25</a>Täcktes jag besöka dem, så måste jag sitta främst; jag tronade då såsom en konung i sin skara, lik en man som har tröst för de sörjande.</span> </p></div</div></div></body></html>