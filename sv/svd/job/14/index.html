<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 14</strong></div><p><span class="verse"><a name="1">1</a>Människan, av kvinna född, lever en liten tid och mättas av oro;</span> <span class="verse"><a name="2">2</a>lik ett blomster växer hon upp och vissnar bort, hon flyr undan såsom skuggan och har intet bestånd.</span> <span class="verse"><a name="3">3</a>Och till att vakta på en sådan upplåter du dina ögon, ja, du drager mig till doms inför dig.</span> <span class="verse"><a name="4">4</a>Som om en ren skulle kunna framgå av en oren! Sådant kan ju aldrig ske.</span> <span class="verse"><a name="5">5</a>Äro nu människans dagar oryggligt bestämda, hennes månaders antal fastställt av dig, har du utstakat en gräns som hon ej kan överskrida,</span> <span class="verse"><a name="6">6</a>vänd då din blick ifrån henne och unna henne ro, låt henne njuta en dagakarls glädje av sin dag.</span> <span class="verse"><a name="7">7</a>För ett träd finnes ju kvar något hopp; hugges det än ned, kan det åter skjuta skott, och telningar behöva ej fattas därpå.</span> <span class="verse"><a name="8">8</a>Om än dess rot tynar hän i jorden och dess stubbe dör bort i mullen,</span> <span class="verse"><a name="9">9</a>så kan det grönska upp genom vattnets ångor och skjuta grenar lik ett nyplantat träd.</span> <span class="verse"><a name="10">10</a>Men om en man dör, så ligger han där slagen; om en människa har givit upp andan, var finnes hon då mer?</span> <span class="verse"><a name="11">11</a>Såsom när vattnet har förrunnit ur en sjö, och såsom när en flod har sinat bort och uttorkat,</span> <span class="verse"><a name="12">12</a>så ligger mannen där och står ej mer upp, han vaknar icke åter, så länge himmelen varar; aldrig väckes han upp ur sin sömn.</span> <span class="verse"><a name="13">13</a>Ack, att du ville gömma mig i dödsriket, fördölja mig, till dess din vrede hade upphört, staka ut för mig en tidsgräns och sedan tänka på mig --</span> <span class="verse"><a name="14">14</a>fastän ju ingen kan få liv, när han en gång är död! Då skulle jag hålla min stridstid ut, ända till dess att min avlösning komme.</span> <span class="verse"><a name="15">15</a>Du skulle då ropa på mig, och jag skulle svara dig; efter dina händers verk skulle du längta;</span> <span class="verse"><a name="16">16</a>ja, du skulle då räkna mina steg, du skulle ej akta på min synd.</span> <span class="verse"><a name="17">17</a>I en förseglad pung låge då min överträdelse, och du överskylde min missgärning.</span> <span class="verse"><a name="18">18</a>Men såsom själva berget faller och förvittrar, och såsom klippan flyttas ifrån sin plats,</span> <span class="verse"><a name="19">19</a>såsom stenar nötas sönder genom vattnet, och såsom mullen sköljes bort av dess flöden, så gör du ock människans hopp om intet.</span> <span class="verse"><a name="20">20</a>Du slår henne ned för alltid, och hon far hädan; du förvandlar hennes ansikte och driver henne bort.</span> <span class="verse"><a name="21">21</a>Om hennes barn komma till ära, så känner hon det icke; om de sjunka ned till ringhet, så aktar hon dock ej på dem.</span> <span class="verse"><a name="22">22</a>Hennes kropp känner blott sin egen plåga, hennes själ blott den sorg hon själv får förnimma.</span> </p></div</div></div></body></html>