<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 33</strong></div><p><span class="verse"><a name="1">1</a>Men hör nu, Job, mina ord, och lyssna till allt vad jag vill säga.</span> <span class="verse"><a name="2">2</a>Se, jag upplåter nu mina läppar, min tunga tager till orda i min mun.</span> <span class="verse"><a name="3">3</a>Ur ett redbart hjärta framgår mitt tal, och vad mina läppar förstå säga de ärligt ut.</span> <span class="verse"><a name="4">4</a>Guds ande är det som har gjort mig, den Allsmäktiges fläkt beskär mig liv.</span> <span class="verse"><a name="5">5</a>Om du förmår, så må du nu svara mig; red dig till strid mot mig, träd fram.</span> <span class="verse"><a name="6">6</a>Se, jag är likställd med dig inför Gud, jag är danad av en nypa ler, också jag.</span> <span class="verse"><a name="7">7</a>Ja, fruktan för mig behöver ej förskräcka dig, ej heller kan min myndighet trycka dig ned.</span> <span class="verse"><a name="8">8</a>Men nu sade du så inför mina öron, så ljödo de ord jag hörde:</span> <span class="verse"><a name="9">9</a>»Ren är jag och fri ifrån överträdelse, oskyldig är jag och utan missgärning;</span> <span class="verse"><a name="10">10</a>men se, han finner på sak mot mig, han aktar mig såsom sin fiende.</span> <span class="verse"><a name="11">11</a>Han sätter mina fötter i stocken, vaktar på alla mina vägar.»</span> <span class="verse"><a name="12">12</a>Nej, häri har du orätt, svarar jag dig. Gud är ju förmer än en människa.</span> <span class="verse"><a name="13">13</a>Huru kan du gå till rätta med honom, såsom gåve han aldrig svar i sin sak?</span> <span class="verse"><a name="14">14</a>Både på ett sätt och på två talar Gud, om man också ej aktar därpå.</span> <span class="verse"><a name="15">15</a>I drömmen, i nattens syn, när sömnen har fallit tung över människorna och de vila i slummer på sitt läger,</span> <span class="verse"><a name="16">16</a>då öppnar han människornas öron och sätter inseglet på sina varningar till dem,</span> <span class="verse"><a name="17">17</a>när han vill avvända någon från en ogärning eller hålla högmodet borta ifrån en människa.</span> <span class="verse"><a name="18">18</a>Så bevarar han hennes själ från graven och hennes liv ifrån att förgås genom vapen.</span> <span class="verse"><a name="19">19</a>Hon bliver ock agad genom plågor på sitt läger och genom ständig oro, allt intill benen.</span> <span class="verse"><a name="20">20</a>Hennes sinne får leda vid maten, och hennes själ vid den föda hon älskade.</span> <span class="verse"><a name="21">21</a>Hennes hull förtvinar, till dess intet är att se, ja, hennes ben täras bort intill osynlighet.</span> <span class="verse"><a name="22">22</a>Så nalkas hennes själ till graven och hennes liv hän till dödens makter.</span> <span class="verse"><a name="23">23</a>Men om en ängel då finnes, som vakar över henne, en medlare, någon enda av de tusen, och denne får lära människan hennes plikt,</span> <span class="verse"><a name="24">24</a>då förbarmar Gud sig över henne och säger; »Fräls henne, så att hon slipper fara ned i graven; lösepenningen har jag nu fått.»</span> <span class="verse"><a name="25">25</a>Hennes kropp får då ny ungdomskraft, hon bliver åter såsom under sin styrkas dagar.</span> <span class="verse"><a name="26">26</a>När hon då beder till Gud, är han henne nådig och låter henne se sitt ansikte med jubel; han giver så den mannen hans rättfärdighet åter.</span> <span class="verse"><a name="27">27</a>Så får denne då sjunga inför människorna och säga: »Väl syndade jag, och väl kränkte jag rätten, dock vederfors mig ej vad jag hade förskyllt;</span> <span class="verse"><a name="28">28</a>ty han förlossade min själ, så att den undslapp graven, och mitt liv får nu med lust skåda ljuset.»</span> <span class="verse"><a name="29">29</a>Se, detta allt kommer Gud åstad, både två gånger och tre, för den mannen,</span> <span class="verse"><a name="30">30</a>till att rädda hans själ från graven, så att han får njuta av de levandes ljus.</span> <span class="verse"><a name="31">31</a>Akta nu härpå, du Job, och hör mig; tig, så att jag får tala.</span> <span class="verse"><a name="32">32</a>Dock, har du något att säga, så svara mig; tala, ty gärna gåve jag dig rätt.</span> <span class="verse"><a name="33">33</a>Varom icke, så är det du som må höra på mig; du må tiga, så att jag får lära dig vishet.</span> </p></div</div></div></body></html>