<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 9</strong></div><p><span class="verse"><a name="1">1</a>Därefter tog Job till orda och sade:</span> <span class="verse"><a name="2">2</a>Ja, förvisso vet jag att så är; huru skulle en människa kunna hava rätt mot Gud?</span> <span class="verse"><a name="3">3</a>Vill han gå till rätta med henne, så kan hon ej svara honom på en sak bland tusen.</span> <span class="verse"><a name="4">4</a>Han som är så vis i förstånd och så väldig i kraft, vem kan trotsa honom och dock slippa undan;</span> <span class="verse"><a name="5">5</a>honom som oförtänkt flyttar bort berg och omstörtar dem i sin vrede;</span> <span class="verse"><a name="6">6</a>honom som kommer jorden att vackla från sin plats, och dess pelare bäva därvid;</span> <span class="verse"><a name="7">7</a>honom som befaller solen, så går hon icke upp, och som sätter stjärnorna under försegling;</span> <span class="verse"><a name="8">8</a>honom som helt allena spänner ut himmelen och skrider fram över havets toppar;</span> <span class="verse"><a name="9">9</a>honom som har gjort Karlavagnen och Orion, Sjustjärnorna och söderns Stjärngemak;</span> <span class="verse"><a name="10">10</a>honom som gör stora och outrannsakliga ting och under, flera än någon kan räkna?</span> <span class="verse"><a name="11">11</a>Se, han far förbi mig, innan jag hinner att se det, han drager framom mig, förrän jag bliver honom varse.</span> <span class="verse"><a name="12">12</a>Se, han griper sitt rov; vem kan hindra honom? Vem kan säga till honom: »Vad gör du?»</span> <span class="verse"><a name="13">13</a>Gud, han ryggar icke sin vrede; för honom har Rahabs följe måst böja sig;</span> <span class="verse"><a name="14">14</a>huru skulle jag då våga svara honom, välja ut ord till att tala med honom?</span> <span class="verse"><a name="15">15</a>Nej, om jag än hade rätt, tordes jag dock ej svara; jag finge anropa min motpart om misskund.</span> <span class="verse"><a name="16">16</a>Och om han än svarade mig på mitt rop, så kunde jag ej tro att han lyssnade till min röst.</span> <span class="verse"><a name="17">17</a>Ty med storm hemsöker han mig och slår mig med sår på sår, utan sak.</span> <span class="verse"><a name="18">18</a>Han unnar mig icke att hämta andan; nej, med bedrövelser mättar han mig.</span> <span class="verse"><a name="19">19</a>Gäller det försteg i kraft: »Välan, jag är redo!», gäller det rätt: »Vem ställer mig till ansvar?»</span> <span class="verse"><a name="20">20</a>Ja, hade jag än rätt, så dömde min mun mig skyldig; vore jag än ostrafflig, så läte han mig synas vrång.</span> <span class="verse"><a name="21">21</a>Men ostrafflig är jag!  Jag aktar ej mitt liv, jag frågar icke efter, om jag får leva.</span> <span class="verse"><a name="22">22</a>Det må gå som det vill, nu vare det sagt: han förgör den ostrafflige jämte den ogudaktige.</span> <span class="verse"><a name="23">23</a>Om en landsplåga kommer med plötslig död, så bespottar han de oskyldigas förtvivlan.</span> <span class="verse"><a name="24">24</a>Jorden är given i de ogudaktigas hand, och täckelse sätter han för dess domares ögon. Är det ej han som gör det, vem är det då?</span> <span class="verse"><a name="25">25</a>Min dagar hasta undan snabbare än någon löpare, de fly bort utan att hava sett någon lycka;</span> <span class="verse"><a name="26">26</a>de ila åstad såsom en farkost av rör, såsom en örn, när han störtar sig ned på sitt byte.</span> <span class="verse"><a name="27">27</a>Om jag än besluter att förgäta mitt bekymmer, att låta min sorgsenhet fara och göra mig glad,</span> <span class="verse"><a name="28">28</a>Så måste jag dock bäva för alla mina kval; jag vet ju att du icke skall döma mig fri.</span> <span class="verse"><a name="29">29</a>Nej, såsom skyldig måste jag stå där; varför skulle jag då göra mig fåfäng möda?</span> <span class="verse"><a name="30">30</a>Om jag än tvår mig i snö och renar mina händer i lutsalt,</span> <span class="verse"><a name="31">31</a>så skall du dock sänka mig ned i pölen, så att mina kläder måste vämjas vid mig.</span> <span class="verse"><a name="32">32</a>Ty han är ej min like, så att jag vågar svara honom, ej en sådan, att vi kunna gå till doms med varandra;</span> <span class="verse"><a name="33">33</a>ingen skiljeman finnes mellan oss, ingen som har myndighet över oss båda.</span> <span class="verse"><a name="34">34</a>Må han blott vända av från mig sitt ris, och må fruktan för honom ej förskräcka mig;</span> <span class="verse"><a name="35">35</a>då skall jag tala utan att rädas för honom, ty jag vet med min själv att jag icke är en sådan.</span> </p></div</div></div></body></html>