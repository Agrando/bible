<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 5</strong></div><p><span class="verse"><a name="1">1</a>Ropa fritt; vem finnes, som svarar dig, och till vilken av de heliga kan du vända dig?</span> <span class="verse"><a name="2">2</a>Se, dåren dräpes av sin grämelse, och den fåkunnige dödas av sin bitterhet.</span> <span class="verse"><a name="3">3</a>Jag såg en dåre, fast var han rotad, men plötsligt måste jag ropa ve över hans boning.</span> <span class="verse"><a name="4">4</a>Ty hans barn gå nu fjärran ifrån frälsning, de förtrampas i porten utan räddning.</span> <span class="verse"><a name="5">5</a>Av hans skörd äter vem som är hungrig, den rövas bort, om och hägnad med törnen; efter hans rikedom gapar ett giller.</span> <span class="verse"><a name="6">6</a>Ty icke upp ur stoftet kommer fördärvet, ej ur marken skjuter olyckan upp;</span> <span class="verse"><a name="7">7</a>nej, människan varder född till olycka, såsom eldgnistor måste flyga mot höjden.</span> <span class="verse"><a name="8">8</a>Men vore det nu jag, så sökte jag nåd hos Gud, åt Gud hemställde jag min sak,</span> <span class="verse"><a name="9">9</a>åt honom som gör stora och outrannsakliga ting, under, flera än någon kan räkna,</span> <span class="verse"><a name="10">10</a>åt honom som låter regnet falla på jorden och sänder vatten ned över markerna,</span> <span class="verse"><a name="11">11</a>när han vill upphöja de ringa och förhjälpa de sörjande till frälsning.</span> <span class="verse"><a name="12">12</a>Han är den som gör de klokas anslag om intet, så att deras händer intet uträtta med förnuft;</span> <span class="verse"><a name="13">13</a>han fångar de visa i deras klokskap och låter de illfundiga förhasta sig i sina rådslag:</span> <span class="verse"><a name="14">14</a>mitt på dagen råka de ut för mörker och famla mitt i ljuset, likasom vore det natt.</span> <span class="verse"><a name="15">15</a>Så frälsar han från deras tungors svärd, han frälsar den fattige ur den övermäktiges hand.</span> <span class="verse"><a name="16">16</a>Den arme kan så åter hava ett hopp, och orättfärdigheten måste tillsluta sin mun.</span> <span class="verse"><a name="17">17</a>Ja, säll är den människa som Gud agar; den Allsmäktiges tuktan må du icke förkasta.</span> <span class="verse"><a name="18">18</a>Ty om han och sargar, så förbinder han ock, om han slår, så hela ock hans händer.</span> <span class="verse"><a name="19">19</a>Sex gånger räddar han dig ur nöden, ja, sju gånger avvändes olyckan från dig.</span> <span class="verse"><a name="20">20</a>I hungerstid förlossar han dig från döden och i krig undan svärdets våld.</span> <span class="verse"><a name="21">21</a>När tungor svänga gisslet, gömmes du undan; du har intet att frukta, när förhärjelse kommer.</span> <span class="verse"><a name="22">22</a>Ja, åt förhärjelse och dyr tid kan du då le, för vilddjur behöver du ej heller känna fruktan;</span> <span class="verse"><a name="23">23</a>ty med markens stenar står du i förbund, och med djuren på marken har du ingått fred.</span> <span class="verse"><a name="24">24</a>Och du får se huru din hydda står trygg; när du synar din boning, saknas intet däri.</span> <span class="verse"><a name="25">25</a>Du får ock se huru din ätt förökas, huru din avkomma bliver såsom markens örter.</span> <span class="verse"><a name="26">26</a>I graven kommer du, när du har hunnit din mognad, såsom sädesskylen bärgas, då dess tid är inne.</span> <span class="verse"><a name="27">27</a>Se, detta hava vi utrannsakat, och så är det; hör därpå och betänk det väl.</span> </p></div</div></div></body></html>