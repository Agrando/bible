<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 40</strong></div><p><span class="verse"><a name="1">1</a>Och HERREN talade till Job ur stormvinden och sade:</span> <span class="verse"><a name="2">2</a>Omgjorda såsom en man dina länder; jag vill fråga dig, och du må giva mig besked.</span> <span class="verse"><a name="3">3</a>Vill du göra min rätt om intet och döma mig skyldig, för att själv stå såsom rättfärdig?</span> <span class="verse"><a name="4">4</a>Har du en sådan arm som Gud, och förmår du dundra med din röst såsom han?</span> <span class="verse"><a name="5">5</a>Pryd dig då med ära och höghet, kläd dig i majestät och härlighet.</span> <span class="verse"><a name="6">6</a>Gjut ut din vredes förgrymmelse, ödmjuka med en blick allt vad högt är.</span> <span class="verse"><a name="7">7</a>Ja, kuva med en blick allt vad högt är, slå ned de ogudaktiga på stället.</span> <span class="verse"><a name="8">8</a>Göm dem i stoftet allasammans, ja, fjättra deras ansikten i mörkret.</span> <span class="verse"><a name="9">9</a>Då vill jag prisa dig, också jag, för segern som din högra hand har berett dig.</span> <span class="verse"><a name="10">10</a>Se, Behemot, han är ju mitt verk såväl som du. Han lever av gräs såsom en oxe.</span> <span class="verse"><a name="11">11</a>Och se vilken kraft han äger i sina länder, vilken styrka han har i sin buks muskler.</span> <span class="verse"><a name="12">12</a>Han bär sin svans så styv som en ceder, ett konstrikt flätverk äro senorna i hans lår.</span> <span class="verse"><a name="13">13</a>Hans benpipor äro såsom rör av koppar, benen i hans kropp likna stänger av järn.</span> <span class="verse"><a name="14">14</a>Förstlingen är han av vad Gud har gjort; hans skapare själv har givit honom hans skära.</span> <span class="verse"><a name="15">15</a>Ty foder åt honom frambära bergen, där de vilda djuren alla hava sin lek.</span> <span class="verse"><a name="16">16</a>Under lotusträd lägger han sig ned, i skygdet av rör och vass.</span> <span class="verse"><a name="17">17</a>Lotusträd giva honom tak och skugga, pilträd hägna honom runt omkring.</span> <span class="verse"><a name="18">18</a>Är floden än så våldsam, så ängslas han dock icke; han är trygg, om ock en Jordan bryter fram mot hans gap.</span> <span class="verse"><a name="19">19</a>Vem kan fånga honom, när han är på sin vakt, vem borrar en snara genom hans nos?</span> <span class="verse"><a name="20">20</a>Kan du draga upp Leviatan med krok och med en metrev betvinga hans tunga?</span> <span class="verse"><a name="21">21</a>Kan du sätta en sävhank i hans nos eller borra en hake genom hans käft?</span> <span class="verse"><a name="22">22</a>Menar du att han skall slösa på dig många böner eller tala till dig med mjuka ord?</span> <span class="verse"><a name="23">23</a>Att han skall vilja sluta fördrag med dig, så att du finge honom till din träl för alltid?</span> <span class="verse"><a name="24">24</a>Kan du hava honom till leksak såsom en fågel och sätta honom i band åt dina tärnor?</span> <span class="verse"><a name="25">25</a>Pläga fiskarlag köpslå om honom och stycka ut hans kropp mellan krämare?</span> <span class="verse"><a name="26">26</a>Kan du skjuta hans hud full med spjut och hans huvud med fiskharpuner?</span> <span class="verse"><a name="27">27</a>Ja, försök att bära hand på honom du skall minnas den striden och skall ej föra så mer.</span> <span class="verse"><a name="28">28</a>Nej, den sådant vågar, hans hopp bliver sviket, han fälles till marken redan vid hans åsyn.</span> </p></div</div></div></body></html>