<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 32</strong></div><p><span class="verse"><a name="1">1</a>De tre männen upphörde nu att svara Job, eftersom han höll sig själv för rättfärdig.</span> <span class="verse"><a name="2">2</a>Då blev Elihu, Barakels son, från Bus, av Rams släkt, upptänd av vrede.  Mot Job upptändes han av vrede, därför att denne menade sig hava rätt mot Gud;</span> <span class="verse"><a name="3">3</a>och mot hans tre vänner upptändes hans vrede, därför att de icke funno något svar varmed de kunde vederlägga Job.</span> <span class="verse"><a name="4">4</a>Hittills hade Elihu dröjt att tala till Job, därför att de andra voro äldre till åren än han.</span> <span class="verse"><a name="5">5</a>Men då nu Elihu såg att de tre männen icke mer hade något att svara, upptändes hans vrede.</span> <span class="verse"><a name="6">6</a>Så tog då Elihu, Barakels son, från Bus, till orda och sade;  Ung till åren är jag, I däremot ären gamla. Därför höll jag mig tillbaka och var försagd och lade ej fram för eder min mening.</span> <span class="verse"><a name="7">7</a>Jag tänkte: »Må åldern tala, och må årens mängd förkunna visdom.»</span> <span class="verse"><a name="8">8</a>Dock, på anden i människorna kommer det an, den Allsmäktiges livsfläkt giver dem förstånd.</span> <span class="verse"><a name="9">9</a>Icke de åldriga äro alltid visast, icke de äldsta förstå bäst vad rätt är.</span> <span class="verse"><a name="10">10</a>Därför säger jag nu: Hör mig; jag vill lägga fram min mening, också jag.</span> <span class="verse"><a name="11">11</a>Se, jag väntade på vad I skullen tala, jag lyssnade efter förstånd ifrån eder, efter skäl som I skullen draga fram.</span> <span class="verse"><a name="12">12</a>Ja, noga aktade jag på eder. Men se, ingen fanns, som vederlade Job, ingen bland eder, som kunde svara på hans ord.</span> <span class="verse"><a name="13">13</a>Nu mån I icke säga: »Vi möttes av vishet; Gud, men ingen människa, kan nedslå denne.»</span> <span class="verse"><a name="14">14</a>Skäl mot min mening har han icke lagt fram, ej heller skall jag bemöta honom med edra bevis.</span> <span class="verse"><a name="15">15</a>Se, nu stå de bestörta och svara ej mer, målet i munnen hava de mist.</span> <span class="verse"><a name="16">16</a>Och jag skulle vänta, då de nu intet kunna säga, då de stå där och ej mer hava något svar!</span> <span class="verse"><a name="17">17</a>Nej, också jag vill svara i min ordning, jag vill lägga fram min mening, också jag.</span> <span class="verse"><a name="18">18</a>Ty, fullt upp har jag av skäl, anden i mitt inre vill spränga mig sönder.</span> <span class="verse"><a name="19">19</a>Ja, mitt inre är såsom instängt vin, likt en lägel med nytt vin är det nära att brista.</span> <span class="verse"><a name="20">20</a>Så vill jag då tala och skaffa mig luft, jag vill upplåta mina läppar och svara.</span> <span class="verse"><a name="21">21</a>Jag får ej hava anseende till personen, och jag skall ej till någon tala inställsamma ord.</span> <span class="verse"><a name="22">22</a>Nej, jag förstår ej att tala inställsamma ord; huru lätt kunde ej eljest min skapare rycka mig bort!</span> </p></div</div></div></body></html>