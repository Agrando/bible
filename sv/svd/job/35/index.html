<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 35</strong></div><p><span class="verse"><a name="1">1</a>Och Elihu tog till orda och sade:</span> <span class="verse"><a name="2">2</a>Menar du att sådant är riktigt? Kan du påstå att du har rätt mot Gud,</span> <span class="verse"><a name="3">3</a>du som frågar vad rättfärdighet gagnar dig, vad den båtar dig mer än synd?</span> <span class="verse"><a name="4">4</a>Svar härpå vill jag giva dig, jag ock dina vänner med dig.</span> <span class="verse"><a name="5">5</a>Skåda upp mot himmelen och se, betrakta skyarna, som gå där högt över dig.</span> <span class="verse"><a name="6">6</a>Om du syndar, vad gör du väl honom därmed? Och om dina överträdelser äro många, vad skadar du honom därmed?</span> <span class="verse"><a name="7">7</a>Eller om du är rättfärdig, vad giver du honom, och vad undfår han av din hand?</span> <span class="verse"><a name="8">8</a>Nej, för din like kunde din ogudaktighet något betyda och för en människoson din rättfärdighet.</span> <span class="verse"><a name="9">9</a>Väl klagar man, när våldsgärningarna äro många, man ropar om hjälp mot de övermäktigas arm;</span> <span class="verse"><a name="10">10</a>men ingen frågar: »Var är min Gud, min skapare, han som låter lovsånger ljuda mitt i natten,</span> <span class="verse"><a name="11">11</a>han som giver oss insikt framför markens djur och vishet framför himmelens fåglar?»</span> <span class="verse"><a name="12">12</a>Därför är det man får ropa utan svar om skydd mot de ondas övermod.</span> <span class="verse"><a name="13">13</a>Se, på fåfängliga böner hör icke Gud, den Allsmäktige aktar icke på slikt;</span> <span class="verse"><a name="14">14</a>allra minst, när du påstår att du icke får skåda honom, att du måste vänta på honom, fastän saken är uppenbar.</span> <span class="verse"><a name="15">15</a>Och nu menar du att hans vrede ej håller någon räfst, och att han föga bekymrar sig om människors övermod?</span> <span class="verse"><a name="16">16</a>Ja, till fåfängligt tal spärrar Job upp sin mun, utan insikt talar han stora ord.</span> </p></div</div></div></body></html>