<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 23</strong></div><p><span class="verse"><a name="1">1</a>Därefter tog Job till orda och sade:</span> <span class="verse"><a name="2">2</a>Också i dag vill min klaga göra uppror. Min hand kännes matt för min suckans skull.</span> <span class="verse"><a name="3">3</a>Om jag blott visste huru jag skulle finna honom, huru jag kunde komma dit där han bor!</span> <span class="verse"><a name="4">4</a>Jag skulle då lägga fram för honom min sak och fylla min mun med bevis.</span> <span class="verse"><a name="5">5</a>Jag ville väl höra vad han kunde svara mig, och förnimma vad han skulle säga till mig.</span> <span class="verse"><a name="6">6</a>Icke med övermakt finge han bekämpa mig, nej, han borde allenast lyssna till mig.</span> <span class="verse"><a name="7">7</a>Då skulle hans motpart stå här såsom en redlig man, ja, då skulle jag för alltid komma undan min domare.</span> <span class="verse"><a name="8">8</a>Men går jag mot öster, så är han icke där; går jag mot väster, så varsnar jag honom ej;</span> <span class="verse"><a name="9">9</a>har han något att skaffa i norr, jag skådar honom icke; döljer han sig i söder, jag ser honom ej heller där.</span> <span class="verse"><a name="10">10</a>Han vet ju vilken väg jag har vandrat; han har prövat mig, och jag har befunnits lik guld.</span> <span class="verse"><a name="11">11</a>Vid hans spår har min for hållit fast, hans väg har jag följt, utan att vika av.</span> <span class="verse"><a name="12">12</a>Från hans läppars bud har jag icke gjort något avsteg; mer än egna rådslut har jag aktat hans muns tal.</span> <span class="verse"><a name="13">13</a>Men hans vilja är orygglig; vem kan hindra honom? Vad honom lyster, det gör han ock.</span> <span class="verse"><a name="14">14</a>Ja, han giver mig fullt upp min beskärda del, och mycket av samma slag har han ännu i förvar.</span> <span class="verse"><a name="15">15</a>Därför gripes jag av förskräckelse för hans ansikte; när jag betänker det, fruktar jag för honom.</span> <span class="verse"><a name="16">16</a>Det är Gud som har gjort mitt hjärta försagt, den Allsmäktige är det som har vållat min förskräckelse,</span> <span class="verse"><a name="17">17</a>ty jag fick icke förgås, innan mörkret kom, dödsnatten undanhöll han mig.</span> </p></div</div></div></body></html>