<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 13</strong></div><p><span class="verse"><a name="1">1</a>Ja, alltsammans har mitt öga sett, mitt öra har hört det och nogsamt givit akt.</span> <span class="verse"><a name="2">2</a>Vad I veten, det vet också jag; icke står jag tillbaka för eder.</span> <span class="verse"><a name="3">3</a>Men till den Allsmäktige vill jag nu tala, det lyster mig att gå till rätta med Gud.</span> <span class="verse"><a name="4">4</a>Dock, I ären män som spinna ihop lögn, allasammans hopsätten I fåfängligt tal.</span> <span class="verse"><a name="5">5</a>Om I ändå villen alldeles tiga! Det kunde tillräknas eder som vishet.</span> <span class="verse"><a name="6">6</a>Hören nu likväl mitt klagomål, och akten på mina läppars gensagor.</span> <span class="verse"><a name="7">7</a>Viljen I försvara Gud med orättfärdigt tal och honom till förmån bruka oärligt tal?</span> <span class="verse"><a name="8">8</a>Skolen I visa eder partiska för honom eller göra eder till sakförare för Gud?</span> <span class="verse"><a name="9">9</a>Icke kan sådant ändas väl, när han håller räfst med eder? Eller kunnen I gäckas med honom, såsom man kan gäckas med en människa?</span> <span class="verse"><a name="10">10</a>Nej, förvisso skall han straffa eder, om I visen en hemlig partiskhet.</span> <span class="verse"><a name="11">11</a>Sannerligen, hans majestät skall då förskräcka eder, och fruktan för honom skall falla över eder.</span> <span class="verse"><a name="12">12</a>Edra tänkespråk skola då bliva visdomsord av aska, edra försvarsverk varda såsom vallar av ler.</span> <span class="verse"><a name="13">13</a>Tigen nu för min, så skall jag tala, gånge så över mig vad det vara må.</span> <span class="verse"><a name="14">14</a>Ja, huru det än går, vill jag fatta mitt kött mellan tänderna och taga min själ i min hand.</span> <span class="verse"><a name="15">15</a>Må han dräpa mig, jag hoppas intet annat; min vandel vill jag ändå hålla fram inför honom.</span> <span class="verse"><a name="16">16</a>Redan detta skall lända mig till frälsning, ty ingen gudlös dristar komma inför honom.</span> <span class="verse"><a name="17">17</a>Hören, hören då mina ord, och låten min förklaring tränga in i edra öron.</span> <span class="verse"><a name="18">18</a>Se, här lägger jag saken fram; jag vet att jag skall befinnas hava rätt.</span> <span class="verse"><a name="19">19</a>Eller gives det någon som kan vederlägga mig? Ja, då vill jag tiga -- och dö.</span> <span class="verse"><a name="20">20</a>Allenast två ting må du ej göra mot mig, så behöver jag ej dölja mig inför ditt ansikte:</span> <span class="verse"><a name="21">21</a>din hand må du ej låta komma mig när, och fruktan för dig må icke förskräcka mig.</span> <span class="verse"><a name="22">22</a>Sedan må du åklaga, och jag vill svara, eller ock skall jag tala, och du må gendriva mig.</span> <span class="verse"><a name="23">23</a>Huru är det alltså med mina missgärningar och synder? Låt mig få veta min överträdelse och synd.</span> <span class="verse"><a name="24">24</a>Varför döljer du ditt ansikte och aktar mig såsom din fiende?</span> <span class="verse"><a name="25">25</a>Vill du skrämma ett löv som drives av vinden, vill du förfölja ett borttorkat strå?</span> <span class="verse"><a name="26">26</a>Du skriver ju bedrövelser på min lott och giver mig till arvedel min ungdoms missgärningar;</span> <span class="verse"><a name="27">27</a>du sätter mina fötter i stocken, du vaktar på alla vägar, för mina fotsulor märker du ut stegen.</span> <span class="verse"><a name="28">28</a>Och detta mot en som täres bort lik murket trä, en som liknar en klädnad sönderfrätt av mal!</span> </p></div</div></div></body></html>