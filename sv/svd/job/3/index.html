<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 3</strong></div><p><span class="verse"><a name="1">1</a>Därefter upplät Job sin mun och förbannade sin födelsedag;</span> <span class="verse"><a name="2">2</a>Job tog till orda och sade:</span> <span class="verse"><a name="3">3</a>Må den dag utplånas, på vilken jag föddes, och den natt som sade: »Ett gossebarn är avlat.»</span> <span class="verse"><a name="4">4</a>Må den dagen vändas i mörker, må Gud i höjden ej fråga efter den och intet dagsljus lysa däröver.</span> <span class="verse"><a name="5">5</a>Mörkret och dödsskuggan börde den åter, molnen lägre sig över den; förskräcke den allt som kan förmörka en dag.</span> <span class="verse"><a name="6">6</a>Den natten må gripas av tjockaste mörker; ej må den få fröjda sig bland årets dagar, intet rum må den finna inom månadernas krets.</span> <span class="verse"><a name="7">7</a>Ja, ofruktsam blive den natten, aldrig höje sig jubel under den.</span> <span class="verse"><a name="8">8</a>Må den förbannas av dem som besvärja dagar, av dem som förmå mana upp Leviatan.</span> <span class="verse"><a name="9">9</a>Må dess grynings stjärnor förmörkas, efter ljus må den bida, utan att det kommer, morgonrodnadens ögonbryn må den aldrig få se;</span> <span class="verse"><a name="10">10</a>eftersom den ej tillslöt dörrarna till min moders liv, ej lät olyckan förbliva dold för mina ögon.</span> <span class="verse"><a name="11">11</a>Varför fick jag ej dö strax i modersskötet, förgås vid det jag kom ut ur min moders liv?</span> <span class="verse"><a name="12">12</a>Varför funnos knän mig till mötes, och varför bröst, där jag fick di?</span> <span class="verse"><a name="13">13</a>Hade så icke skett, låge jag nu i ro, jag finge då sova, jag njöte då min vila,</span> <span class="verse"><a name="14">14</a>vid sidan av konungar och rådsherrar i landet, män som byggde sig palatslika gravar,</span> <span class="verse"><a name="15">15</a>ja, vid sidan av furstar som voro rika på guld och hade sina hus uppfyllda av silver;</span> <span class="verse"><a name="16">16</a>eller vore jag icke till, lik ett nedgrävt foster, lik ett barn som aldrig fick se ljuset.</span> <span class="verse"><a name="17">17</a>Där hava ju de ogudaktiga upphört att rasa, där få de uttröttade komma till vila;</span> <span class="verse"><a name="18">18</a>där hava alla fångar fått ro, de höra där ingen pådrivares röst.</span> <span class="verse"><a name="19">19</a>Små och stora äro där varandra lika, trälen har där blivit fri ifrån sin herre.</span> <span class="verse"><a name="20">20</a>Varför skulle den olycklige skåda ljuset? Ja, varför gives liv åt dem som plågas så bittert,</span> <span class="verse"><a name="21">21</a>åt dem som vänta efter döden, utan att den kommer, och spana därefter mer än efter någon skatt,</span> <span class="verse"><a name="22">22</a>åt dem som skulle glädjas -- ja, intill jubel -- och fröjda sig, allenast de funne sin grav;</span> <span class="verse"><a name="23">23</a>varför åt en man vilkens väg är höljd i mörker, åt en man så kringstängd av Gud?</span> <span class="verse"><a name="24">24</a>Suckan har ju blivit mitt dagliga bröd, och såsom vatten strömma mina klagorop.</span> <span class="verse"><a name="25">25</a>ty det som ingav mig förskräckelse, det drabbar mig nu, och vad jag fruktade för, det kommer över mig.</span> <span class="verse"><a name="26">26</a>Jag får ingen rast, ingen ro, ingen vila; ångest kommer över mig.</span> </p></div</div></div></body></html>