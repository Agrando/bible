<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 6</strong></div><p><span class="verse"><a name="1">1</a>Då tog Job till orda och sade:</span> <span class="verse"><a name="2">2</a>Ack att min grämelse bleve vägd och min olycka lagd jämte den på vågen!</span> <span class="verse"><a name="3">3</a>Se, tyngre är den nu än havets sand, därför kan jag icke styra mina ord.</span> <span class="verse"><a name="4">4</a>Ty den Allsmäktiges pilar hava träffat mig, och min ande indricker deras gift; ja, förskräckelser ifrån Gud ställa sig upp mot mig.</span> <span class="verse"><a name="5">5</a>Icke skriar vildåsnan, när hon har friskt gräs, icke råmar oxen, då han står vid sitt foder?</span> <span class="verse"><a name="6">6</a>Men vem vill äta den mat som ej har smak eller sälta, och vem finner behag i slemörtens saft?</span> <span class="verse"><a name="7">7</a>Så vägrar nu min själ att komma vid detta, det är för mig en vämjelig spis.</span> <span class="verse"><a name="8">8</a>Ack att min bön bleve hörd, och att Gud ville uppfylla mitt hopp!</span> <span class="verse"><a name="9">9</a>O att det täcktes Gud att krossa mig, att räcka ut sin hand och avskära mitt liv!</span> <span class="verse"><a name="10">10</a>Då funnes ännu för mig någon tröst, jag kunde då jubla, fastän plågad utan förskoning; jag har ju ej förnekat den Heliges ord.</span> <span class="verse"><a name="11">11</a>Huru stor är då min kraft, eftersom jag alltjämt bör hoppas? Och vad väntar mig för ände, eftersom jag skall vara tålig?</span> <span class="verse"><a name="12">12</a>Min kraft är väl ej såsom stenens, min kropp är väl icke av koppar?</span> <span class="verse"><a name="13">13</a>Nej, förvisso gives ingen hjälp för mig, var utväg har blivit mig stängd.</span> <span class="verse"><a name="14">14</a>Den förtvivlade borde ju röna barmhärtighet av sin vän, men se, man övergiver den Allsmäktiges fruktan,</span> <span class="verse"><a name="15">15</a>Mina bröder äro trolösa, de äro såsom regnbäckar, ja, lika bäckarnas rännilar, som snart sina ut,</span> <span class="verse"><a name="16">16</a>som väl kunna gå mörka av vinterns flöden, när snön har fallit och gömt sig i dem,</span> <span class="verse"><a name="17">17</a>men som åter försvinna, när de träffas av hettan, och torka bort ifrån sin plats, då värmen kommer.</span> <span class="verse"><a name="18">18</a>Vägfarande där i trakten vika av till dem, men de finna allenast ödslighet och måste förgås.</span> <span class="verse"><a name="19">19</a>Temas vägfarande skådade dithän, Sabas köpmanståg hoppades på dem;</span> <span class="verse"><a name="20">20</a>men de kommo på skam i sin förtröstan, de sågo sig gäckade, när de hade hunnit ditfram.</span> <span class="verse"><a name="21">21</a>Ja, likaså ären I nu ingenting värda, handfallna stån I av förfäran och förskräckelse.</span> <span class="verse"><a name="22">22</a>Har jag då begärt att I skolen giva mig gåvor, taga av edert gods för att lösa mig ut,</span> <span class="verse"><a name="23">23</a>att I skolen rädda mig undan min ovän, köpa mig fri ur våldsverkares hand?</span> <span class="verse"><a name="24">24</a>Undervisen mig, så vill jag tiga, lären mig att förstå vari jag har farit vilse.</span> <span class="verse"><a name="25">25</a>Gott är förvisso uppriktigt tal, men tillrättavisning av eder, vad båtar den?</span> <span class="verse"><a name="26">26</a>Haven I då i sinnet att hålla räfst med ord, och skall den förtvivlade få tala för vinden?</span> <span class="verse"><a name="27">27</a>Då kasten I väl också lott om den faderlöse, då lären I väl köpslå om eder vän!</span> <span class="verse"><a name="28">28</a>Dock, må det nu täckas eder att akta på mig; icke vill jag ljuga eder mitt i ansiktet.</span> <span class="verse"><a name="29">29</a>Vänden om!  Må sådan orätt icke ske; ja, vänden ännu om, ty min sak är rättfärdig!</span> <span class="verse"><a name="30">30</a>Skulle väl orätt bo på min tunga, och min mun, skulle den ej förstå vad fördärvligt är?</span> </p></div</div></div></body></html>