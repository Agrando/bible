<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 42</strong></div><p><span class="verse"><a name="1">1</a>Job svarade HERREN och sade:</span> <span class="verse"><a name="2">2</a>Ja, jag vet att du förmår allt, och att intet som du besluter är dig för svårt.</span> <span class="verse"><a name="3">3</a>Vem var då jag som i oförstånd gav vishet namn av mörker? Jag ordade ju om vad jag icke begrep, om det som var mig för underbart och det jag ej kunde förstå.</span> <span class="verse"><a name="4">4</a>Men hör nu, så vill jag tala; jag vill fråga dig, och du må giva mig besked.</span> <span class="verse"><a name="5">5</a>Blott hörsägner hade jag förnummit om dig, men nu har jag fått se dig med egna ögon.</span> <span class="verse"><a name="6">6</a>Därför tager jag det tillbaka och ångrar mig, i stoft och aska.</span> <span class="verse"><a name="7">7</a>Sedan HERREN hade talat så till Job, sade han till Elifas från Teman: »Min vrede är upptänd mot dig och dina båda vänner, därför att I icke haven talat om mig vad rätt är, såsom min tjänare Job har gjort.</span> <span class="verse"><a name="8">8</a>Så tagen eder nu sju tjurar och sju vädurar, och gån till min tjänare Job och offren dem såsom brännoffer för eder; ock låten min tjänare Job bedja för eder.  Till äventyrs skall jag då, av nåd mot honom, avstå från att göra något förskräckligt mot eder, till straff därför att I icke haven talat om mig vad rätt är, såsom min tjänare Job har gjort.»</span> <span class="verse"><a name="9">9</a>Då gingo Elifas från Teman, Bildad från Sua och Sofar från Naaman åstad och gjorde såsom HERREN hade tillsagt dem; och HERREN tog nådigt emot Jobs bön.</span> <span class="verse"><a name="10">10</a>Och då nu Job bad för sina vänner, upprättade HERREN åter honom själv; HERREN gav Job dubbelt igen mot vad han förut hade haft.</span> <span class="verse"><a name="11">11</a>Och alla hans bröder och systrar och alla hans forna bekanta kommo till honom och höllo måltid med honom i hans hus, och ömkade honom för alla de olyckor som HERREN hade låtit komma över honom.  Och de gåvo honom vardera en kesita och en guldring.</span> <span class="verse"><a name="12">12</a>Och HERREN välsignade slutet av Jobs levnad ännu mer än begynnelsen, så att han fick fjorton tusen får, sex tusen kameler, ett tusen par oxar och ett tusen åsninnor.</span> <span class="verse"><a name="13">13</a>Och han fick sju söner och tre döttrar.</span> <span class="verse"><a name="14">14</a>Den första dottern kallade han Jemima, den andra Kesia och den tredje Keren-Happuk.</span> <span class="verse"><a name="15">15</a>Och så sköna kvinnor som Jobs döttrar funnos icke i hela landet; och deras fader gav dem arvedel bland deras bröder.</span> <span class="verse"><a name="16">16</a>Och Job levde därefter ett hundra fyrtio år, och fick se sina barn och barnbarn i fyra led.</span> <span class="verse"><a name="17">17</a>Sedan dog Job, gammal och mätt på att leva.</span> </p></div</div></div></body></html>