<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 21</strong></div><p><span class="verse"><a name="1">1</a>Därefter tog Job till orda och sade:</span> <span class="verse"><a name="2">2</a>Hören åtminstone på mina ord; låten det vara den tröst som I given mig.</span> <span class="verse"><a name="3">3</a>Haven fördrag med mig, så att jag får tala; sedan jag har talat, må du bespotta.</span> <span class="verse"><a name="4">4</a>Är då min klagan, såsom när människor eljest klaga? Eller huru skulle jag kunna vara annat än otålig?</span> <span class="verse"><a name="5">5</a>Akten på mig, så skolen I häpna och nödgas lägga handen på munnen.</span> <span class="verse"><a name="6">6</a>Ja, när jag tänker därpå, då förskräckes jag själv, och förfäran griper mitt kött.</span> <span class="verse"><a name="7">7</a>Varför få de ogudaktiga leva, ja, med åldern växa till i rikedom?</span> <span class="verse"><a name="8">8</a>De se sina barn leva kvar hos sig, och sin avkomma hava de inför sina ögon.</span> <span class="verse"><a name="9">9</a>Deras hus stå trygga, ej hemsökta av förskräckelse; Gud låter sitt ris icke komma vid dem.</span> <span class="verse"><a name="10">10</a>När deras boskap parar sig, är det icke förgäves; lätt kalva deras kor, och icke i otid.</span> <span class="verse"><a name="11">11</a>Sina barn släppa de ut såsom en hjord, deras piltar hoppa lustigt omkring.</span> <span class="verse"><a name="12">12</a>De stämma upp med pukor och harpor, och glädja sig vid pipors ljud.</span> <span class="verse"><a name="13">13</a>De förnöta sina dagar i lust, och ned till dödsriket fara de i frid.</span> <span class="verse"><a name="14">14</a>Och de sade dock till Gud: »Vik ifrån oss, dina vägar vilja vi icke veta av.</span> <span class="verse"><a name="15">15</a>Vad är den Allsmäktige, att vi skulle tjäna honom? och vad skulle det hjälpa oss att åkalla honom?»</span> <span class="verse"><a name="16">16</a>Det är sant, i deras egen hand står ej deras lycka, och de ogudaktigas rådslag vare fjärran ifrån mig!</span> <span class="verse"><a name="17">17</a>Men huru ofta utslocknar väl de ogudaktigas lampa, huru ofta händer det att ofärd kommer över dem, och att han tillskiftar dem lotter i vrede?</span> <span class="verse"><a name="18">18</a>De borde ju bliva såsom halm för vinden, lika agnar som stormen rycker bort.</span> <span class="verse"><a name="19">19</a>»Gud spar åt hans barn att lida för hans ondska.» Ja, men honom själv borde han vedergälla, så att han finge känna det.</span> <span class="verse"><a name="20">20</a>Med egna ögon borde han se sitt fall, och av den Allsmäktiges vrede borde han få dricka.</span> <span class="verse"><a name="21">21</a>Ty vad frågar han efter sitt hus, när han själv är borta, när hans månaders antal har nått sin ände?</span> <span class="verse"><a name="22">22</a>»Skall man då lära Gud förstånd, honom som dömer över de högsta?»</span> <span class="verse"><a name="23">23</a>Ja, den ene får dö i sin välmaktstid, där han sitter i allsköns frid och ro;</span> <span class="verse"><a name="24">24</a>hans stävor hava fått stå fulla med mjölk, och märgen i hans ben har bevarat sin saft.</span> <span class="verse"><a name="25">25</a>Den andre måste dö med bedrövad själ, och aldrig fick han njuta av någon lycka.</span> <span class="verse"><a name="26">26</a>Tillsammans ligga de så i stoftet, och förruttnelsens maskar övertäcka dem.</span> <span class="verse"><a name="27">27</a>Se, jag känner väl edra tankar och de funder med vilka I viljen nedslå mig.</span> <span class="verse"><a name="28">28</a>I spörjen ju: »Vad har blivit av de höga herrarnas hus, av hyddorna när de ogudaktiga bodde?»</span> <span class="verse"><a name="29">29</a>Haven I då ej frågat dem som vida foro, och akten I ej på deras vittnesbörd:</span> <span class="verse"><a name="30">30</a>att den onde bliver sparad på ofärdens dag och bärgad undan på vredens dag?</span> <span class="verse"><a name="31">31</a>Vem vågar ens förehålla en sådan hans väg? Vem vedergäller honom, vad han än må göra?</span> <span class="verse"><a name="32">32</a>Och när han har blivit bortförd till graven, så vakar man sedan där vid kullen.</span> <span class="verse"><a name="33">33</a>Ljuvligt får han vilja under dalens torvor. I hans spår drager hela världen fram; före honom har och otaliga gått.</span> <span class="verse"><a name="34">34</a>Huru kunnen I då bjuda mig så fåfänglig tröst? Av edra svar står allenast trolösheten kvar.</span> </p></div</div></div></body></html>