<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 39</strong></div><p><span class="verse"><a name="1">1</a>Är det du som jagar upp rov åt lejoninnan och stillar de unga lejonens hunger,</span> <span class="verse"><a name="2">2</a>när de trycka sig ned i sina kulor eller ligga på lur i snåret?</span> <span class="verse"><a name="3">3</a>Vem är det som skaffar mat åt korpen, när hans ungar ropar till Gud, där de sväva omkring utan föda?</span> <span class="verse"><a name="4">4</a>Vet du tiden för stengetterna att föda, vakar du över när hindarna bör kalva?</span> <span class="verse"><a name="5">5</a>Räknar du månaderna som de skola gå dräktiga, ja, vet du tiden för dem att föda?</span> <span class="verse"><a name="6">6</a>De böja sig ned, de avbörda sig sina foster, hastigt göra de sig fria ifrån födslovåndan.</span> <span class="verse"><a name="7">7</a>Deras ungar frodas och växa till på marken, så springa de sin väg och vända ej tillbaka.</span> <span class="verse"><a name="8">8</a>Vem har skänkt vildåsnan hennes frihet, vem har lossat den skyggas band?</span> <span class="verse"><a name="9">9</a>Se, hedmarken gav jag henne till hem, och saltöknen blev hennes boning.</span> <span class="verse"><a name="10">10</a>Hon ler åt larmet i staden, hon hör ingen pådrivares rop.</span> <span class="verse"><a name="11">11</a>Vad hon spanar upp på berget har hon till bete, hon letar efter allt som är grönt.</span> <span class="verse"><a name="12">12</a>Skall vildoxen finnas hågad att tjäna dig och att stanna över natten invid din krubba?</span> <span class="verse"><a name="13">13</a>Kan du tvinga vildoxen att gå i fåran efter töm och förmå honom att i ditt spår harva markerna jämna?</span> <span class="verse"><a name="14">14</a>Kan du lita på honom, då ju hans kraft är så stor, kan du betro åt honom ditt arbetes frukt?</span> <span class="verse"><a name="15">15</a>Överlåter du åt honom att föra hem din säd och att hämta den tillhopa till din loge?</span> <span class="verse"><a name="16">16</a>Strutshonans vingar flaxa med fröjd, men vad modersömhet visa väl hennes pennor, hennes fjädrar?</span> <span class="verse"><a name="17">17</a>Åt jorden överlåter hon ju sina ägg och ruvar dem ovanpå sanden.</span> <span class="verse"><a name="18">18</a>Hon bryr sig ej om att en fot kan krossa dem, att ett vilddjur kan trampa dem sönder.</span> <span class="verse"><a name="19">19</a>Hård är hon mot sin avkomma, såsom vore den ej hennes; att hennes avel kan gå under, det bekymrar henne ej.</span> <span class="verse"><a name="20">20</a>Ty Gud har gjort henne glömsk för vishet, han har ej tilldelat henne förstånd.</span> <span class="verse"><a name="21">21</a>Men när det gäller, piskar hon sig själv upp till språng; då ler hon åt både häst och man.</span> <span class="verse"><a name="22">22</a>Är det du som giver åt hästen hans styrka och kläder hans hals med brusande man?</span> <span class="verse"><a name="23">23</a>Är det du som lär honom gräshoppans språng? Hans stolta frustning, en förskräckelse är den!</span> <span class="verse"><a name="24">24</a>Han skrapar marken och fröjdar sig i sin kraft och rusar så fram mot väpnade skaror.</span> <span class="verse"><a name="25">25</a>Han ler åt fruktan och känner ej förfäran, han ryggar icke tillbaka för svärd.</span> <span class="verse"><a name="26">26</a>Omkring honom ljuder ett rassel av koger, av ljungande spjut och lans.</span> <span class="verse"><a name="27">27</a>Han skakas och rasar och uppslukar marken, han kan icke styra sig, när basunen har ljudit.</span> <span class="verse"><a name="28">28</a>För var basunstöt frustar han: Huj! Ännu i fjärran vädrar han striden, anförarnas rop och larmet av härskrin.</span> <span class="verse"><a name="29">29</a>Är det ett verk av ditt förstånd, att falken svingar sig upp och breder ut sina vingar till flykt mot söder?</span> <span class="verse"><a name="30">30</a>Eller är det på ditt bud som örnen stiger så högt och bygger sitt näste i höjden?</span> <span class="verse"><a name="31">31</a>På klippan bor han, där har han sitt tillhåll, på klippans spets och på branta berget.</span> <span class="verse"><a name="32">32</a>Därifrån spanar han efter sitt byte, långt bort i fjärran skådar hans ögon.</span> <span class="verse"><a name="33">33</a>Hans ungar frossa på blod, och där slagna ligga, där finner man honom.  Job, 40 Kapitlet  Herren manar Job ytterligare till ödmjukhet, med hänvisning på sina båda underskapelser Behemot (flodhästen) och Leviatan (krokodilen).</span> <span class="verse"><a name="34">34</a>Så svarade nu HERREN Job och sade:</span> <span class="verse"><a name="35">35</a>Vill du tvista med den Allsmäktige, du mästare? Svara då, du som så klagar på Gud!</span> <span class="verse"><a name="36">36</a>Job svarade HERREN och sade:</span> <span class="verse"><a name="37">37</a>Nej, därtill är jag för ringa; vad skulle jag svara dig? Jag måste lägga handen på munnen.</span> <span class="verse"><a name="38">38</a>En gång har jag talat, och nu säger jag intet mer; ja, två gånger, men jag gör det icke åter.</span> </p></div</div></div></body></html>