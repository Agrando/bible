<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 28</strong></div><p><span class="verse"><a name="1">1</a>Silvret har ju sin gruva, sin fyndort har guldet, som man renar;</span> <span class="verse"><a name="2">2</a>järn hämtas upp ur jorden, och stenar smältas till koppar.</span> <span class="verse"><a name="3">3</a>Man sätter då gränser för mörkret, och rannsakar ned till yttersta djupet,</span> <span class="verse"><a name="4">4</a>Där spränger man schakt långt under markens bebyggare, där färdas man förgäten djupt under vandrarens fot, där hänger man svävande, fjärran ifrån människor.</span> <span class="verse"><a name="5">5</a>Ovan ur jorden uppväxer bröd, men därnere omvälves den såsom av eld.</span> <span class="verse"><a name="6">6</a>Där, bland dess stenar, har safiren sitt fäste, guldmalm hämtar man ock där.</span> <span class="verse"><a name="7">7</a>Stigen ditned är ej känd av örnen, och falkens öga har ej utspanat den;</span> <span class="verse"><a name="8">8</a>den har ej blivit trampad av stolta vilddjur, intet lejon har gått därfram.</span> <span class="verse"><a name="9">9</a>Ja, där bär man hand på hårda stenen; bergen omvälvas ända ifrån rötterna.</span> <span class="verse"><a name="10">10</a>In i klipporna bryter man sig gångar, där ögat får se allt vad härligt är.</span> <span class="verse"><a name="11">11</a>Vattenådror täppas till och hindras att gråta. Så dragas dolda skatter fram i ljuset.</span> <span class="verse"><a name="12">12</a>Men visheten, var finnes hon, och var har förståndet sin boning?</span> <span class="verse"><a name="13">13</a>Priset för henne känner ingen människa; hon står ej att finna i de levandes land.</span> <span class="verse"><a name="14">14</a>Djupet säger: »Hon är icke här», och havet säger: »Hos mig är hon icke.»</span> <span class="verse"><a name="15">15</a>Hon köper icke för ädlaste metall, med silver gäldas ej hennes värde.</span> <span class="verse"><a name="16">16</a>Hon väges icke upp med guld från Ofir, ej med dyrbar onyx och safir.</span> <span class="verse"><a name="17">17</a>Guld och glas kunna ej liknas vid henne; hon får ej i byte mot gyllene klenoder.</span> <span class="verse"><a name="18">18</a>Koraller och kristall må icke ens nämnas; svårare är förvärva vishet än pärlor.</span> <span class="verse"><a name="19">19</a>Etiopisk topas kan ej liknas vid henne; hon väges icke upp med renaste guld.</span> <span class="verse"><a name="20">20</a>Ja, visheten, varifrån kommer väl hon, och var har förståndet sin boning?</span> <span class="verse"><a name="21">21</a>Förborgad är hon för alla levandes ögon, för himmelens fåglar är hon fördold;</span> <span class="verse"><a name="22">22</a>avgrunden och döden giva till känna; »Blott hörsägner om henne förnummo våra öron.»</span> <span class="verse"><a name="23">23</a>Gud, han är den som känner vägen till henne, han är den som vet var hon har sin boning.</span> <span class="verse"><a name="24">24</a>Ty han förmår skåda till jordens ändar, allt vad som finnes under himmelen ser han.</span> <span class="verse"><a name="25">25</a>När han mätte ut åt vinden dess styrka och avvägde vattnen efter mått,</span> <span class="verse"><a name="26">26</a>när han stadgade en lag för regnet och en väg för tordönets stråle,</span> <span class="verse"><a name="27">27</a>då såg han och uppenbarade henne, då lät han henne stå fram, då utforskade han henne.</span> <span class="verse"><a name="28">28</a>Och till människorna sade han så: »Se Herrens fruktan, det är vishet, och att fly det onda är förstånd.»</span> </p></div</div></div></body></html>