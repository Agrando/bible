<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 37</strong></div><p><span class="verse"><a name="1">1</a>Ja, vid sådant förskräckes mitt hjärta, bävande spritter det upp.</span> <span class="verse"><a name="2">2</a>Hören, hören huru hans röst ljuder vred, hören dånet som går ut ur hans mun.</span> <span class="verse"><a name="3">3</a>Han sänder det åstad, så långt himmelen når, och sina ljungeldar bort till jordens ändar.</span> <span class="verse"><a name="4">4</a>Efteråt ryter så dånet, när han dundrar med sin väldiga röst; och på ljungeldarna spar han ej, då hans röst låter höra sig.</span> <span class="verse"><a name="5">5</a>Ja, underbart dundrar Gud med sin röst, stora ting gör han, utöver vad vi förstå.</span> <span class="verse"><a name="6">6</a>Se, åt snön giver han bud: »Fall ned till jorden», så ock åt regnskuren, åt sitt regnflödes mäktiga skur.</span> <span class="verse"><a name="7">7</a>Därmed fjättrar han alla människors händer, så att envar som han har skapat kan lära därav.</span> <span class="verse"><a name="8">8</a>Då draga sig vilddjuren in i sina gömslen, och i sina kulor lägga de sig till ro.</span> <span class="verse"><a name="9">9</a>Från Stjärngemaket kommer då storm och köld genom nordanhimmelens stjärnor;</span> <span class="verse"><a name="10">10</a>med sin andedräkt sänder Gud frost, och de vida vattnen betvingas.</span> <span class="verse"><a name="11">11</a>Skyarna lastar han ock med väta och sprider omkring sina ljungeldsmoln.</span> <span class="verse"><a name="12">12</a>De måste sväva än hit, än dit, alltefter hans rådslut och de uppdrag de få, vadhelst han ålägger dem på jordens krets.</span> <span class="verse"><a name="13">13</a>Än är det som tuktoris, än med hjälp åt hans jord, än är det med nåd som han låter dem komma.</span> <span class="verse"><a name="14">14</a>Lyssna då härtill, du Job; stanna och betänk Guds under.</span> <span class="verse"><a name="15">15</a>Förstår du på vad sätt Gud styr deras gång och låter ljungeldarna lysa fram ur sina moln?</span> <span class="verse"><a name="16">16</a>Förstår du lagen för skyarnas jämvikt, den Allvises underbara verk?</span> <span class="verse"><a name="17">17</a>Förstår du huru kläderna bliva dig så heta, när han låter jorden domna under sunnanvinden?</span> <span class="verse"><a name="18">18</a>Kan du välva molnhimmelen så som han, så fast som en spegel av gjuten metall?</span> <span class="verse"><a name="19">19</a>Lär oss då vad vi skola säga till honom; för vårt mörkers skull hava vi intet att lägga fram.</span> <span class="verse"><a name="20">20</a>Ej må det bebådas honom att jag vill tala. Månne någon begär sitt eget fördärv?</span> <span class="verse"><a name="21">21</a>Men synes icke redan skenet? Strålande visar han sig ju mellan skyarna, där vinden har gått fram och sopat dem undan.</span> <span class="verse"><a name="22">22</a>I guldglans kommer han från norden. Ja, Gud är höljd i fruktansvärt majestät;</span> <span class="verse"><a name="23">23</a>den Allsmäktige kunna vi icke fatta, honom som är så stor i kraft, honom som ej kränker rätten, ej strängaste rättfärdighet.</span> <span class="verse"><a name="24">24</a>Fördenskull frukta människorna honom; men de självkloka -- dem alla aktar han ej på.</span> </p></div</div></div></body></html>