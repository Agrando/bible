<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 19</strong></div><p><span class="verse"><a name="1">1</a>Därefter tog Job till orda och sade:</span> <span class="verse"><a name="2">2</a>Huru länge skolen I bedröva min själ och krossa mig sönder med edra ord?</span> <span class="verse"><a name="3">3</a>Tio gånger haven I nu talat smädligt mot mig och kränkt mig utan all försyn.</span> <span class="verse"><a name="4">4</a>Om så är, att jag verkligen har farit vilse, då är förvillelsen min egen sak.</span> <span class="verse"><a name="5">5</a>Men viljen I ändå verkligen förhäva eder mot mig, och påstån I att smäleken har drabbat mig med skäl,</span> <span class="verse"><a name="6">6</a>så veten fastmer att Gud har gjort mig orätt och att han har omsnärjt mig med sitt nät.</span> <span class="verse"><a name="7">7</a>Se, jag klagar över våld, men får intet svar; jag ropar, men får icke rätt.</span> <span class="verse"><a name="8">8</a>Min väg har han spärrat, så att jag ej kommer fram, och över mina stigar breder han mörker.</span> <span class="verse"><a name="9">9</a>Min ära har han avklätt mig, och från mitt huvud har han tagit bort kronan.</span> <span class="verse"><a name="10">10</a>Från alla sidor bryter han ned mig, så att jag förgås; han rycker upp mitt hopp, såsom vore det ett träd.</span> <span class="verse"><a name="11">11</a>Sin vrede låter han brinna mot mig och aktar mig såsom sina ovänners like.</span> <span class="verse"><a name="12">12</a>Hans skaror draga samlade fram och bereda sig väg till anfall mot mig; de lägra sig runt omkring min hydda.</span> <span class="verse"><a name="13">13</a>Långt bort ifrån mig har han drivit mina fränder; mina bekanta äro idel främlingar mot mig.</span> <span class="verse"><a name="14">14</a>Mina närmaste hava dragit sig undan, och mina förtrogna hava förgätit mig.</span> <span class="verse"><a name="15">15</a>Mitt husfolk och mina tjänstekvinnor akta mig såsom främling; en främmande man har jag blivit i deras ögon.</span> <span class="verse"><a name="16">16</a>Kallar jag på min tjänare, så svarar han icke; ödmjukt måste jag bönfalla hos honom.</span> <span class="verse"><a name="17">17</a>Min andedräkt är vidrig för min hustru, jag väcker leda hos min moders barn.</span> <span class="verse"><a name="18">18</a>Till och med de små barnen visa mig förakt; så snart jag står upp, tala de ohöviskt emot mig.</span> <span class="verse"><a name="19">19</a>Ja, en styggelse är jag för alla dem jag umgicks med; de som voro mig kärast hava vänt sig emot mig.</span> <span class="verse"><a name="20">20</a>Benen i min kropp tränga ut i hud och hull; knappt tandköttet har jag fått behålla kvar.</span> <span class="verse"><a name="21">21</a>Haven misskund, haven misskund med mig, I mina vänner, då nu Guds hand så har hemsökt mig.</span> <span class="verse"><a name="22">22</a>Varför skolen I förfölja mig, I såsom Gud, och aldrig bliva mätta av mitt kött?</span> <span class="verse"><a name="23">23</a>Ack att mina ord skreves upp, ack att de bleve upptecknade i en bok,</span> <span class="verse"><a name="24">24</a>ja, bleve med ett stift av järn och med bly för evig tid inpräglade i klippan!</span> <span class="verse"><a name="25">25</a>Dock, jag vet att min förlossare lever, och att han till slut skall stå fram över stoftet.</span> <span class="verse"><a name="26">26</a>Och sedan denna min sargade hud är borta, skall jag fri ifrån mitt kött få skåda Gud.</span> <span class="verse"><a name="27">27</a>Ja, honom skall jag få skåda, mig till hjälp, för mina ögon skall jag se honom, ej såsom en främling; därefter trånar jag i mitt innersta.</span> <span class="verse"><a name="28">28</a>Men när I tänken: »huru skola vi icke ansätta honom!» -- såsom vore skulden att finna hos mig --</span> <span class="verse"><a name="29">29</a>då mån I taga eder till vara för svärdet, ty vreden hör till de synder som straffas med svärd; så mån I då besinna att en dom skall komma.</span> </p></div</div></div></body></html>