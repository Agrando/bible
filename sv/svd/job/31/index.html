<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 31</strong></div><p><span class="verse"><a name="1">1</a>Ett förbund slöt jag med mina ögon: aldrig skulle jag skåda efter någon jungfru.</span> <span class="verse"><a name="2">2</a>Vilken lott finge jag eljest av Gud i höjden, vilken arvedel av den Allsmäktige därovan?</span> <span class="verse"><a name="3">3</a>Ofärd kommer ju över de orättfärdiga, och olycka drabbar ogärningsmän.</span> <span class="verse"><a name="4">4</a>Ser icke han mina vägar, räknar han ej alla mina steg?</span> <span class="verse"><a name="5">5</a>Har jag väl umgåtts med lögn, och har min fot varit snar till svek?</span> <span class="verse"><a name="6">6</a>Nej, må jag vägas på en riktig våg, så skall Gud förnimma min ostrafflighet.</span> <span class="verse"><a name="7">7</a>Hava mina steg vikit av ifrån vägen, har mitt hjärta följt efter mina ögon, eller låder vid min händer en fläck?</span> <span class="verse"><a name="8">8</a>Då må en annan äta var jag har sått, och vad jag har planterat må ryckas upp med roten.</span> <span class="verse"><a name="9">9</a>Har mitt hjärta låtit dåra sig av någon kvinna, så att jag har stått på lur vid min nästas dörr?</span> <span class="verse"><a name="10">10</a>Då må min hustru mala mjöl åt en annan, och främmande män må då famntaga henne.</span> <span class="verse"><a name="11">11</a>Ja, sådant hade varit en skändlighet, en straffbar missgärning hade det varit,</span> <span class="verse"><a name="12">12</a>en eld som skulle förtära intill avgrunden och förhärja till roten all min gröda.</span> <span class="verse"><a name="13">13</a>Har jag kränkt min tjänares eller tjänarinnas rätt, när de hade någon tvist med mig?</span> <span class="verse"><a name="14">14</a>Vad skulle jag då göra, när Gud stode upp, och när han hölle räfst, vad kunde jag då svara honom?</span> <span class="verse"><a name="15">15</a>Han som skapade mig skapade ju och dem i moderlivet, han, densamme, har berett dem i modersskötet.</span> <span class="verse"><a name="16">16</a>Har jag vägrat de arma vad de begärde eller låtit änkans ögon försmäkta?</span> <span class="verse"><a name="17">17</a>Har jag ätit mitt brödstycke allena, utan att den faderlöse och har fått äta därav?</span> <span class="verse"><a name="18">18</a>Nej, från min ungdom fostrades han hos mig såsom hos en fader, och från min moders liv var jag änkors ledare.</span> <span class="verse"><a name="19">19</a>Har jag kunnat se en olycklig gå utan kläder, se en fattig ej äga något att skyla sig med?</span> <span class="verse"><a name="20">20</a>Måste ej fastmer hans länd välsigna mig, och fick han ej värma sig i ull av mina lamm?</span> <span class="verse"><a name="21">21</a>Har jag lyft min hand mot den faderlöse, därför att jag såg mig hava medhåll i porten?</span> <span class="verse"><a name="22">22</a>Då må min axel lossna från sitt fäste och min arm brytas av ifrån sin led.</span> <span class="verse"><a name="23">23</a>Jag måste då frukta ofärd ifrån Gud och skulle stå maktlös inför hans majestät.</span> <span class="verse"><a name="24">24</a>Har jag satt mitt hopp till guldet och kallat guldklimpen min förtröstan?</span> <span class="verse"><a name="25">25</a>Var det min glädje att min rikedom blev så stor, och att min hand förvärvade så mycket?</span> <span class="verse"><a name="26">26</a>Hände det, när jag såg solljuset, huru det sken, och månen, huru härligt den gick fram,</span> <span class="verse"><a name="27">27</a>att mitt hjärta hemligen lät dåra sig, så att jag med handkyss gav dem min hyllning?</span> <span class="verse"><a name="28">28</a>Nej, också det hade varit en straffbar missgärning; därmed hade jag ju förnekat Gud i höjden.</span> <span class="verse"><a name="29">29</a>Har jag glatt mig åt min fiendes ofärd och fröjdats, när olycka träffade honom?</span> <span class="verse"><a name="30">30</a>Nej, jag tillstadde ej min mun att synda så, ej att med förbannelse begära hans liv.</span> <span class="verse"><a name="31">31</a>Och kan mitt husfolk icke bevittna att envar fick mätta sig av kött vid mitt bord?</span> <span class="verse"><a name="32">32</a>Främlingen behövde ej stanna över natten på gatan, mina dörrar lät jag stå öppna utåt vägen.</span> <span class="verse"><a name="33">33</a>Har jag på människovis skylt mina överträdelser och gömt min missgärning i min barm,</span> <span class="verse"><a name="34">34</a>av fruktan för den stora hopen och av rädsla för stamfränders förakt, så att jag teg och ej gick utom min dörr?</span> <span class="verse"><a name="35">35</a>Ack att någon funnes, som ville höra mig! Jag har sagt mitt ord.  Den Allsmäktige må nu svara mig; ack att jag finge min vederparts motskrift!</span> <span class="verse"><a name="36">36</a>Sannerligen, jag skulle då bära den högt på min skuldra, såsom en krona skulle jag fästa den på mig.</span> <span class="verse"><a name="37">37</a>Jag ville då göra honom räkenskap för alla mina steg, lik en furste skulle jag då träda inför honom.</span> <span class="verse"><a name="38">38</a>Har min mark höjt rop över mig, och hava dess fåror gråtit med varandra?</span> <span class="verse"><a name="39">39</a>Har jag förtärt dess gröda obetald eller utpinat dess brukares liv?</span> <span class="verse"><a name="40">40</a>Då må törne växa upp för vete, och ogräs i stället för korn.  Slut på Jobs tal.</span> </p></div</div></div></body></html>