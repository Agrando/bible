<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 15</strong></div><p><span class="verse"><a name="1">1</a>Därefter tog Elifas från Teman till orda och sade:</span> <span class="verse"><a name="2">2</a>Skall en vis man tala så i vädret och fylla upp sitt bröst med östanvind?</span> <span class="verse"><a name="3">3</a>Skall han försvara sin sak med haltlöst tal, med ord som ingenting bevisa?</span> <span class="verse"><a name="4">4</a>Än mer, du gör gudsfruktan om intet och kommer med klagolåt inför Gud.</span> <span class="verse"><a name="5">5</a>Ty din ondska lägger dig orden i munnen, och ditt behag står till illfundigt tal.</span> <span class="verse"><a name="6">6</a>Så dömes du nu skyldig av din mun, ej av mig, dina egna läppar vittna emot dig.</span> <span class="verse"><a name="7">7</a>Var du den första människa som föddes, och fick du liv, förrän höjderna funnos?</span> <span class="verse"><a name="8">8</a>Blev du åhörare i Guds hemliga råd och fick så visheten i ditt våld?</span> <span class="verse"><a name="9">9</a>Vad vet du då, som vi icke veta? Vad förstår du, som ej är oss kunnigt?</span> <span class="verse"><a name="10">10</a>Gråhårsman och åldring finnes också bland oss, ja, en som övergår din fader i ålder.</span> <span class="verse"><a name="11">11</a>Försmår du den tröst som Gud har att bjuda, och det ord som i saktmod talas med dig?</span> <span class="verse"><a name="12">12</a>Vart föres du hän av ditt sinne, och varför välva dina ögon så,</span> <span class="verse"><a name="13">13</a>i det du vänder ditt raseri mot Gud och öser ut ord ur din mun?</span> <span class="verse"><a name="14">14</a>Vad är en människa, att hon skulle vara ren? Vad en av kvinna född, att han skulle vara rättfärdig?</span> <span class="verse"><a name="15">15</a>Se, ej ens på sina heliga kan han förlita sig, och himlarna äro icke rena inför hans ögon;</span> <span class="verse"><a name="16">16</a>huru mycket mindre då den som är ond och fördärvad, den man som läskar sig med orättfärdighet såsom med vatten!</span> <span class="verse"><a name="17">17</a>Jag vill kungöra dig något, så hör nu mig; det som jag har skådat vill jag förtälja,</span> <span class="verse"><a name="18">18</a>vad visa män hava gjort kunnigt, lagt fram såsom ett arv ifrån sina fäder,</span> <span class="verse"><a name="19">19</a>ifrån dem som allena fingo landet till gåva, och bland vilka ingen främling ännu hade trängt in:</span> <span class="verse"><a name="20">20</a>Den ogudaktige har ångest i alla sina dagar, under de år, helt få, som beskäras en våldsverkare.</span> <span class="verse"><a name="21">21</a>Skräckröster ljuda i hans öron; när han är som tryggast, kommer förhärjaren över honom.</span> <span class="verse"><a name="22">22</a>Han har intet hopp om räddning ur mörkret, ty svärdet lurar på honom.</span> <span class="verse"><a name="23">23</a>Såsom flykting söker han sitt bröd: var är det? Han förnimmer att mörkrets dag är för handen.</span> <span class="verse"><a name="24">24</a>Ångest och trångmål förskräcka honom, han nedslås av dem såsom av en stridsrustad konung.</span> <span class="verse"><a name="25">25</a>Ty mot Gud räckte han ut sin hand, och mot den Allsmäktige förhävde han sig;</span> <span class="verse"><a name="26">26</a>han stormade mot honom med trotsig hals, med sina sköldars ryggar i sluten hop;</span> <span class="verse"><a name="27">27</a>han höljde sitt ansikte med fetma och samlade hull på sin länd;</span> <span class="verse"><a name="28">28</a>han bosatte sig i städer, dömda till förstöring, i hus som ej fingo bebos, ty till stenhopar voro de bestämda.</span> <span class="verse"><a name="29">29</a>Därför bliver han ej rik, och hans gods består ej, hans skördar luta ej tunga mot jorden.</span> <span class="verse"><a name="30">30</a>Han kan icke undslippa mörkret; hans telningar skola förtorka av hetta, och själv skall han förgås genom Guds muns anda.</span> <span class="verse"><a name="31">31</a>I sin förvillelse må han ej lita på vad fåfängligt är, ty fåfänglighet måste bliva hans lön.</span> <span class="verse"><a name="32">32</a>I förtid skall hans mått varda fyllt, och hans krona skall ej grönska mer.</span> <span class="verse"><a name="33">33</a>Han bliver lik ett vinträd som i förtid mister sina druvor, lik ett olivträd som fäller sina blommor.</span> <span class="verse"><a name="34">34</a>Ty den gudlöses hus förbliver ofruktsamt, såsom eld förtär hyddor där mutor tagas.</span> <span class="verse"><a name="35">35</a>Man går havande med olycka och föder fördärv; den livsfrukt man alstrar är ett sviket hopp.</span> </p></div</div></div></body></html>