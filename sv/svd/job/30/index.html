<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 30</strong></div><p><span class="verse"><a name="1">1</a>Och nu le de åt mig, människor som äro yngre till åren än jag, män vilkas fäder jag aktade ringa, ja, ej ens hade velat sätta bland mina vallhundar.</span> <span class="verse"><a name="2">2</a>Vad skulle de också kunna gagna mig med sin hjälp, dessa människor som sakna all manlig kraft?</span> <span class="verse"><a name="3">3</a>Utmärglade äro de ju av brist och svält; de gnaga sin föda av torra öknen, som redan i förväg är öde och ödslig.</span> <span class="verse"><a name="4">4</a>Saltörter plocka de där bland snåren, och ginströtter är vad de hava till mat.</span> <span class="verse"><a name="5">5</a>Ur människors samkväm drives de ut, man ropar efter dem såsom efter tjuvar.</span> <span class="verse"><a name="6">6</a>I gruvliga klyftor måste de bo, i hålor under jorden och i bergens skrevor.</span> <span class="verse"><a name="7">7</a>Bland snåren häva de upp sitt tjut, under nässlor ligga de skockade,</span> <span class="verse"><a name="8">8</a>en avföda av dårar och ärelöst folk, utjagade ur landet med hugg och slag.</span> <span class="verse"><a name="9">9</a>Och för sådana har jag nu blivit en visa, de hava mig till ämne för sitt tal;</span> <span class="verse"><a name="10">10</a>med avsky hålla de sig fjärran ifrån mig, de hava ej försyn för att spotta åt mig.</span> <span class="verse"><a name="11">11</a>Nej, mig till plåga, lossa de alla band, alla tyglar kasta de av inför mig.</span> <span class="verse"><a name="12">12</a>Invid min högra sida upphäver sig ynglet; mina fötter vilja de stöta undan. De göra sig vägar som skola leda till min ofärd.</span> <span class="verse"><a name="13">13</a>Stigen framför mig hava de rivit upp. De göra sitt bästa till att fördärva mig, de som dock själva äro hjälplösa.</span> <span class="verse"><a name="14">14</a>Såsom genom en bred rämna bryta de in; de vältra sig fram under murarnas brak.</span> <span class="verse"><a name="15">15</a>Förskräckelser välvas ned över mig. Såsom en storm bortrycka de min ära, och såsom ett moln har min välfärd farit bort.</span> <span class="verse"><a name="16">16</a>Och nu utgjuter sig min själ inom mig, eländesdagar hålla mig fast.</span> <span class="verse"><a name="17">17</a>Natten bortfräter benen i min kropp, och kvalen som gnaga mig veta ej av vila.</span> <span class="verse"><a name="18">18</a>Genom övermäktig kraft har mitt kroppshölje blivit vanställt, såsom en livklädnad hänger det omkring mig.</span> <span class="verse"><a name="19">19</a>I orenlighet har jag blivit nedstjälpt, och själv är jag nu lik stoft och aska.</span> <span class="verse"><a name="20">20</a>Jag ropar till dig, men du svarar mig icke; jag står här, men de bespejar mig allenast.</span> <span class="verse"><a name="21">21</a>Du förvandlas för mig till en grym fiende, med din starka hand ansätter du mig.</span> <span class="verse"><a name="22">22</a>Du lyfter upp mig i stormvinden och för mig hän, och i bruset låter du mig försmälta av ångest.</span> <span class="verse"><a name="23">23</a>Ja, jag förstår att du vill föra mig till döden, till den boning dit allt levande församlas.</span> <span class="verse"><a name="24">24</a>Men skulle man vid sitt fall ej få sträcka ut handen, ej ropa efter hjälp, när ofärd har kommit?</span> <span class="verse"><a name="25">25</a>Grät jag ej själv över den som hade hårda dagar, och ömkade sig min själ ej över den fattige?</span> <span class="verse"><a name="26">26</a>Se, jag väntade mig lycka, men olycka kom; jag hoppades på ljus, men mörker kom.</span> <span class="verse"><a name="27">27</a>Därför sjuder mitt innersta och får ingen ro, eländesdagar hava ju mött mig.</span> <span class="verse"><a name="28">28</a>Med mörknad hud går jag, fastän ej bränd av solen; mitt i församlingen står jag upp och skriar.</span> <span class="verse"><a name="29">29</a>En broder har jag blivit till schakalerna, och en frände är jag vorden till strutsarna.</span> <span class="verse"><a name="30">30</a>Min hud har svartnat och lossnat från mitt kött, benen i min kropp äro förbrända av hetta.</span> <span class="verse"><a name="31">31</a>I sorgelåt är mitt harpospel förbytt, mina pipors klang i högljudd gråt.</span> </p></div</div></div></body></html>