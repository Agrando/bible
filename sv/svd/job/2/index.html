<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 2</strong></div><p><span class="verse"><a name="1">1</a>Åter hände sig en dag att Guds söner kommo och trädde fram inför HERREN; och Åklagaren kom också med bland dem och trädde fram inför HERREN.</span> <span class="verse"><a name="2">2</a>Då frågade HERREN Åklagaren: »Varifrån kommer du?»  Åklagaren svarade HERREN och sade: »Från en vandring utöver jorden och från en färd omkring på den.»</span> <span class="verse"><a name="3">3</a>Då sade HERREN till Åklagaren: »Har du givit akt på min tjänare Job?  Ty på jorden finnes icke hans like i ostrafflighet och redlighet, ingen som så fruktar Gud och flyr det onda; och ännu håller han fast vid sin ostrafflighet.  Så har du då uppeggat mig mot honom till att utan sak fördärva honom.»</span> <span class="verse"><a name="4">4</a>Åklagaren svarade HERREN och sade: »Hud för hud; allt vad man äger giver man ju för att själv slippa undan.</span> <span class="verse"><a name="5">5</a>Men räck ut din hand och kom vid hans kött och ben; förvisso skall han då mitt i ansiktet tala förgripliga ord mot dig.»</span> <span class="verse"><a name="6">6</a>HERREN sade till Åklagaren: »Välan, han vare given i din hand; allenast hans liv må du skona.»</span> <span class="verse"><a name="7">7</a>Så gick Åklagaren bort ifrån HERRENS ansikte och slog Job med svåra bulnader, ifrån fotbladet ända till hjässan.</span> <span class="verse"><a name="8">8</a>Och han tog sig en lerskärva att skrapa sig med, där han satt mitt i askan.</span> <span class="verse"><a name="9">9</a>Då sade hans hustru till honom: »Håller du ännu fast vid din ostrafflighet?  Tala fritt ut om Gud, och dö.»</span> <span class="verse"><a name="10">10</a>Man han svarade henne: »Du talar såsom en dåraktig kvinna skulle tala.  Om vi taga emot det goda av Gud, skola vi då icke också taga emot det onda?»  Vid allt detta syndade Job icke med sina läppar.</span> <span class="verse"><a name="11">11</a>Men tre vänner till Job fingo höra om alla de olyckor som hade träffat honom, och de kommo så, var och en från sin ort; Elifas från Teman, Bildad från Sua och Sofar från Naama.  Och de avtalade med varandra att de skulle begiva sig åstad för att ömka honom och trösta honom.</span> <span class="verse"><a name="12">12</a>Men när de, ännu på avstånd, lyfte upp sina ögon och sågo att de icke mer kunde känna igen honom, brusto de ut i gråt och revo sönder sina mantlar och kastade stoft mot himmelen, ned över sina huvuden.</span> <span class="verse"><a name="13">13</a>Sedan sutto de med honom på jorden i sju dagar och sju nätter, utan att någon av dem talade ett ord till honom, eftersom de sågo att hans plåga var mycket stor.</span> </p></div</div></div></body></html>