<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 24</strong></div><p><span class="verse"><a name="1">1</a>Varför har den Allsmäktige inga räfstetider i förvar? varför få hans vänner ej skåda hans hämndedagar?</span> <span class="verse"><a name="2">2</a>Se, råmärken flyttar man undan, rövade hjordar driver man i bet;</span> <span class="verse"><a name="3">3</a>de faderlösas åsna för man bort och tager änkans ko i pant.</span> <span class="verse"><a name="4">4</a>Man tränger de fattiga undan från vägen, de betryckta i landet måste gömma sig med varandra.</span> <span class="verse"><a name="5">5</a>Ja, såsom vildåsnor måste de leva i öknen; dit gå de och möda sig och söka något till täring; hedmarken är det bröd de hava åt sina barn.</span> <span class="verse"><a name="6">6</a>På fältet få de till skörd vad boskap plägar äta, de hämta upp det sista i den ogudaktiges vingård.</span> <span class="verse"><a name="7">7</a>Nakna ligga de om natten, berövade sina kläder; de hava intet att skyla sig med i kölden.</span> <span class="verse"><a name="8">8</a>Av störtskurar från bergen genomdränkas de; de famna klippan, ty de äga ej annan tillflykt.</span> <span class="verse"><a name="9">9</a>Den faderlöse slites från sin moders bröst, och den betryckte drabbas av utpantning.</span> <span class="verse"><a name="10">10</a>Nakna måste de gå omkring, berövade sina kläder, hungrande nödgas de bära på kärvar.</span> <span class="verse"><a name="11">11</a>Inom sina förtryckares murar måste de bereda olja, de få trampa vinpressar och därvid lida törst.</span> <span class="verse"><a name="12">12</a>Utstötta ur människors samfund jämra de sig, ja, från dödsslagnas själar uppstiger ett rop. Men Gud aktar ej på vad förvänt som sker.</span> <span class="verse"><a name="13">13</a>Andra hava blivit fiender till ljuset; de känna icke dess vägar och hålla sig ej på dess stigar.</span> <span class="verse"><a name="14">14</a>Vid dagningen står mördaren upp för att dräpa den betryckte och fattige; och om natten gör han sig till tjuvars like.</span> <span class="verse"><a name="15">15</a>Äktenskapsbrytarens öga spejar efter skymningen, han tänker: »Intet öga får känna igen mig», och sätter så ett täckelse framför sitt ansikte.</span> <span class="verse"><a name="16">16</a>När det är mörkt, bryta sådana sig in i husen, men under dagen stänga de sig inne; ljuset vilja de icke veta av.</span> <span class="verse"><a name="17">17</a>Ty det svarta mörkret räknas av dem alla såsom morgon, med mörkrets förskräckelser äro de ju förtrogna.</span> <span class="verse"><a name="18">18</a>»Men hastigt», menen I, »ryckes en sådan bort av strömmen, förbannad bliver hans del i landet; till vingårdarna får han ej mer styra sina steg.</span> <span class="verse"><a name="19">19</a>Såsom snövatten förtäres av torka och hetta, så förtär dödsriket den som har syndat.</span> <span class="verse"><a name="20">20</a>Hans moders liv förgäter honom, maskar frossa på honom, ingen finnes, som bevarar hans minne; såsom ett träd brytes orättfärdigheten av.</span> <span class="verse"><a name="21">21</a>Så går det, när någon plundrar den ofruktsamma, som intet föder, och när någon icke gör gott mot änkan.»</span> <span class="verse"><a name="22">22</a>Ja, men han uppehåller ock våldsmännen genom sin kraft, de få stå upp, när de redan hade förlorat hoppet om livet;</span> <span class="verse"><a name="23">23</a>han giver dem trygghet, så att de få vila, och hans ögon vaka över deras vägar.</span> <span class="verse"><a name="24">24</a>När de hava stigit till sin höjd, beskäres dem en snar hädanfärd, de sjunka då ned och dö som alla andra; likasom axens toppar vissna de bort.</span> <span class="verse"><a name="25">25</a>Är det ej så, vem vill då vederlägga mig, vem kan göra mina ord om intet?</span> </p></div</div></div></body></html>