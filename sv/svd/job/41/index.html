<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 41</strong></div><p><span class="verse"><a name="1">1</a>Så oförvägen är ingen, att han törs reta denne. Vem vågar då sätta sig upp mot mig själv?</span> <span class="verse"><a name="2">2</a>Vem har först givit mig något, som jag alltså bör betala igen? Mitt är ju allt vad som finnes under himmelen.</span> <span class="verse"><a name="3">3</a>Jag vill ej höra upp att tala om hans lemmar, om huru väldig han är, och huru härligt han är danad.</span> <span class="verse"><a name="4">4</a>Vem mäktar rycka av honom hans pansar? Vem vågar sig in mellan hans käkars par?</span> <span class="verse"><a name="5">5</a>Hans gaps dörrar, vem vill öppna dem? Runtom hans tänder bor ju förskräckelse.</span> <span class="verse"><a name="6">6</a>Stolta sitta på honom sköldarnas rader; hopslutna äro de med fast försegling.</span> <span class="verse"><a name="7">7</a>Tätt fogar sig den ena intill den andra, icke en vindfläkt tränger in mellan dem.</span> <span class="verse"><a name="8">8</a>Var och en håller ihop med den nästa, de gripa in i varandra och skiljas ej åt.</span> <span class="verse"><a name="9">9</a>När han fnyser, strålar det av ljus; hans blickar äro såsom morgonrodnadens ögonbryn.</span> <span class="verse"><a name="10">10</a>Bloss fara ut ur hans gap, eldgnistor springa fram därur.</span> <span class="verse"><a name="11">11</a>Från hans näsborrar utgår rök såsom ur en sjudande panna på bränslet.</span> <span class="verse"><a name="12">12</a>Hans andedräkt framgnistrar eldkol, och lågor bryta fram ur hans gap.</span> <span class="verse"><a name="13">13</a>På hans hals har kraften sin boning, och framför honom stapplar försagdhet.</span> <span class="verse"><a name="14">14</a>Själva det veka på hans buk är ett stadigt fogverk, det sitter orubbligt, såsom gjutet på honom.</span> <span class="verse"><a name="15">15</a>Hans hjärta är fast såsom sten, fast såsom bottenstenen i kvarnen.</span> <span class="verse"><a name="16">16</a>När han reser sig, bäva hjältar, av ångest mista de all sans.</span> <span class="verse"><a name="17">17</a>Angripes han med ett svärd, så håller det ej stånd, ej heller spjut eller pil eller pansar.</span> <span class="verse"><a name="18">18</a>Han aktar järn såsom halm och koppar såsom murket trä.</span> <span class="verse"><a name="19">19</a>Bågskott skrämma honom ej bort, slungstenar förvandlas för honom till strå;</span> <span class="verse"><a name="20">20</a>ja, stridsklubbor aktar han såsom strå, han ler åt rasslet av lansar.</span> <span class="verse"><a name="21">21</a>På sin buk bär han skarpa eggar, spår såsom av en tröskvagn ristar han i dyn.</span> <span class="verse"><a name="22">22</a>Han gör djupet sjudande som en gryta, likt en salvokokares kittel förvandlar han vattnet.</span> <span class="verse"><a name="23">23</a>Bakom honom strålar vägen av ljus, djupet synes bära silverhår.</span> <span class="verse"><a name="24">24</a>Ja, på jorden finnes intet som är honom likt, otillgänglig för fruktan skapades han.</span> <span class="verse"><a name="25">25</a>På allt vad högt är ser han med förakt, konung är han över alla stolta vilddjur.</span> </p></div</div></div></body></html>