<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/job">Job</a> &gt <strong>Chapter 20</strong></div><p><span class="verse"><a name="1">1</a>Därefter tog Sofar från Naama till orda och sade:</span> <span class="verse"><a name="2">2</a>På sådant tal giva mina tankar mig ett svar, än mer, då jag nu är så upprörd i mitt inre.</span> <span class="verse"><a name="3">3</a>Smädlig tillrättavisning måste jag höra, och man svarar mig med munväder på förståndigt tal.</span> <span class="verse"><a name="4">4</a>Vet du då icke att så har varit från evig tid, från den stund då människor sattes på jorden:</span> <span class="verse"><a name="5">5</a>att de ogudaktigas jubel varar helt kort och den gudlöses glädje ett ögonblick?</span> <span class="verse"><a name="6">6</a>Om än hans förhävelse stiger upp till himmelen och hans huvud når intill molnen,</span> <span class="verse"><a name="7">7</a>Så förgås han dock för alltid och aktas lik sin träck; de som sågo honom måste fråga: »Var är han?»</span> <span class="verse"><a name="8">8</a>Lik en dröm flyger han bort, och ingen finner honom mer; han förjagas såsom en syn om natten.</span> <span class="verse"><a name="9">9</a>Det öga som såg honom ser honom icke åter, och hans plats får ej skåda honom mer.</span> <span class="verse"><a name="10">10</a>Hans barn måste gottgöra hans skulder till de arma, hans händer återbära hans vinning.</span> <span class="verse"><a name="11">11</a>Bäst ungdomskraften fyller hans ben, skall den ligga i stoftet med honom.</span> <span class="verse"><a name="12">12</a>Om än ondskan smakar ljuvligt i hans mun, så att han gömmer den under sin tunga,</span> <span class="verse"><a name="13">13</a>är rädd om den och ej vill gå miste därom, utan håller den förvarad inom sin gom,</span> <span class="verse"><a name="14">14</a>så förvandlas denna kost i hans inre, bliver huggormsetter i hans liv.</span> <span class="verse"><a name="15">15</a>Den rikedom han har slukat måste han utspy; av Gud drives den ut ur hans buk.</span> <span class="verse"><a name="16">16</a>Ja, huggormsgift kommer han att dricka, av etterormens tunga bliver han dräpt.</span> <span class="verse"><a name="17">17</a>Ingen bäck får vederkvicka hans syn, ingen ström med flöden av honung och gräddmjölk.</span> <span class="verse"><a name="18">18</a>Sitt fördärv måste han återbära, han får ej njuta därav; hans fröjd svarar ej mot den rikedom han har vunnit.</span> <span class="verse"><a name="19">19</a>Ty mot de arma övade han våld och lät dem ligga där; han rev till sig hus som han ej kan hålla vid makt.</span> <span class="verse"><a name="20">20</a>Han visste ej av någon ro för sin buk, men han skall icke rädda sig med sina skatter.</span> <span class="verse"><a name="21">21</a>Intet slapp undan hans glupskhet, därför äger och hans lycka intet bestånd.</span> <span class="verse"><a name="22">22</a>Mitt i hans överflöd påkommer honom nöd, och envar eländig vänder då mot honom sin hand.</span> <span class="verse"><a name="23">23</a>Ja, så måste ske, för att hans buk må bliva fylld; sin vredes glöd skall Gud sända över honom och låta den tränga såsom ett regn in i hans kropp.</span> <span class="verse"><a name="24">24</a>Om han flyr undan för vapen av järn, så genomborras han av kopparbågens skott.</span> <span class="verse"><a name="25">25</a>När han då drager i pilen och den kommer ut ur hans rygg, när den ljungande udden kommer fram ur hans galla, då falla dödsfasorna över honom.</span> <span class="verse"><a name="26">26</a>Idel mörker är förvarat åt hans skatter; till mat gives honom eld som brinner utan pust, den förtär vad som är kvar i hans hydda.</span> <span class="verse"><a name="27">27</a>Himmelen lägger hans missgärning i dagen, och jorden reser sig upp emot honom.</span> <span class="verse"><a name="28">28</a>Vad som har samlats i hans hus far åter sin kos, likt förrinnande vatten, på vredens dag.</span> <span class="verse"><a name="29">29</a>Sådan lott får en ogudaktig människa av Gud, sådan arvedel har av Gud blivit bestämd åt henne.</span> </p></div</div></div></body></html>