<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>»Huru sköna äro icke dina fötter i sina skor, du ädla! Dina höfters rundning är såsom ett bröstspännes kupor, gjorda av en konstnärs händer.</span> <span class="verse"><a name="2">2</a>Ditt sköte är en rundad skål, må vinet aldrig fattas däri. Din midja är en vetehög, omhägnad av liljor.</span> <span class="verse"><a name="3">3</a>Din barm är lik ett killingpar, tvillingar av en gasell.</span> <span class="verse"><a name="4">4</a>Din hals liknar Elfenbenstornet, dina ögon dammarna i Hesbon, vid Bat-Rabbimsporten. Din näsa är såsom Libanonstornet, som skådar ut mot Damaskus.</span> <span class="verse"><a name="5">5</a>Ditt huvud höjer sig såsom Karmel, och lockarna på ditt huvud hava purpurglans. En konung är fångad i deras snara.» ----</span> <span class="verse"><a name="6">6</a>»Huru skön och huru ljuv är du icke, du kärlek, så följd av lust!</span> <span class="verse"><a name="7">7</a>Ja, din växt är såsom ett palmträds, och din barm liknar fruktklasar.</span> <span class="verse"><a name="8">8</a>Jag tänker: I det palmträdet vill jag stiga upp, jag vill gripa tag i dess kvistar. Må din barm då vara mig såsom vinträdets klasar och doften av din andedräkt såsom äpplens doft</span> <span class="verse"><a name="9">9</a>och din mun såsom ljuvaste vin!»  »Ja, ett vin som lätt glider ned i min vän och fuktar de slumrandes läppar.</span> <span class="verse"><a name="10">10</a>Jag är min väns, och till mig står hans åtrå.» ----</span> <span class="verse"><a name="11">11</a>Kom, min vän; låt oss gå ut på landsbygden och stanna i byarna över natten.</span> <span class="verse"><a name="12">12</a>Bittida må vi gå till vingårdarna, för att se om vinträden hava slagit ut, om knopparna hava öppnat sig, om granatträden hava fått blommor. Där vill jag giva min kärlek åt dig.</span> <span class="verse"><a name="13">13</a>Kärleksäpplena sprida sin doft, och vid våra dörrar finnas alla slags ädla frukter, både nya och gamla; åt dig, min vän, har jag förvarat dem.</span> </p></div</div></div></body></html>