<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/song/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/song">Song of Solomon</a> &gt <strong>Chapter 5</strong></div><p><span class="verse"><a name="1">1</a>»Ja, jag kommer till min lustgård, du min syster, min brud; jag hämtar min myrra och mina välluktande kryddor, jag äter min honungskaka och min honung, jag dricker mitt vin och min mjölk.» ----  Äten, I kära, och dricken, ja, berusen eder av kärlek.  Höga Visan, 5 Kapitlet  Bruden talar v.  2a, anför brudgummens ord v.  2b och sitt svar v.  3, talar vidare v.  4--8.  Jerusalems döttrar tala v.  9, bruden svarar och beskriver sin brudgum för Jerusalems döttrar v. 10--16, Jerusalems döttrar fråga v.  17, bruden svarar 6:1--2.</span> <span class="verse"><a name="2">2</a>Jag låg och sov, dock vakade mitt hjärta. Hör, då klappar min vän på dörren:  »Öppna för mig, du min syster, min älskade, min duva, min fromma; ty mitt huvud är fullt av dagg, mina lockar av nattens droppar.»</span> <span class="verse"><a name="3">3</a>»Jag har lagt av mina kläder; skulle jag nu åter taga dem på mig? Jag har tvagit mina fötter; skulle jag nu orena dem?»</span> <span class="verse"><a name="4">4</a>Min vän räckte in sin hand genom luckan; då rördes mitt hjärta över honom.</span> <span class="verse"><a name="5">5</a>Jag stod upp för att öppna för min vän, och mina händer dröpo av myrra, mina fingrar av flytande myrra, som fuktade rigelns handtag.</span> <span class="verse"><a name="6">6</a>Så öppnade jag för min vän, men min vän var borta och försvunnen. Min själ blev utom sig vid tanken på hans ord.  Jag sökte honom, men fann honom icke; jag ropade på honom, men han svarade mig icke.</span> <span class="verse"><a name="7">7</a>Väktarna mötte mig, där de gingo omkring i staden, de slogo mig, de sårade mig; de ryckte av mig min mantel, väktarna på murarna.</span> <span class="verse"><a name="8">8</a>»Jag besvär eder, I Jerusalems döttrar, om I finnen min vän, så sägen -- ja, vad skolen I säga honom? Att jag är sjuk av kärlek!»</span> <span class="verse"><a name="9">9</a>»Vad är då din vän förmer än andra vänner, du skönaste bland kvinnor? Vad är din vän förmer än andra vänner, eftersom du så besvär oss?»</span> <span class="verse"><a name="10">10</a>»Min vän är strålande vit och röd, härlig framför tio tusen.</span> <span class="verse"><a name="11">11</a>Hans huvud är finaste guld, hans lockar palmträdsvippor, och svarta såsom korpen.</span> <span class="verse"><a name="12">12</a>Hans ögon likna duvor invid vattenbäckar, duvor som bada sig i mjölk och sitta invid bräddfull rand.</span> <span class="verse"><a name="13">13</a>Hans kinder liknar välluktrika blomstersängar, skrin med doftande kryddor. Hans läppar äro röda liljor; de drypa av flytande myrra.</span> <span class="verse"><a name="14">14</a>Hans händer äro tenar av guld, besatta med krysoliter. Hans midja är formad av elfenben, övertäckt med safirer.</span> <span class="verse"><a name="15">15</a>Hans ben äro pelare av vitaste marmor, som vila på fotstycken av finaste guld. Att se honom är såsom att se Libanon; ståtlig är han såsom en ceder.</span> <span class="verse"><a name="16">16</a>Hans mun är idel sötma, hela hans väsende är ljuvlighet. Sådan är min vän, ja, sådan är min älskade, I Jerusalems döttrar.»</span> <span class="verse"><a name="17">17</a>»Vart har han då gått, din vän, du skönaste bland kvinnor? Vart har din vän tagit vägen? Låt oss hjälpa dig att söka honom.» 6:1.  6:2.   den elektroniska utgåvan.</span> </p></div</div></div></body></html>