<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/svd/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/svd">Swedish 1917 Version</a> &gt; <a href="/sv/svd/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>»Jag är ett ringa blomster i Saron, en lilja i dalen.»</span> <span class="verse"><a name="2">2</a>»Ja, såsom en lilja bland törnen, så är min älskade bland jungfrur.»</span> <span class="verse"><a name="3">3</a>»Såsom ett äppelträd bland vildmarkens träd, så är min vän bland ynglingar; ljuvligt är mig att sitta i dess skugga, och söt är dess frukt för min mun.</span> <span class="verse"><a name="4">4</a>I vinsalen har han fört mig in, och kärleken är hans baner över mig.</span> <span class="verse"><a name="5">5</a>Vederkvicken mig med druvkakor, styrken mig med äpplen; ty jag är sjuk av kärlek.» ----</span> <span class="verse"><a name="6">6</a>Hans vänstra arm vilar under mitt huvud, och hans högra omfamnar mig.</span> <span class="verse"><a name="7">7</a>Jag besvär eder, I Jerusalems döttrar, vid gaseller och hindar på marken: Oroen icke kärleken, stören den icke, förrän den själv så vill. ----</span> <span class="verse"><a name="8">8</a>Hör, där är min vän! Ja, där kommer han, springande över bergen, hoppande fram på höjderna.</span> <span class="verse"><a name="9">9</a>Lik en gasell är min vän eller lik en ung hjort.  Se, nu står han där bakom vår vägg, han blickar in genom fönstret, han skådar genom gallret.</span> <span class="verse"><a name="10">10</a>Min vän begynner tala, han säger till mig:  »Stå upp, min älskade, du min sköna, och kom hitut.</span> <span class="verse"><a name="11">11</a>Ty se, vintern är förbi, regntiden är förliden och har gått sin kos.</span> <span class="verse"><a name="12">12</a>Blommorna visa sig på marken, tiden har kommit, då vinträden skäras, och turturduvan låter höra sin röst i vårt land.</span> <span class="verse"><a name="13">13</a>Fikonträdets frukter begynna att mogna, vinträden stå redan i blom, de sprida sin doft. Stå upp, min älskade, min sköna, och kom hitut.</span> <span class="verse"><a name="14">14</a>Du min duva i bergsklyftan, i klippväggens gömsle, låt mig se ditt ansikte, låt mig höra din röst; ty din röst är så ljuv, och ditt ansikte är så täckt.» ----</span> <span class="verse"><a name="15">15</a>Fången rävarna åt oss, de små rävarna, vingårdarnas fördärvare, nu då våra vingårdar stå i blom. ----</span> <span class="verse"><a name="16">16</a>Min vän är min, och jag är hans, där han för sin hjord i bet ibland liljor.</span> <span class="verse"><a name="17">17</a>Till dess morgonvinden blåser och skuggorna fly, må du ströva omkring, lik en gasell, min vän, eller lik en ung hjort, på de kassiadoftande bergen.</span> </p></div</div></div></body></html>