<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/mark">Mark</a> &gt <strong>Chapter 2</strong></div><p><span class="verse"><a name="1">1</a>Några dagar därefter kom Jesus tillbaka till Kapernaum. När man fick höra att han var hemma,</span> <span class="verse"><a name="2">2</a>samlades så många att de inte längre fick plats ens utanför dörren, och han predikade ordet för dem.</span> <span class="verse"><a name="3">3</a>Då förde man till honom en lam som bars av fyra män.</span> <span class="verse"><a name="4">4</a>Men när de för folkmassans skull inte kunde komma till Jesus med honom, tog de bort taket över platsen där han var. De gjorde en öppning och sänkte ner bädden som den lame låg på.</span> <span class="verse"><a name="5">5</a>Jesus såg deras tro och sade till den lame: "Mitt barn, dina synder är förlåtna."</span> <span class="verse"><a name="6">6</a>Nu satt där några skriftlärda, och de tänkte i sina hjärtan:</span> <span class="verse"><a name="7">7</a>"Varför talar han på det sättet? Han hädar! Vem kan förlåta synder? Det kan ingen utom Gud."</span> <span class="verse"><a name="8">8</a>Jesus kände i sin ande att de tänkte så för sig själva, och han sade till dem: "Varför tänker ni så i era hjärtan?</span> <span class="verse"><a name="9">9</a>Vilket är lättast, att säga till den lame: Dina synder är förlåtna, eller att säga: Stig upp, ta din bädd och gå?</span> <span class="verse"><a name="10">10</a>Men det skall ni veta att Människosonen har makt på jorden att förlåta synder." Och han sade till den lame:</span> <span class="verse"><a name="11">11</a>"Till dig säger jag: Stig upp, ta din bädd och gå hem!"</span> <span class="verse"><a name="12">12</a>Då steg mannen upp, tog genast sin bädd och gick ut inför allas ögon. Och alla blev utom sig av häpnad och prisade Gud och sade: "Något sådant har vi aldrig sett."</span> <span class="verse"><a name="13">13</a>Än en gång gick Jesus längs sjön. Allt folket kom till honom, och han undervisade dem.</span> <span class="verse"><a name="14">14</a>När han gick vidare fick han se Levi, Alfeus son, sitta vid tullhuset, och han sade till honom: "Följ mig!" Och Levi steg upp och följde honom.</span> <span class="verse"><a name="15">15</a>När Jesus sedan låg till bords i hans hus, var det många publikaner och syndare som låg till bords tillsammans med honom och hans lärjungar. Många av dem följde honom.</span> <span class="verse"><a name="16">16</a>De skriftlärda bland fariseerna fick se att han åt tillsammans med publikaner och syndare, och de frågade hans lärjungar: "Varför äter han med publikaner och syndare?"</span> <span class="verse"><a name="17">17</a>Jesus hörde det och sade till dem: "Det är inte de friska som behöver läkare utan de sjuka. Jag har inte kommit för att kalla rättfärdiga utan syndare."</span> <span class="verse"><a name="18">18</a>Johannes lärjungar och fariseerna fastade. Då kom man och frågade Jesus: "Varför fastar Johannes lärjungar och fariseernas, men inte dina lärjungar?"</span> <span class="verse"><a name="19">19</a>Jesus svarade: "Inte kan väl bröllopsgästerna fasta medan brudgummen är hos dem? Så länge brudgummen är hos dem kan de inte fasta.</span> <span class="verse"><a name="20">20</a>Men det skall komma dagar när brudgummen tas ifrån dem, och då, på den dagen, kommer de att fasta.</span> <span class="verse"><a name="21">21</a>Ingen syr fast en lapp av okrympt tyg på en gammal mantel. Då skulle det nya tyget riva bort ännu mer från den gamla manteln och revan bli värre.</span> <span class="verse"><a name="22">22</a>Ingen häller nytt vin i gamla skinnsäckar. Om man gjorde så, skulle vinet spränga säckarna och både vinet och säckarna förstöras. Nej, nytt vin häller man i nya säckar."</span> <span class="verse"><a name="23">23</a>En sabbat gick Jesus genom ett sädesfält, och hans lärjungar började rycka av ax där de gick.</span> <span class="verse"><a name="24">24</a>Då sade fariseerna till honom: "Varför gör de sådant på sabbaten som inte är tillåtet?"</span> <span class="verse"><a name="25">25</a>Han svarade: "Har ni aldrig läst vad David gjorde, när han och hans följeslagare var hungriga och inte hade något att äta:</span> <span class="verse"><a name="26">26</a>hur han gick in i Guds hus, då Abjatar var överstepräst, och åt skådebröden, som endast prästerna fick äta, och hur han även gav till dem som var med honom?"</span> <span class="verse"><a name="27">27</a>Och Jesus sade till dem: "Sabbaten blev gjord för människan och inte människan för sabbaten.</span> <span class="verse"><a name="28">28</a>Så är Människosonen Herre också över sabbaten."</span> </p></div</div></div></body></html>