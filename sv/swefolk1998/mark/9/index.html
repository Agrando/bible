<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/mark">Mark</a> &gt <strong>Chapter 9</strong></div><p><span class="verse"><a name="1">1</a>Jesus sade till dem: "Amen säger jag er: Några av dem som står här skall inte smaka döden, förrän de ser att Guds rike har kommit i makt."</span> <span class="verse"><a name="2">2</a>Sex dagar därefter tog han med sig Petrus, Jakob och Johannes och förde dem upp på ett högt berg för att vara ensam med dem. Och han förvandlades inför dem.</span> <span class="verse"><a name="3">3</a>Hans kläder blev skinande vita, så vita som ingen tygberedare på jorden kan göra några kläder.</span> <span class="verse"><a name="4">4</a>Och Mose och Elia visade sig för dem, och de samtalade med Jesus.</span> <span class="verse"><a name="5">5</a>Då sade Petrus till Jesus: "Rabbi, det är gott för oss att vara här. Låt oss göra tre hyddor, en åt dig, en åt Mose och en åt Elia."</span> <span class="verse"><a name="6">6</a>Han visste inte vad han skulle säga, så förskräckta var de.</span> <span class="verse"><a name="7">7</a>Då kom ett moln och sänkte sig ner över dem, och ur molnet hördes en röst: "Denne är min Son, den Älskade. Lyssna till honom!"</span> <span class="verse"><a name="8">8</a>Och plötsligt, när de såg sig omkring, såg de inte längre någon utom Jesus.</span> <span class="verse"><a name="9">9</a>På vägen ner från berget sade han åt dem att inte berätta vad de hade sett förrän Människosonen uppstått från de döda.</span> <span class="verse"><a name="10">10</a>De tog fasta på det ordet och talade med varandra om vad som menades med att uppstå från de döda.</span> <span class="verse"><a name="11">11</a>De frågade honom: "Varför säger då de skriftlärda att Elia först måste komma?"</span> <span class="verse"><a name="12">12</a>Han sade till dem: "Elia kommer visserligen först och återupprättar allt. Men hur kan det då vara skrivet att Människosonen skall lida mycket och bli föraktad?</span> <span class="verse"><a name="13">13</a>Jag säger er: Elia har verkligen kommit, och de gjorde med honom som de ville, som det är skrivet om honom."</span> <span class="verse"><a name="14">14</a>När de kom till de andra lärjungarna, såg de mycket folk omkring dem och skriftlärda som diskuterade med dem.</span> <span class="verse"><a name="15">15</a>Så snart allt folket fick se Jesus blev de mycket häpna och skyndade fram och hälsade på honom.</span> <span class="verse"><a name="16">16</a>Han frågade dem: "Vad är det ni diskuterar om?"</span> <span class="verse"><a name="17">17</a>En man i skaran svarade honom: "Mästare, jag har fört till dig min son som har en stum ande.</span> <span class="verse"><a name="18">18</a>Och var den än får tag i honom slår den ner honom, och han tuggar fradga och skär tänder och blir stel. Jag bad dina lärjungar driva ut den, men de kunde inte."</span> <span class="verse"><a name="19">19</a>Jesus svarade dem: "Du släkte som inte vill tro! Hur länge måste jag vara hos er? Hur länge skall jag stå ut med er? För honom till mig!"</span> <span class="verse"><a name="20">20</a>Och de kom med honom till Jesus. Så snart anden fick se honom slet den i pojken, och han föll till marken och vältrade sig och tuggade fradga.</span> <span class="verse"><a name="21">21</a>Jesus frågade hans far: "Hur länge har det varit så med honom?" Fadern svarade: "Sedan han var barn.</span> <span class="verse"><a name="22">22</a>Ofta kastar anden honom än i elden och än i vattnet för att ta livet av honom. Men om du kan, så förbarma dig över oss och hjälp oss!"</span> <span class="verse"><a name="23">23</a>Jesus sade till honom: "Om du kan, säger du. Allt förmår den som tror."</span> <span class="verse"><a name="24">24</a>Genast ropade barnets far: "Jag tror. Hjälp min otro!"</span> <span class="verse"><a name="25">25</a>Jesus såg att ännu mer folk strömmade till, och han sade strängt till den orene anden: "Du stumme och döve ande, jag befaller dig: far ut ur honom och kom aldrig mer in i honom!"</span> <span class="verse"><a name="26">26</a>Den orene anden skrek och ryckte våldsamt i honom och for ut. Pojken var som livlös, och de flesta sade att han var död.</span> <span class="verse"><a name="27">27</a>Men Jesus tog honom i handen och reste upp honom, och han steg upp.</span> <span class="verse"><a name="28">28</a>När Jesus hade kommit inomhus och lärjungarna var ensamma med honom, frågade de: "Varför kunde inte vi driva ut honom?"</span> <span class="verse"><a name="29">29</a>Han svarade: "Detta slag kan endast drivas ut med bön."</span> <span class="verse"><a name="30">30</a>Sedan gick de därifrån och vandrade genom Galileen. Jesus ville inte att någon skulle få veta det,</span> <span class="verse"><a name="31">31</a>eftersom han höll på att undervisa sina lärjungar. Han sade: "Människosonen skall utlämnas i människors händer, och de kommer att döda honom, och efter tre dagar skall han uppstå."</span> <span class="verse"><a name="32">32</a>Men de förstod inte vad han sade och vågade inte fråga honom.</span> <span class="verse"><a name="33">33</a>De kom till Kapernaum. När Jesus nu var hemma, frågade han dem: "Vad var det ni talade om på vägen?"</span> <span class="verse"><a name="34">34</a>De teg, eftersom de på vägen hade talat med varandra om vem som var störst.</span> <span class="verse"><a name="35">35</a>Jesus satte sig ner, kallade på de tolv och sade till dem: "Om någon vill vara den förste skall han vara den siste av alla och allas tjänare."</span> <span class="verse"><a name="36">36</a>Sedan tog han ett litet barn och ställde det mitt ibland dem, slöt det i sin famn och sade till dem:</span> <span class="verse"><a name="37">37</a>"Den som tar emot ett sådant barn i mitt namn, han tar emot mig. Och den som tar emot mig, han tar inte bara emot mig utan honom som har sänt mig."</span> <span class="verse"><a name="38">38</a>Johannes sade till Jesus: "Mästare, vi såg en man som drev ut onda andar i ditt namn, och vi försökte hindra honom eftersom han inte följde oss."</span> <span class="verse"><a name="39">39</a>Men Jesus sade: "Hindra honom inte. Ingen som utför en kraftgärning i mitt namn kan sedan genast tala illa om mig.</span> <span class="verse"><a name="40">40</a>Den som inte är mot oss är för oss.</span> <span class="verse"><a name="41">41</a>Den som räcker er en bägare vatten att dricka därför att ni tillhör Kristus - amen säger jag er: Han skall inte gå miste om sin lön.</span> <span class="verse"><a name="42">42</a>Den som förleder en av dessa små som tror på mig, för honom är det bättre att en kvarnsten läggs om hans hals och han kastas i havet.</span> <span class="verse"><a name="43">43</a>Om din hand förleder dig till synd, så hugg av den! Det är bättre för dig att gå in i livet stympad än att ha båda händerna i behåll och komma till Gehenna, till elden som aldrig släcks.</span> <span class="verse"><a name="44">44</a>Och om din fot förleder dig till synd, så hugg av den! Det är bättre för dig att gå in i livet halt än att ha båda fötterna i behåll och kastas i Gehenna.</span> <span class="verse"><a name="45">45</a>Och om ditt öga förleder dig till synd, så riv ut det! Det är bättre för dig att gå in i Guds rike med ett öga än att med båda ögonen i behåll kastas i Gehenna,</span> <span class="verse"><a name="46">46</a>där deras mask inte dör och elden inte släcks.</span> <span class="verse"><a name="47">47</a>Ty var och en skall saltas med eld.</span> <span class="verse"><a name="48">48</a>Salt är bra, men om saltet förlorar sin sälta, hur skall ni då få det salt igen? Ha salt i er och håll fred med varandra!"</span> </p></div</div></div></body></html>