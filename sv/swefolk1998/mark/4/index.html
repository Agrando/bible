<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/mark">Mark</a> &gt <strong>Chapter 4</strong></div><p><span class="verse"><a name="1">1</a>Sedan började han undervisa vid sjön igen. Då samlades så mycket folk kring honom att han steg i en båt och satt i den ute på sjön, medan allt folket stod på stranden.</span> <span class="verse"><a name="2">2</a>Han använde många liknelser, när han undervisade dem och sade:</span> <span class="verse"><a name="3">3</a>"Lyssna! En såningsman gick ut för att så.</span> <span class="verse"><a name="4">4</a>Och när han sådde föll en del vid vägen, och fåglarna kom och åt upp det.</span> <span class="verse"><a name="5">5</a>En del föll på stenig mark där det inte fanns mycket jord, och det kom snart upp därför att det inte hade djup jord.</span> <span class="verse"><a name="6">6</a>Men när solen steg sveddes det, och eftersom det inte hade någon rot torkade det bort.</span> <span class="verse"><a name="7">7</a>En del föll bland tistlar, och tistlarna växte upp och kvävde det, så att det inte gav någon skörd.</span> <span class="verse"><a name="8">8</a>Men en del föll i god jord. Det sköt upp och växte och gav skörd, trettiofalt och sextiofalt och hundrafalt."</span> <span class="verse"><a name="9">9</a>Och han sade: "Hör, du som har öron att höra med!"</span> <span class="verse"><a name="10">10</a>När han blev ensam med de tolv och de andra som var med honom, frågade de honom om liknelserna.</span> <span class="verse"><a name="11">11</a>Då sade han till dem: "Ni har fått del i Guds rikes hemlighet. Men de som står utanför får allt i liknelser,</span> <span class="verse"><a name="12">12</a>för att de skall se med sina ögon och ändå inte se och höra med sina öron och ändå inte förstå och omvända sig och få förlåtelse."</span> <span class="verse"><a name="13">13</a>Han sade vidare till dem: "Om ni inte förstår denna liknelse, hur skall ni då kunna förstå några liknelser alls?</span> <span class="verse"><a name="14">14</a>Såningsmannen sår ordet.</span> <span class="verse"><a name="15">15</a>De vid vägen är de hos vilka ordet sås. Men när de hör det, kommer genast Satan och tar bort ordet som är sått i dem.</span> <span class="verse"><a name="16">16</a>De som sås på stenig mark är de som genast tar emot ordet med glädje, när de hör det.</span> <span class="verse"><a name="17">17</a>Men de har inte någon rot i sig utan tror bara till en tid. Möter de sedan lidande eller förföljelse för ordets skull, kommer de strax på fall.</span> <span class="verse"><a name="18">18</a>Hos andra faller säden bland tistlar. Det är de som har hört ordet,</span> <span class="verse"><a name="19">19</a>men världsliga bekymmer, bedräglig rikedom och begär efter allt annat kommer in och kväver ordet, så att det blir utan frukt.</span> <span class="verse"><a name="20">20</a>Men de hos vilka säden faller i god jord, det är de som hör ordet och tar emot det och bär frukt, trettiofalt och sextiofalt och hundrafalt."</span> <span class="verse"><a name="21">21</a>Han sade också till dem: "Inte går man väl in med ett ljus för att sätta det under skäppan eller under bänken? Gör man det inte för att sätta det på ljushållaren?</span> <span class="verse"><a name="22">22</a>Det som är dolt måste bli uppenbarat, och det som är gömt måste komma i dagen.</span> <span class="verse"><a name="23">23</a>Hör, du som har öron att höra med!"</span> <span class="verse"><a name="24">24</a>Och han sade: "Ge akt på vad ni hör! Med det mått som ni mäter med skall det mätas upp åt er, och ännu mer skall ni få.</span> <span class="verse"><a name="25">25</a>Ty den som har skall få, och den som inte har, från honom skall tas också det han har."</span> <span class="verse"><a name="26">26</a>Jesus sade: "Guds rike är likt en man som sår säd i jorden.</span> <span class="verse"><a name="27">27</a>Han sover och stiger upp, natt följer på dag och säden kommer upp och skjuter i höjden, han vet själv inte hur.</span> <span class="verse"><a name="28">28</a>Av sig själv ger jorden gröda, först strå, sedan ax och därefter fullmoget vete i axet.</span> <span class="verse"><a name="29">29</a>Och när grödan är mogen räcker han genast ut skäran, eftersom skördetiden är inne."</span> <span class="verse"><a name="30">30</a>Han sade också: "Vad skall vi likna Guds rike vid, eller vilken liknelse skall vi använda för att beskriva det?</span> <span class="verse"><a name="31">31</a>Det är som ett senapskorn. När man sår det är det minst av alla frön på jorden.</span> <span class="verse"><a name="32">32</a>Men när det har blivit sått, växer det upp och blir större än alla köksväxter och får så stora grenar att himlens fåglar kan bygga bo i dess skugga."</span> <span class="verse"><a name="33">33</a>Med många sådana liknelser predikade han ordet för dem, på ett sådant sätt att de ville lyssna.</span> <span class="verse"><a name="34">34</a>Han talade bara i liknelser till dem. Men när han var ensam med sina lärjungar förklarade han allt.</span> <span class="verse"><a name="35">35</a>På kvällen samma dag sade Jesus till sina lärjungar: "Låt oss fara över till andra sidan."</span> <span class="verse"><a name="36">36</a>De lämnade folket och tog honom - som han var - med sig i båten. Också andra båtar följde med.</span> <span class="verse"><a name="37">37</a>Då kom det en häftig stormby och vågorna slog in i båten, så att den höll på att fyllas.</span> <span class="verse"><a name="38">38</a>Själv låg han i aktern och sov på en dyna. De väckte honom och ropade: "Mästare, bryr du dig inte om att vi går under?"</span> <span class="verse"><a name="39">39</a>Han vaknade och talade strängt till vinden och sade till sjön: "Tig! Var tyst!" Och vinden lade sig, och det blev alldeles lugnt.</span> <span class="verse"><a name="40">40</a>Han sade till dem: "Varför är ni rädda? Har ni ännu ingen tro?"</span> <span class="verse"><a name="41">41</a>Då greps de av stor fruktan och sade till varandra: "Vem är han, eftersom både vinden och sjön lyder honom?"</span> </p></div</div></div></body></html>