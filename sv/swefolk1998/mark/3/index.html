<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/mark">Mark</a> &gt <strong>Chapter 3</strong></div><p><span class="verse"><a name="1">1</a>En annan gång gick Jesus in i en synagoga, och där fanns en man som hade en förtvinad hand.</span> <span class="verse"><a name="2">2</a>Spänt iakttog de Jesus för att se om han skulle bota honom på sabbaten. De ville få något att anklaga honom för.</span> <span class="verse"><a name="3">3</a>Han sade till mannen med den förtvinade handen: "Stig fram."</span> <span class="verse"><a name="4">4</a>Sedan frågade han dem: "Är det på sabbaten mera tillåtet att göra gott än att göra ont, att rädda liv än att döda?" Men de teg.</span> <span class="verse"><a name="5">5</a>Då såg han sig omkring med vrede, bedrövad över att deras hjärtan var så förstockade. Och till mannen sade han: "Räck ut din hand." Han räckte ut handen, och den var nu frisk.</span> <span class="verse"><a name="6">6</a>Men fariseerna gick ut och började genast överlägga med herodianerna om att röja honom ur vägen.</span> <span class="verse"><a name="7">7</a>Jesus och hans lärjungar drog sig undan ner mot sjön. Mycket folk från Galileen följde efter. Också från Judeen,</span> <span class="verse"><a name="8">8</a>Jerusalem, Idumeen och från andra sidan Jordan och från trakten av Tyrus och Sidon kom folk till honom i stora skaror, när de hörde talas om allt han gjorde.</span> <span class="verse"><a name="9">9</a>Jesus sade åt sina lärjungar att hålla en båt i beredskap åt honom, så att han inte skulle bli trängd av folkmassan.</span> <span class="verse"><a name="10">10</a>Ty han botade så många att alla som led av någon plåga trängde sig inpå för att få röra vid honom.</span> <span class="verse"><a name="11">11</a>Och när de orena andarna såg honom, kastade de sig ner för honom och ropade: "Du är Guds Son."</span> <span class="verse"><a name="12">12</a>Men han förbjöd dem strängt att avslöja vem han var.</span> <span class="verse"><a name="13">13</a>Jesus gick sedan upp på berget och kallade till sig dem som han hade utvalt, och de kom till honom.</span> <span class="verse"><a name="14">14</a>Han utsåg tolv som han kallade apostlar. De skulle vara hos honom, och han skulle sända ut dem att predika</span> <span class="verse"><a name="15">15</a>och de skulle ha makt att driva ut onda andar.</span> <span class="verse"><a name="16">16</a>Han utsåg dessa tolv: Simon, som han gav namnet Petrus,</span> <span class="verse"><a name="17">17</a>Jakob, Sebedeus son, och Johannes, Jakobs bror - dem kallade han Boanerges, det betyder Åskans söner -</span> <span class="verse"><a name="18">18</a>vidare Andreas, Filippus, Bartolomeus, Matteus, Thomas, Jakob, Alfeus son, Taddeus, Simon ivraren</span> <span class="verse"><a name="19">19</a>och Judas Iskariot, han som förrådde honom.</span> <span class="verse"><a name="20">20</a>Sedan kom Jesus hem. På nytt samlades så mycket folk att han och hans lärjungar inte ens hade tid att äta.</span> <span class="verse"><a name="21">21</a>När hans anhöriga fick höra det, gick de ut för att ta hand om honom, eftersom man sade att han hade förlorat förståndet.</span> <span class="verse"><a name="22">22</a>Och de skriftlärda som hade kommit ner från Jerusalem sade: "Han är besatt av Beelsebul. Med hjälp av de onda andarnas furste driver han ut de onda andarna."</span> <span class="verse"><a name="23">23</a>Då kallade han dem till sig och talade till dem i liknelser: "Hur kan Satan driva ut Satan?</span> <span class="verse"><a name="24">24</a>Om ett rike är splittrat kan det riket inte bestå,</span> <span class="verse"><a name="25">25</a>och om en familj är splittrad kan den familjen inte bestå.</span> <span class="verse"><a name="26">26</a>Om Satan gör uppror mot sig själv och kommer i strid med sig själv, kan han inte bestå. Då är det slut med honom.</span> <span class="verse"><a name="27">27</a>Ingen kan gå in i den starkes hus och plundra honom på det han äger utan att först ha bundit den starke. Sedan kan han plundra hans hus.</span> <span class="verse"><a name="28">28</a>Amen säger jag er: Allt skall förlåtas människorna, deras synder och hädelser, hur de än hädar.</span> <span class="verse"><a name="29">29</a>Men den som hädar den helige Ande får aldrig någonsin förlåtelse utan är skyldig till evig synd."</span> <span class="verse"><a name="30">30</a>De hade ju sagt att han hade en oren ande.</span> <span class="verse"><a name="31">31</a>Hans mor och hans bröder kom och stannade utanför. De sände bud till honom för att kalla på honom.</span> <span class="verse"><a name="32">32</a>Folkhopen som satt omkring honom sade: "Se, din mor och dina bröder står här utanför och frågar efter dig."</span> <span class="verse"><a name="33">33</a>Han svarade: "Vem är min mor och vilka är mina bröder?"</span> <span class="verse"><a name="34">34</a>Och han såg på dem som satt omkring honom och sade: "Här ser ni min mor och mina bröder!</span> <span class="verse"><a name="35">35</a>Den som gör Guds vilja är min bror och min syster och min mor."</span> </p></div</div></div></body></html>