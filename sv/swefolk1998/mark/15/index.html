<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/mark">Mark</a> &gt <strong>Chapter 15</strong></div><p><span class="verse"><a name="1">1</a>Redan tidigt på morgonen fattade översteprästerna sitt beslut tillsammans med de äldste och de skriftlärda, hela Stora rådet. De band Jesus och förde bort honom och utlämnade honom åt Pilatus.</span> <span class="verse"><a name="2">2</a>Pilatus frågade honom: "Är du judarnas konung?" Jesus svarade: "Du säger det själv."</span> <span class="verse"><a name="3">3</a>Och översteprästerna anklagade honom häftigt.</span> <span class="verse"><a name="4">4</a>Pilatus frågade honom på nytt: "Svarar du ingenting? Du hör hur mycket de anklagar dig."</span> <span class="verse"><a name="5">5</a>Men Jesus svarade inte längre, och det förvånade Pilatus.</span> <span class="verse"><a name="6">6</a>Vid högtiden brukade Pilatus frige en fånge, en som de begärde.</span> <span class="verse"><a name="7">7</a>Där fanns nu en man som hette Barabbas. Han satt fängslad tillsammans med andra upprorsmän som hade begått mord under oroligheterna.</span> <span class="verse"><a name="8">8</a>När folket kom fram och begärde att få vad han brukade bevilja dem,</span> <span class="verse"><a name="9">9</a>svarade Pilatus: "Vill ni att jag skall frige judarnas konung?"</span> <span class="verse"><a name="10">10</a>Han förstod nämligen att det var av avund som översteprästerna hade utlämnat honom.</span> <span class="verse"><a name="11">11</a>Men översteprästerna hetsade folket till att begära att han i stället skulle frige Barabbas.</span> <span class="verse"><a name="12">12</a>Pilatus frågade dem än en gång: "Vad skall jag då göra med honom som ni kallar judarnas konung?"</span> <span class="verse"><a name="13">13</a>De skrek: "Korsfäst honom!"</span> <span class="verse"><a name="14">14</a>Pilatus frågade dem: "Vad har han då gjort för ont?" Men de skrek ännu högre: "Korsfäst honom!"</span> <span class="verse"><a name="15">15</a>Och då Pilatus ville göra folket till viljes, frigav han Barabbas, men Jesus lät han gissla och utlämnade honom sedan till att korsfästas.</span> <span class="verse"><a name="16">16</a>Soldaterna förde nu in Jesus på gården, det vill säga residenset, och kallade samman hela vaktstyrkan.</span> <span class="verse"><a name="17">17</a>De klädde på honom en purpurmantel och flätade en törnekrona och satte den på honom.</span> <span class="verse"><a name="18">18</a>Sedan hälsade de honom: "Leve judarnas konung!"</span> <span class="verse"><a name="19">19</a>Och de slog honom i huvudet med en käpp, spottade på honom och böjde knä och tillbad honom.</span> <span class="verse"><a name="20">20</a>Och när de hade hånat honom, tog de av honom purpurmanteln och klädde på honom hans egna kläder. Sedan förde de ut honom att korsfästas.</span> <span class="verse"><a name="21">21</a>Simon från Cyrene, Alexanders och Rufus far, kom just in från landet. Honom tvingade de att bära Jesu kors.</span> <span class="verse"><a name="22">22</a>Och de förde Jesus till Golgata, det betyder Huvudskalleplatsen.</span> <span class="verse"><a name="23">23</a>De försökte ge honom vin tillsatt med myrra, men han tog inte emot det.</span> <span class="verse"><a name="24">24</a>Och de korsfäste honom och delade hans kläder mellan sig och kastade lott om dem.</span> <span class="verse"><a name="25">25</a>Det var vid tredje timmen som de korsfäste honom.</span> <span class="verse"><a name="26">26</a>På anslaget stod vad han var anklagad för: "Judarnas konung".</span> <span class="verse"><a name="27">27</a>Tillsammans med honom korsfäste de två rövare, den ene på hans högra sida, den andre på hans vänstra.</span> <span class="verse"><a name="28">28</a>De som gick förbi hånade honom och skakade på huvudet och sade: "Se på den! Han som skulle bryta ner templet och bygga upp det igen på tre dagar!</span> <span class="verse"><a name="29">29</a>Hjälp dig själv och stig ner från korset!"</span> <span class="verse"><a name="30">30</a>På samma sätt gjorde översteprästerna och de skriftlärda narr av honom och sade: "Andra har han hjälpt, sig själv kan han inte hjälpa.</span> <span class="verse"><a name="31">31</a>Messias, Israels konung, han borde nu stiga ner från korset, så att vi får se det och tro!" Också de som var korsfästa tillsammans med honom smädade honom.</span> <span class="verse"><a name="32">32</a>Vid sjätte timmen kom över hela landet ett mörker som varade till nionde timmen.</span> <span class="verse"><a name="33">33</a>Och vid nionde timmen ropade Jesus med hög röst: "Eloi, Eloi, lema sabaktani?" Det betyder: "Min Gud, min Gud, varför har du övergivit mig?"</span> <span class="verse"><a name="34">34</a>Några som stod där hörde det och sade: "Hör, han ropar på Elia!"</span> <span class="verse"><a name="35">35</a>En av dem sprang då och fyllde en svamp med ättikvin, fäste den runt ett spö och gav honom att dricka och sade: "Låt oss se om Elia kommer och tar ner honom."</span> <span class="verse"><a name="36">36</a>Men Jesus ropade med hög röst och gav upp andan.</span> <span class="verse"><a name="37">37</a>Då brast förlåten i templet i två stycken, uppifrån och ända ner.</span> <span class="verse"><a name="38">38</a>När officeren som stod mitt emot honom såg att han gav upp andan på ett sådant sätt, sade han: "Den mannen var verkligen Guds Son."</span> <span class="verse"><a name="39">39</a>På avstånd stod även kvinnor och såg på. Bland dem var Maria från Magdala och den Maria som var Jakob den yngres och Joses mor, samt Salome.</span> <span class="verse"><a name="40">40</a>De hade följt Jesus och tjänat honom, när han var i Galileen. Där var också många andra kvinnor som hade gått upp till Jerusalem tillsammans med honom.</span> <span class="verse"><a name="41">41</a>Det var redan kväll, och eftersom det var tillredelsedag, dagen före sabbaten,</span> <span class="verse"><a name="42">42</a>kom Josef från Arimatea dit, en högt ansedd rådsherre som också han väntade på Guds rike. Han tog mod till sig och gick in till Pilatus och bad att få Jesu kropp.</span> <span class="verse"><a name="43">43</a>Pilatus blev förvånad över att Jesus redan var död och kallade till sig officeren och frågade honom, om Jesus redan hade dött.</span> <span class="verse"><a name="44">44</a>När han fick veta det av officeren, lät han Josef få den döda kroppen.</span> <span class="verse"><a name="45">45</a>Josef köpte då ett linnetyg, tog ner honom och svepte honom i linnetyget och lade honom i en grav, som var uthuggen i klippan. Sedan rullade han en sten för ingången till graven.</span> <span class="verse"><a name="46">46</a>Maria från Magdala och Maria, Joses mor, såg var han blev lagd.</span> </p></div</div></div></body></html>