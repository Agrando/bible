<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/mark">Mark</a> &gt <strong>Chapter 1</strong></div><p><span class="verse"><a name="1">1</a>Här börjar evangeliet om Jesus Kristus, Guds Son.</span> <span class="verse"><a name="2">2</a>Så står det skrivet hos profeten Jesaja: Se, jag sänder min budbärare framför dig, och han skall bereda vägen för dig.</span> <span class="verse"><a name="3">3</a>En röst ropar i öknen: Bana väg för Herren, gör stigarna raka för honom!</span> <span class="verse"><a name="4">4</a>Johannes Döparen trädde fram i öknen och förkunnade omvändelsens dop till syndernas förlåtelse.</span> <span class="verse"><a name="5">5</a>Och hela Judeen och alla Jerusalems invånare kom ut till honom och bekände sina synder och döptes av honom i floden Jordan.</span> <span class="verse"><a name="6">6</a>Johannes var klädd i kamelhår och hade ett läderbälte om livet, och han levde av gräshoppor och vildhonung.</span> <span class="verse"><a name="7">7</a>Han förkunnade: "Efter mig kommer den som är starkare än jag, och jag är inte ens värd att böja mig ner och knyta upp hans sandalremmar.</span> <span class="verse"><a name="8">8</a>Jag döper er med vatten, men han skall döpa er i den helige Ande."</span> <span class="verse"><a name="9">9</a>Vid den tiden kom Jesus från Nasaret i Galileen och blev döpt i Jordan av Johannes.</span> <span class="verse"><a name="10">10</a>Och se, när han steg upp ur vattnet, såg han himlen dela sig och Anden komma ner över honom som en duva.</span> <span class="verse"><a name="11">11</a>Och en röst kom från himlen: "Du är min Son, den Älskade. I dig har jag min glädje."</span> <span class="verse"><a name="12">12</a>Genast förde Anden honom ut i öknen,</span> <span class="verse"><a name="13">13</a>och han vistades i öknen under fyrtio dagar och frestades av Satan. Där levde han bland de vilda djuren, och änglarna betjänade honom.</span> <span class="verse"><a name="14">14</a>Sedan Johannes hade blivit fängslad, kom Jesus till Galileen och predikade Guds evangelium.</span> <span class="verse"><a name="15">15</a>Han sade: "Tiden är fullbordad och Guds rike är nu här. Omvänd er och tro evangelium!"</span> <span class="verse"><a name="16">16</a>När han gick längs Galileiska sjön, fick han se Simon och hans bror Andreas kasta ut nät i sjön, för de var fiskare.</span> <span class="verse"><a name="17">17</a>Jesus sade till dem: "Följ mig, så skall jag göra er till människofiskare."</span> <span class="verse"><a name="18">18</a>Genast lämnade de näten och följde honom.</span> <span class="verse"><a name="19">19</a>Då han kom lite längre fram, fick han se Jakob, Sebedeus son, och hans bror Johannes, där de satt i båten och gjorde i ordning sina nät.</span> <span class="verse"><a name="20">20</a>Strax kallade han på dem, och de lämnade sin far Sebedeus och hans daglönare kvar i båten och följde Jesus.</span> <span class="verse"><a name="21">21</a>De kom till Kapernaum, och när det blev sabbat gick han till synagogan och undervisade.</span> <span class="verse"><a name="22">22</a>Folket häpnade över hans lära, ty han undervisade dem med auktoritet och inte som de skriftlärda.</span> <span class="verse"><a name="23">23</a>Och se, i deras synagoga fanns nu en man som hade en oren ande, och han skrek:</span> <span class="verse"><a name="24">24</a>"Vad har vi med dig att göra, Jesus från Nasaret? Har du kommit för att fördärva oss? Jag vet vem du är, du Guds Helige."</span> <span class="verse"><a name="25">25</a>Men Jesus sade strängt till anden: "Tig och far ut ur honom!"</span> <span class="verse"><a name="26">26</a>Den orene anden ryckte i mannen och skrek och for ut ur honom.</span> <span class="verse"><a name="27">27</a>Alla blev förskräckta och frågade varandra: "Vad är detta? En ny lära med sådan makt. Till och med de orena andarna befaller han, och de lyder honom."</span> <span class="verse"><a name="28">28</a>Och ryktet om honom spred sig genast överallt i hela Galileen.</span> <span class="verse"><a name="29">29</a>Så snart de kommit ut ur synagogan, gick de till Simons och Andreas hus tillsammans med Jakob och Johannes.</span> <span class="verse"><a name="30">30</a>Simons svärmor låg sjuk i feber, och de talade genast med Jesus om henne.</span> <span class="verse"><a name="31">31</a>Han gick fram, tog hennes hand och reste henne upp. Och febern lämnade henne, och hon betjänade dem.</span> <span class="verse"><a name="32">32</a>På kvällen, när solen hade gått ner, förde man till honom alla som var sjuka och besatta.</span> <span class="verse"><a name="33">33</a>Hela staden var samlad utanför dörren.</span> <span class="verse"><a name="34">34</a>Han botade många som led av olika slags sjukdomar, och han drev ut många onda andar och tillät dem inte att tala, eftersom de visste vem han var.</span> <span class="verse"><a name="35">35</a>Tidigt på morgonen, medan det var mörkt, steg Jesus upp och gick till en enslig plats och bad där.</span> <span class="verse"><a name="36">36</a>Simon och de som var med honom skyndade efter,</span> <span class="verse"><a name="37">37</a>och när de fann Jesus sade de till honom: "Alla söker efter dig."</span> <span class="verse"><a name="38">38</a>Han sade: "Vi går åt ett annat håll, till byarna här omkring, så att jag kan predika där också. Det är därför jag har gått ut."</span> <span class="verse"><a name="39">39</a>Och han kom och predikade i deras synagogor i hela Galileen och drev ut de onda andarna.</span> <span class="verse"><a name="40">40</a>En spetälsk kom fram till honom och föll på knä och bad: "Om du vill, så kan du göra mig ren."</span> <span class="verse"><a name="41">41</a>Jesus förbarmade sig över honom, räckte ut handen och rörde vid honom och sade: "Jag vill. Bli ren!"</span> <span class="verse"><a name="42">42</a>Genast försvann spetälskan och han blev ren.</span> <span class="verse"><a name="43">43</a>Därefter skickade Jesus bort honom och sade strängt:</span> <span class="verse"><a name="44">44</a>"Se till att du inte talar om detta för någon, men gå och visa dig för prästen och bär fram det offer som Mose har föreskrivit för din rening, som ett vittnesbörd för dem."</span> <span class="verse"><a name="45">45</a>Men mannen gick sin väg och började ivrigt berätta om det som hade hänt och gjorde saken känd vida omkring, så att Jesus inte längre öppet kunde gå in i någon stad utan måste vistas ute i ödemarken. Och det kom folk till honom från alla håll.</span> </p></div</div></div></body></html>