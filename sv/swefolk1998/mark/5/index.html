<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/mark">Mark</a> &gt <strong>Chapter 5</strong></div><p><span class="verse"><a name="1">1</a>Så kom de över till gerasenernas område på andra sidan sjön.</span> <span class="verse"><a name="2">2</a>När Jesus steg ur båten, kom en man emot honom från gravarna. Han hade en oren ande</span> <span class="verse"><a name="3">3</a>och höll till bland gravarna. Ingen kunde binda honom längre, inte ens med kedjor.</span> <span class="verse"><a name="4">4</a>Många gånger hade han bundits med fotbojor och kedjor, men han hade slitit av kedjorna och brutit sönder bojorna. Ingen var stark nog att rå på honom.</span> <span class="verse"><a name="5">5</a>Ständigt, natt och dag, höll han till bland gravarna och uppe i bergen, och han ropade och slog sig själv med stenar.</span> <span class="verse"><a name="6">6</a>När han nu på långt håll fick se Jesus, sprang han fram och föll ner för honom</span> <span class="verse"><a name="7">7</a>och skrek: "Vad har jag med dig att göra, Jesus, den högste Gudens Son? Jag besvär dig vid Gud: Plåga mig inte!"</span> <span class="verse"><a name="8">8</a>Jesus hade just befallt honom: "Far ut ur mannen, du orene ande!"</span> <span class="verse"><a name="9">9</a>Nu frågade han honom: "Vad är ditt namn?" Mannen svarade: "Mitt namn är Legion, för vi är många."</span> <span class="verse"><a name="10">10</a>Och han bad gång på gång att Jesus inte skulle driva bort dem från området.</span> <span class="verse"><a name="11">11</a>Där gick då en stor svinhjord och betade vid berget.</span> <span class="verse"><a name="12">12</a>De orena andarna bad honom: "Skicka i väg oss till svinen, så att vi kan fara in i dem."</span> <span class="verse"><a name="13">13</a>Det tillät han, och då for andarna ut ur mannen och in i svinen, och hjorden störtade sig utför branten ner i sjön. Det var omkring två tusen svin som drunknade.</span> <span class="verse"><a name="14">14</a>De som vaktade dem flydde och berättade detta i staden och ute på landsbygden, och man gick för att se vad som hade hänt.</span> <span class="verse"><a name="15">15</a>Och när de kom till Jesus och såg den besatte som haft legionen sitta där, klädd och vid sina sinnen, blev de förskräckta.</span> <span class="verse"><a name="16">16</a>De som var ögonvittnen berättade för folket vad som hade hänt med den besatte och hur det hade gått med svinen.</span> <span class="verse"><a name="17">17</a>Då bad man att Jesus skulle lämna deras område.</span> <span class="verse"><a name="18">18</a>När han steg i båten, bad mannen som hade varit besatt att han skulle få följa med honom.</span> <span class="verse"><a name="19">19</a>Men Jesus tillät det inte utan sade: "Gå hem till de dina och berätta för dem allt vad Herren har gjort med dig och hur han förbarmade sig över dig."</span> <span class="verse"><a name="20">20</a>Mannen gick då och ropade ut över hela Dekapolis allt vad Jesus hade gjort med honom. Och alla förundrade sig.</span> <span class="verse"><a name="21">21</a>När Jesus hade farit tillbaka med båten till andra sidan sjön, samlades en stor folkskara hos honom, där han var vid sjön.</span> <span class="verse"><a name="22">22</a>En synagogföreståndare som hette Jairus kom dit, och då han fick se Jesus, föll han ner för hans fötter</span> <span class="verse"><a name="23">23</a>och bad honom enträget: "Min dotter ligger för döden. Kom och lägg händerna på henne, så blir hon frisk och får leva."</span> <span class="verse"><a name="24">24</a>Då gick Jesus med honom.Mycket folk följde efter och trängde sig inpå honom.</span> <span class="verse"><a name="25">25</a>Där var en kvinna som hade haft blödningar i tolv år.</span> <span class="verse"><a name="26">26</a>Fast hon hade lidit mycket hos många läkare och lagt ut allt hon ägde, hade hon inte fått någon hjälp. Det hade bara blivit sämre med henne.</span> <span class="verse"><a name="27">27</a>Hon hade hört talas om Jesus, och nu kom hon bakifrån i folkmassan och rörde vid hans mantel.</span> <span class="verse"><a name="28">28</a>Hon tänkte: "Om jag så bara rör vid hans kläder blir jag frisk."</span> <span class="verse"><a name="29">29</a>På en gång upphörde hennes blödningar, och hon kände i kroppen att hon var botad från sin plåga.</span> <span class="verse"><a name="30">30</a>När Jesus märkte att det hade gått ut kraft från honom, vände han sig om i folkskaran och frågade: "Vem rörde vid mina kläder?"</span> <span class="verse"><a name="31">31</a>Hans lärjungar sade till honom: "Du ser hur folket tränger sig inpå dig, och du frågar: Vem rörde vid mig?"</span> <span class="verse"><a name="32">32</a>Han fortsatte att se sig omkring efter kvinnan som hade gjort detta.</span> <span class="verse"><a name="33">33</a>Hon visste vad som hade skett med henne och kom förskräckt och darrande och föll ner för honom och talade om hela sanningen för honom.</span> <span class="verse"><a name="34">34</a>Då sade han till henne: "Min dotter, din tro har frälst dig. Gå i frid och var frisk och fri från din plåga!"</span> <span class="verse"><a name="35">35</a>Medan han ännu talade kom några från synagogföreståndarens hus och sade: "Din dotter är död. Varför besvärar du Mästaren längre?"</span> <span class="verse"><a name="36">36</a>Men Jesus fäste sig inte vid deras ord utan sade till föreståndaren: "Var inte rädd. Tro endast."</span> <span class="verse"><a name="37">37</a>Och han lät ingen följa med utom Petrus, Jakob och hans bror Johannes,</span> <span class="verse"><a name="38">38</a>och de kom till föreståndarens hus. Där såg han en orolig skara människor som grät och klagade högt.</span> <span class="verse"><a name="39">39</a>Han gick in och sade till dem: "Varför skriker ni och gråter? Flickan är inte död. Hon sover."</span> <span class="verse"><a name="40">40</a>Då hånskrattade de åt honom. Men han drev ut allesammans, tog med sig barnets far och mor och sina egna lärjungar och gick in där barnet låg.</span> <span class="verse"><a name="41">41</a>Och han tog barnets hand och sade till henne: "Talita koum!" Det betyder: "Lilla flicka, jag säger dig, stig upp!"</span> <span class="verse"><a name="42">42</a>Genast steg flickan upp och började gå omkring - hon var tolv år - och de blev utom sig av häpnad.</span> <span class="verse"><a name="43">43</a>Men han förbjöd dem strängt att låta någon få veta detta. Sedan sade han åt dem att ge henne något att äta.</span> </p></div</div></div></body></html>