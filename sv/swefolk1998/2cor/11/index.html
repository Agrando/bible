<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>Om ni ändå kunde stå ut med lite dårskap från min sida. Ja, visst står ni ut med mig,</span> <span class="verse"><a name="2">2</a>eftersom jag brinner av iver för er med den eld som kommer från Gud. Jag har trolovat er med en enda man, för att föra fram en ren jungfru inför Kristus.</span> <span class="verse"><a name="3">3</a>Men jag är rädd för att liksom ormen med sin list bedrog Eva, så skall också era sinnen fördärvas och vändas bort från den uppriktiga och rena troheten mot Kristus.</span> <span class="verse"><a name="4">4</a>Ty om någon kommer till er och predikar en annan Jesus än den vi har predikat, eller om ni tar emot en främmande ande eller ett främmande evangelium som ni tidigare inte tagit emot, då fördrar ni det bara alltför väl.</span> <span class="verse"><a name="5">5</a>Jag menar inte att jag på något sätt är underlägsen dessa väldiga apostlar.</span> <span class="verse"><a name="6">6</a>Även om jag inte är någon vältalare, saknar jag inte kunskap. Den har vi alltid och på alla sätt lagt fram för er.</span> <span class="verse"><a name="7">7</a>Eller var det en synd jag begick, när jag ödmjukade mig för att ni skulle upphöjas och predikade Guds evangelium för er utan ersättning?</span> <span class="verse"><a name="8">8</a>Andra församlingar plundrade jag genom att ta emot lön för att kunna tjäna er.</span> <span class="verse"><a name="9">9</a>Och när jag var hos er och saknade något, låg jag ingen till last, ty bröderna som kom från Makedonien försåg mig med vad jag behövde. På allt sätt aktade jag mig för att vara en börda för er, och det vill jag fortsätta med.</span> <span class="verse"><a name="10">10</a>Lika säkert som Kristi sanning finns i mig skall man i Akajas bygder inte ta ifrån mig den berömmelsen.</span> <span class="verse"><a name="11">11</a>Varför? Därför att jag inte älskar er? Gud vet att jag gör det.</span> <span class="verse"><a name="12">12</a>Jag vill också i fortsättningen handla som jag gör, för att inte de som söker efter tillfälle att vara som vi i fråga om berömmelse skall lyckas med det.</span> <span class="verse"><a name="13">13</a>Sådana som de är falska apostlar, ohederliga arbetare, och uppträder som Kristi apostlar.</span> <span class="verse"><a name="14">14</a>Och det är inget att förvåna sig över. Satan själv gör sig lik en ljusets ängel.</span> <span class="verse"><a name="15">15</a>Därför är det inte underligt att också hans tjänare uppträder som tjänare åt rättfärdigheten. Men de kommer att få det slut som de förtjänar.</span> <span class="verse"><a name="16">16</a>Jag upprepar: ingen får ta mig för en dåre. Men när ni nu gör det, ta då emot mig som en dåre, så att också jag kan berömma mig lite.</span> <span class="verse"><a name="17">17</a>Vad jag nu säger, det säger jag inte som Herren skulle säga utan som i dårskap, i den fasta övertygelsen att jag har skäl att berömma mig.</span> <span class="verse"><a name="18">18</a>Eftersom många berömmer sig själva, vill också jag göra det.</span> <span class="verse"><a name="19">19</a>Ni står gärna ut med dårar, ni som är så kloka.</span> <span class="verse"><a name="20">20</a>Ni finner er i att man gör er till slavar, att man utnyttjar och utsuger er, att man uppträder utmanande och slår er i ansiktet.</span> <span class="verse"><a name="21">21</a>Till min skam måste jag säga att vi har varit för svaga till det.Men vad andra vågar skryta med - jag talar som en dåre - det vågar jag också.</span> <span class="verse"><a name="22">22</a>Är de hebreer? Det är jag också. Är de israeliter? Det är jag också. Är de Abrahams barn? Det är jag också.</span> <span class="verse"><a name="23">23</a>Är de Kristi tjänare? Det är jag ännu mer, för att nu tala likt en dåre. Jag har arbetat mer, suttit i fängelse mer, fått hugg och slag i överflöd och ofta svävat i livsfara.</span> <span class="verse"><a name="24">24</a>Av judarna har jag fem gånger fått fyrtio gisselslag, så när som på ett,</span> <span class="verse"><a name="25">25</a>tre gånger har jag blivit piskad med spö, en gång har jag blivit stenad, tre gånger har jag lidit skeppsbrott, ett helt dygn låg jag i det djupa vattnet.</span> <span class="verse"><a name="26">26</a>Jag har ofta varit på resor, utstått faror på floder, faror bland rövare, faror från landsmän, faror från hedningar, faror i städer, i öknar och på hav, faror bland falska bröder,</span> <span class="verse"><a name="27">27</a>allt under arbete och slit, ofta under vaknätter, under hunger och törst, ofta utan mat, frusen och naken.</span> <span class="verse"><a name="28">28</a>Förutom allt detta har jag den dagliga uppgiften, omsorgen om alla församlingarna.</span> <span class="verse"><a name="29">29</a>Vem är svag utan att jag är svag? Vem kommer på fall utan att jag blir upptänd av iver?</span> <span class="verse"><a name="30">30</a>Om jag måste berömma mig, vill jag berömma mig av min svaghet.</span> <span class="verse"><a name="31">31</a>Herren Jesu Gud och Fader, som är välsignad i evighet, vet att jag inte ljuger.</span> <span class="verse"><a name="32">32</a>I Damaskus lät kung Aretas ståthållare bevaka staden för att gripa mig.</span> <span class="verse"><a name="33">33</a>Och från en öppning firades jag ner i en korg utefter muren och undkom honom.</span> </p></div</div></div></body></html>