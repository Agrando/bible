<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2cor">2 Corinthians</a> &gt <strong>Chapter 10</strong></div><p><span class="verse"><a name="1">1</a>Jag, Paulus, som saknar självförtroende när jag står ansikte mot ansikte med er och är så modig när jag är långt borta, jag uppmanar er vid Kristi mildhet och godhet</span> <span class="verse"><a name="2">2</a>och ber: tvinga mig inte att vid min ankomst uppträda med det mod och den bestämdhet som jag inte tvekar att använda mot somliga, som menar att vi går fram på världens vis.</span> <span class="verse"><a name="3">3</a>Ty även om vi lever här i världen, strider vi inte på världens sätt.</span> <span class="verse"><a name="4">4</a>De vapen vi strider med är inte svaga utan har makt inför Gud att bryta ner fästen. Ja, vi bryter ner tankebyggnader</span> <span class="verse"><a name="5">5</a>och allt högt som reser sig upp mot kunskapen om Gud. Och vi gör varje tanke till en lydig fånge hos Kristus</span> <span class="verse"><a name="6">6</a>och är beredda att straffa all olydnad, så snart ni har blivit fullkomligt lydiga.</span> <span class="verse"><a name="7">7</a>Se vad som ligger i öppen dag: om någon är övertygad om att han tillhör Kristus, då skall han ha klart för sig att liksom han tillhör Kristus, så gör också vi det.</span> <span class="verse"><a name="8">8</a>Ja, även om jag skulle berömma mig ännu mer av den makt som Herren har gett oss för att bygga upp och inte för att bryta ner er, så skulle jag inte behöva skämmas.</span> <span class="verse"><a name="9">9</a>Jag vill inte att man skall få det intrycket att jag vill skrämma er med mina brev.</span> <span class="verse"><a name="10">10</a>Hans brev, säger man, har väl tyngd och kraft, men när han kommer själv är han svag, och man föraktar det han säger.</span> <span class="verse"><a name="11">11</a>Den som påstår det skall veta att sådana vi är i ord, i våra brev, när vi är frånvarande, sådana är vi i handling, när vi är hos er.</span> <span class="verse"><a name="12">12</a>Inte så att vi vågar jämföra eller mäta oss med somliga av dem som rekommenderar sig själva. När de mäter sig med sig själva och jämför sig med sig själva, förstår de ingenting.</span> <span class="verse"><a name="13">13</a>Vi för vår del går inte till överdrift när vi berömmer oss, utan vi håller oss inom gränsen för det område som Gud har mätt ut åt oss, att vi skulle nå fram även till er.</span> <span class="verse"><a name="14">14</a>Vi går inte för långt i vårt beröm, vilket vi hade gjort om vi aldrig nått fram till er. Vi har ju kommit ända fram till er med Kristi evangelium.</span> <span class="verse"><a name="15">15</a>Vi vill inte berömma oss omåttligt av andras arbete. Men när er tro växer till, hoppas vi att vårt arbetsfält hos er skall utvidgas kraftigt.</span> <span class="verse"><a name="16">16</a>Då kan vi predika evangelium i trakter bortom ert område och behöver inte berömma oss av det som är uträttat på någon annans område.</span> <span class="verse"><a name="17">17</a>Den som berömmer sig skall berömma sig av Herren.</span> <span class="verse"><a name="18">18</a>Det är inte den som rekommenderar sig själv som består provet, utan den som Herren rekommenderar.</span> </p></div</div></div></body></html>