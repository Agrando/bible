<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Börjar vi nu rekommendera oss själva igen? Eller behöver vi som vissa andra rekommendationsbrev till er eller från er?</span> <span class="verse"><a name="2">2</a>Nej, ni är vårt brev som är skrivet i våra hjärtan, känt och läst av alla människor.</span> <span class="verse"><a name="3">3</a>Det är uppenbart att ni är ett Kristusbrev som är ombesörjt av oss och skrivet inte med bläck utan med den levande Gudens Ande, inte på tavlor av sten utan på tavlor av kött, på människohjärtan.</span> <span class="verse"><a name="4">4</a>En sådan tillit har vi till Gud genom Kristus,</span> <span class="verse"><a name="5">5</a>inte så att vi av oss själva skulle kunna tänka ut något på egen hand, utan vår förmåga kommer från Gud.</span> <span class="verse"><a name="6">6</a>Han har gjort oss dugliga till att vara tjänare åt ett nytt förbund, som inte är bokstavens utan Andens. Ty bokstaven dödar, men Anden ger liv.</span> <span class="verse"><a name="7">7</a>Redan dödens ämbete, som med bokstäver var inristat på stenar, framträdde i sådan härlighet att Israels barn inte kunde se på Moses ansikte för dess strålglans, fast den glansen bleknade.</span> <span class="verse"><a name="8">8</a>Hur mycket större härlighet skall då inte Andens ämbete ha?</span> <span class="verse"><a name="9">9</a>Om redan fördömelsens ämbete trädde fram i härlighet, hur mycket mer överflödar då inte rättfärdighetens ämbete av härlighet.</span> <span class="verse"><a name="10">10</a>Ja, det härliga är i detta fall utan härlighet på grund av den överväldigande härligheten.</span> <span class="verse"><a name="11">11</a>Ty om det som bleknade framträdde i härlighet, så framträder det som består i ännu större härlighet.</span> <span class="verse"><a name="12">12</a>Då vi har ett sådant hopp, går vi helt öppet till väga</span> <span class="verse"><a name="13">13</a>och gör inte som Mose, han som hängde en slöja för sitt ansikte, för att Israels barn inte skulle se hur det som bleknade försvann.</span> <span class="verse"><a name="14">14</a>Men deras sinnen blev förstockade. Än i dag finns samma slöja kvar när gamla förbundets skrifter föreläses, och den tas inte bort, först i Kristus försvinner den.</span> <span class="verse"><a name="15">15</a>Ja, än i dag ligger en slöja kvar över deras hjärtan när Mose föreläses.</span> <span class="verse"><a name="16">16</a>Men närhelst någon omvänder sig till Herren, tas slöjan bort.</span> <span class="verse"><a name="17">17</a>Herren är Anden, och där Herrens Ande är, där är frihet.</span> <span class="verse"><a name="18">18</a>Och vi alla som med avtäckt ansikte skådar Herrens härlighet som i en spegel, vi förvandlas till en och samma bild, från härlighet till härlighet. Det sker genom Herren, Anden.</span> </p></div</div></div></body></html>