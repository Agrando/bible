<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>Som medarbetare uppmanar vi er också att ta emot Guds nåd så att den blir till nytta.</span> <span class="verse"><a name="2">2</a>Han säger ju: Jag bönhör dig i rätt tid, och jag hjälper dig på frälsningens dag.  Se, nu är den rätta tiden, nu är frälsningens dag.</span> <span class="verse"><a name="3">3</a>Vi vill inte på något sätt väcka anstöt, för att vår tjänst inte skall smutskastas.</span> <span class="verse"><a name="4">4</a>Nej, under alla förhållanden vill vi visa att vi är Guds tjänare, med stor uthållighet, under lidanden, nöd och ångest,</span> <span class="verse"><a name="5">5</a>under hugg och slag, under fångenskap och upplopp, under arbete, nattvak och svält,</span> <span class="verse"><a name="6">6</a>i renhet och insikt, i tålamod och godhet, i den helige Ande, med uppriktig kärlek,</span> <span class="verse"><a name="7">7</a>med sanningens ord och Guds kraft, med rättfärdighetens vapen i både höger och vänster hand,</span> <span class="verse"><a name="8">8</a>under ära och vanära, med dåligt rykte och gott rykte. Man kallar oss villolärare, men vi talar sanning.</span> <span class="verse"><a name="9">9</a>Vi är misskända men ändå erkända, vi är döende men lever, vi är tuktade men inte till döds,</span> <span class="verse"><a name="10">10</a>vi är bedrövade men alltid glada, vi är fattiga men gör många rika, vi är utblottade på allt men äger allt.</span> <span class="verse"><a name="11">11</a>Vi talar helt öppet till er, korintier. Våra hjärtan är vidöppna.</span> <span class="verse"><a name="12">12</a>Hos oss har ni det inte trångt, men hos er är det trångt.</span> <span class="verse"><a name="13">13</a>Gör som vi! Jag talar som till barn. Vidga också ni era hjärtan.</span> <span class="verse"><a name="14">14</a>Gå inte som omaka par i ok med dem som inte tror. Vad har väl rättfärdighet med orättfärdighet att göra? Eller vad har ljus gemensamt med mörker?</span> <span class="verse"><a name="15">15</a>Hur kan Kristus och Beliar komma överens? Eller vad kan den som tror dela med den som inte tror?</span> <span class="verse"><a name="16">16</a>Vad kan ett Guds tempel ha för gemenskap med avgudarna? Vi är den levande Gudens tempel, ty Gud har sagt: Jag skall bo hos dem och vandra med dem, och jag skall vara deras Gud, och de skall vara mitt folk.</span> <span class="verse"><a name="17">17</a>Därför säger Herren: Gå ut från dem och skilj er från dem och rör inte vid något orent. Då skall jag ta emot er,</span> <span class="verse"><a name="18">18</a>och jag skall vara er Fader, och ni skall vara mina söner och döttrar, säger Herren, den Allsmäktige.</span> </p></div</div></div></body></html>