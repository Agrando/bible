<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2cor">2 Corinthians</a> &gt <strong>Chapter 1</strong></div><p><span class="verse"><a name="1">1</a>Från Paulus, genom Guds vilja Kristi Jesu apostel, och från brodern Timoteus till Guds församling i Korint och till alla de heliga i hela Akaja.</span> <span class="verse"><a name="2">2</a>Nåd vare med er och frid från Gud, vår Fader, och Herren Jesus Kristus.</span> <span class="verse"><a name="3">3</a>Välsignad är vår Herre Jesu Kristi Gud och Fader, barmhärtighetens Fader och all trösts Gud,</span> <span class="verse"><a name="4">4</a>han som tröstar oss i all vår nöd, så att vi kan trösta dem som är i nöd med den tröst vi själva får av Gud.</span> <span class="verse"><a name="5">5</a>Ty såsom Kristuslidanden flödar över oss, så överflödar genom Kristus också den tröst vi får.</span> <span class="verse"><a name="6">6</a>Om vi lider nöd, sker det för att ni skall få tröst och frälsning. Om vi blir tröstade, skall också det uppmuntra er och ge er kraft att uthålligt bära samma lidanden som vi.</span> <span class="verse"><a name="7">7</a>Och det hopp vi har när det gäller er är fast, eftersom vi vet att liksom ni delar våra lidanden, så delar ni också den tröst vi får.</span> <span class="verse"><a name="8">8</a>Bröder, vi vill att ni skall veta vilken nöd vi fick utstå i Asien. Vi hade det mycket svårare än vi kunde bära, så att vi till och med misströstade om livet.</span> <span class="verse"><a name="9">9</a>Ja, vi hade redan inom oss fått dödsdomen, för att vi inte skulle lita på oss själva utan på Gud, som uppväcker de döda.</span> <span class="verse"><a name="10">10</a>Ur en sådan dödsfara räddade han oss, och han kommer att rädda oss. Till honom står vårt hopp att han även i fortsättningen skall rädda oss,</span> <span class="verse"><a name="11">11</a>när också ni hjälper oss genom er förbön. Så kommer många människor att tacka Gud för oss, för den nåd vi fått.</span> <span class="verse"><a name="12">12</a>Vi kan med gott samvete berömma oss av att vi här i världen, och särskilt mot er, har uppträtt i helighet och renhet inför Gud och inte varit ledda av världslig visdom utan av Guds nåd.</span> <span class="verse"><a name="13">13</a>Ty vi skriver inget annat till er än det ni läser och kan förstå. Och jag hoppas att ni ända till slutet kommer att förstå</span> <span class="verse"><a name="14">14</a>det ni redan delvis har förstått: att vi är er berömmelse liksom ni är vår berömmelse på Herren Jesu dag.</span> <span class="verse"><a name="15">15</a>Då jag litade på detta ville jag först komma till er, för att ni skulle få välsignelsen av ett andra besök.</span> <span class="verse"><a name="16">16</a>Jag ville besöka er på genomresan till Makedonien och därifrån komma tillbaka till er och så utrustas av er för resan till Judeen.</span> <span class="verse"><a name="17">17</a>Handlade jag då tanklöst när jag fattade detta beslut? Eller fattar jag mina beslut som jag själv finner bäst, för att mitt ja skall vara ja och mitt nej vara nej?</span> <span class="verse"><a name="18">18</a>Så sant Gud är trofast: vårt budskap till er är inte ja och nej.</span> <span class="verse"><a name="19">19</a>Ty Guds Son, Jesus Kristus, som bland er har blivit predikad av oss, av mig och Silvanus och Timoteus, han kom inte som ja och nej, utan ett ja har kommit genom honom.</span> <span class="verse"><a name="20">20</a>Ty alla Guds löften har i honom fått sitt ja. Därför får de också genom honom sitt amen, för att Gud skall bli ärad genom oss.</span> <span class="verse"><a name="21">21</a>Den som befäster oss och er i Kristus och som har smort oss, det är Gud.</span> <span class="verse"><a name="22">22</a>Han har även satt sitt sigill på oss och gett oss Anden som en handpenning i våra hjärtan.</span> <span class="verse"><a name="23">23</a>Jag för min del tar Gud till vittne att det var för att skona er som jag inte längre kom till Korint.</span> <span class="verse"><a name="24">24</a>Inte så att vi är herrar över er tro, utan vi är medarbetare till er glädje, eftersom ni står fasta i tron.</span> </p></div</div></div></body></html>