<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2cor">2 Corinthians</a> &gt <strong>Chapter 8</strong></div><p><span class="verse"><a name="1">1</a>Vi vill tala om för er, bröder, vilken nåd Gud har gett församlingarna i Makedonien.</span> <span class="verse"><a name="2">2</a>Fastän de varit hårt prövade, har deras översvallande glädje och deras djupa fattigdom gjort dem överflödande rika på uppriktig hängivenhet.</span> <span class="verse"><a name="3">3</a>De har gett efter sin förmåga, ja, över sin förmåga och helt frivilligt, det kan jag intyga.</span> <span class="verse"><a name="4">4</a>Mycket enträget bad de oss om nåden att få delta i hjälpen åt de heliga.</span> <span class="verse"><a name="5">5</a>Och de gav inte bara det vi hade hoppats, utan sig själva gav de, först och främst åt Herren och sedan åt oss, efter Guds vilja.</span> <span class="verse"><a name="6">6</a>Därför bad vi Titus att också bland er slutföra den kärleksgärning som han redan hade påbörjat.</span> <span class="verse"><a name="7">7</a>När ni nu har överflöd på allting, på tro, tal och kunskap, på hängivenhet och på den kärlek som vi har väckt hos er, så överflöda också i denna kärleksgärning.</span> <span class="verse"><a name="8">8</a>Jag säger inte detta som en befallning utan för att pröva om också er kärlek är äkta, när andra visar en sådan iver.</span> <span class="verse"><a name="9">9</a>Ni känner ju vår Herre Jesu Kristi nåd. Han var rik men blev fattig för er skull, för att ni genom hans fattigdom skulle bli rika.</span> <span class="verse"><a name="10">10</a>Jag ger mitt råd i den här saken, därför att det är bäst för er, ni som redan i fjol var först både med att påbörja arbetet och att besluta om det.</span> <span class="verse"><a name="11">11</a>Fullfölj nu arbetet, så att ni som var villiga att besluta om det också genomför det efter de tillgångar ni har.</span> <span class="verse"><a name="12">12</a>Finns den goda viljan, så är den välkommen med vad den kan ha och bedöms inte efter vad den inte har.</span> <span class="verse"><a name="13">13</a>Detta säger jag inte för att andra skall få det bättre och ni få det svårt, utan för att alla skall ha det lika.</span> <span class="verse"><a name="14">14</a>Just nu kommer ert överflöd att avhjälpa deras brist, för att en annan gång deras överflöd skall avhjälpa er brist. Så blir det lika för alla,</span> <span class="verse"><a name="15">15</a>som det står skrivet: Den som samlade mycket fick ingenting över, och den som samlade lite led ingen brist.</span> <span class="verse"><a name="16">16</a>Vi tackar Gud som i Titus hjärta har väckt samma hängivenhet för er.</span> <span class="verse"><a name="17">17</a>Han inte bara lyssnade till vår uppmaning, utan ivrig som han var gav han sig i väg till er av egen fri vilja.</span> <span class="verse"><a name="18">18</a>Tillsammans med honom har vi sänt den broder som får beröm i alla församlingarna för sitt arbete i evangeliets tjänst.</span> <span class="verse"><a name="19">19</a>Och inte bara det, han är också vald av församlingarna till att följa med oss på resan med gåvan som vi har hand om, och det till Herrens ära och som bevis på vår villighet.</span> <span class="verse"><a name="20">20</a>Så undviker vi att någon kritiserar oss för hur vi tar hand om denna frikostiga gåva.</span> <span class="verse"><a name="21">21</a>Vi är nämligen angelägna att göra det som är rätt, inte bara inför Herren utan också inför människor.</span> <span class="verse"><a name="22">22</a>Tillsammans med dem har vi sänt ytterligare en broder. Honom har vi ofta och på många sätt prövat, och han har då visat sig vara ivrig, särskilt nu, därför att han har så stort förtroende för er.</span> <span class="verse"><a name="23">23</a>När det gäller Titus, så är han min vän och medarbetare hos er, och vad beträffar våra andra bröder, så är de församlingarnas sändebud till Kristi ära.</span> <span class="verse"><a name="24">24</a>Ge dem nu inför församlingarna bevis på er kärlek och på att vi hade rätt, när vi berömde oss av er inför dem.</span> </p></div</div></div></body></html>