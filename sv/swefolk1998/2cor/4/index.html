<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2cor">2 Corinthians</a> &gt <strong>Chapter 4</strong></div><p><span class="verse"><a name="1">1</a>Därför, då vi genom Guds barmhärtighet har denna tjänst, så tappar vi inte modet.</span> <span class="verse"><a name="2">2</a>Vi har avsagt oss allt hemligt och skamligt och använder inga knep. Vi förfalskar inte Guds ord utan lägger öppet fram sanningen och anbefaller oss själva inför Gud åt varje människas samvete.</span> <span class="verse"><a name="3">3</a>Är vårt evangelium dolt, så är det dolt för dem som går förlorade.</span> <span class="verse"><a name="4">4</a>Ty den här tidsålderns gud har förblindat de otroendes sinnen, så att de inte ser ljuset som strålar ut från evangeliet om Kristi härlighet - han som är Guds avbild.</span> <span class="verse"><a name="5">5</a>Vi predikar inte oss själva, utan Jesus Kristus som Herren, och oss som era tjänare för Jesu skull.</span> <span class="verse"><a name="6">6</a>Ty Gud som sade: "Ljus skall lysa fram ur mörkret", han har låtit ljus lysa upp våra hjärtan, för att kunskapen om Guds härlighet, som strålar fram i Kristi ansikte, skall sprida sitt sken.</span> <span class="verse"><a name="7">7</a>Men denna skatt har vi i lerkärl, för att den väldiga kraften skall vara Guds och inte komma från oss.</span> <span class="verse"><a name="8">8</a>Vi är på allt sätt trängda men inte utan utväg, rådvilla men inte rådlösa,</span> <span class="verse"><a name="9">9</a>förföljda men inte övergivna, nerslagna men inte utslagna.</span> <span class="verse"><a name="10">10</a>Alltid bär vi Jesu död i vår kropp, för att också Jesu liv skall bli synligt i vår kropp.</span> <span class="verse"><a name="11">11</a>Ty vi som lever utlämnas ständigt åt döden för Jesu skull, för att också Jesu liv skall uppenbaras i vår dödliga kropp.</span> <span class="verse"><a name="12">12</a>Så verkar döden i oss, och livet i er.</span> <span class="verse"><a name="13">13</a>Men då vi har samma trons ande som i skriftordet: Jag tror, därför talar jag,  så tror också vi, och därför talar vi.</span> <span class="verse"><a name="14">14</a>Ty vi vet att han som uppväckte Herren Jesus skall uppväcka oss tillsammans med Jesus och låta oss träda fram tillsammans med er.</span> <span class="verse"><a name="15">15</a>Allt sker för er skull, för att nåden genom att komma allt fler till del skall få tacksägelsen att flöda över till Guds ära.</span> <span class="verse"><a name="16">16</a>Därför tappar vi inte modet. Även om vår yttre människa bryts ner, förnyas vår inre människa dag för dag.</span> <span class="verse"><a name="17">17</a>Ty vår nöd, som varar ett ögonblick och väger lätt, bereder åt oss på ett oändligt rikt sätt en härlighet, som väger tungt och varar i evighet.</span> <span class="verse"><a name="18">18</a>Vi riktar inte blicken mot det synliga utan mot det osynliga. Ty det synliga är förgängligt, men det osynliga är evigt.</span> </p></div</div></div></body></html>