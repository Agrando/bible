<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 1</strong></div><p><span class="verse"><a name="1">1</a>Detta är namnen på Israels söner, de som kom till Egypten tillsammans med Jakob, var och en med sitt hus:</span> <span class="verse"><a name="2">2</a>Ruben, Simeon, Levi, Juda,</span> <span class="verse"><a name="3">3</a>Isaskar, Sebulon, Benjamin,</span> <span class="verse"><a name="4">4</a>Dan, Naftali, Gad och Aser.</span> <span class="verse"><a name="5">5</a>De som härstammade från Jakob var sammanlagt sjuttio personer. Josef var redan i Egypten.</span> <span class="verse"><a name="6">6</a>Sedan dog han och alla hans bröder, hela det släktet.</span> <span class="verse"><a name="7">7</a>Men Israels barn var fruktsamma och växte till. De förökade sig och blev mycket talrika, så att landet blev uppfyllt av dem.</span> <span class="verse"><a name="8">8</a>Och en ny kung framträdde i Egypten, en som inte kände till Josef.</span> <span class="verse"><a name="9">9</a>Han sade till sitt folk: "Se, Israels barns folk har blivit alltför stort och mäktigt för oss.</span> <span class="verse"><a name="10">10</a>Vi skall därför gå klokt till väga med dem. Annars kanske de förökar sig ännu mer, och om det blir krig kan de gå samman med våra fiender och föra krig mot oss och sedan ge sig av från landet."</span> <span class="verse"><a name="11">11</a>Man satte därför arbetsfogdar över dem och plågade dem med slavarbete. De byggde förrådsstäderna Pitom och Raamses åt farao.</span> <span class="verse"><a name="12">12</a>Men ju mer man plågade dem, desto mer förökade de sig och desto mer spred de ut sig, så att man hyste fruktan för Israels barn.</span> <span class="verse"><a name="13">13</a>Egyptierna tvingade israeliterna att arbeta som slavar.</span> <span class="verse"><a name="14">14</a>De gjorde livet svårt för dem genom hårt arbete med murbruk och tegel och med allt arbete på fälten, ja, med alla slags arbeten som de tvingade dem att utföra.</span> <span class="verse"><a name="15">15</a>Kungen i Egypten talade med dem som förlöste de hebreiska kvinnorna, en av dem hette Sifra och den andra Pua,</span> <span class="verse"><a name="16">16</a>och han sade: "Se efter vad de hebreiska kvinnorna föder, när ni förlöser dem: Om det är en son så döda honom, om det är en dotter så låt henne leva."</span> <span class="verse"><a name="17">17</a>Men barnmorskorna fruktade Gud och gjorde inte som den egyptiske kungen hade befallt dem utan lät barnen leva.</span> <span class="verse"><a name="18">18</a>Då kallade kungen till sig barnmorskorna och sade till dem: "Varför har ni gjort på detta sätt och låtit barnen leva?"</span> <span class="verse"><a name="19">19</a>Barnmorskorna svarade farao: "Hebreiska kvinnor är inte som egyptiska. De är livskraftiga, och innan barnmorskan kommer till dem har de fött."</span> <span class="verse"><a name="20">20</a>Och Gud lät det gå väl för barnmorskorna, och folket förökades och blev mycket talrikt.</span> <span class="verse"><a name="21">21</a>Eftersom barnmorskorna fruktade Gud, välsignade han deras hus.</span> <span class="verse"><a name="22">22</a>Då befallde farao allt sitt folk: "Alla nyfödda pojkar skall ni kasta i Nilen, men alla flickor skall ni låta leva."</span> </p></div</div></div></body></html>