<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 30</strong></div><p><span class="verse"><a name="1">1</a>Du skall göra ett altare att tända rökelse på. Av akacieträ skall du göra det.</span> <span class="verse"><a name="2">2</a>Det skall vara fyrkantigt, en aln långt och en aln brett, och två alnar högt. Hornen skall göras i ett stycke med altaret.</span> <span class="verse"><a name="3">3</a>Du skall överdra det med rent guld, både ovansidan och väggarna runt omkring, likaså hornen. Du skall också göra en kant av guld runt altaret.</span> <span class="verse"><a name="4">4</a>Två ringar av guld skall du göra till det och sätta dem under kanten på två sidor. På två motsatta sidostycken skall du sätta dem som hållare för stänger, så att man kan bära altaret med dem.</span> <span class="verse"><a name="5">5</a>Stängerna skall du göra av akacieträ och överdra dem med guld.</span> <span class="verse"><a name="6">6</a>Du skall ställa altaret framför förlåten som hänger framför vittnesbördets ark. Det skall stå framför nådastolen som är ovanpå vittnesbördet, där jag skall uppenbara mig för dig.</span> <span class="verse"><a name="7">7</a>Aron skall tända väldoftande rökelse på altaret. Varje morgon när han gör i ordning lamporna skall han tända rökelse.</span> <span class="verse"><a name="8">8</a>Aron skall också tända rökelse när han sätter upp lamporna i skymningen. Detta skall vara det dagliga rökelseoffret inför Herrens ansikte från släkte till släkte.</span> <span class="verse"><a name="9">9</a>Ni skall inte låta någon främmande rökelse komma på det och inte heller brännoffer eller matoffer och ni skall inte utgjuta något drickoffer på det.</span> <span class="verse"><a name="10">10</a>En gång om året skall Aron bringa försoning för altarets horn. Med blod från försoningssyndoffret skall han en gång om året bringa försoning för det, släkte efter släkte. Det är högheligt för Herren.</span> <span class="verse"><a name="11">11</a>Herren sade till Mose:</span> <span class="verse"><a name="12">12</a>När du räknar antalet av Israels barn som skall mönstras, skall var och en vid mönstringen ge åt Herren en lösepenning för sitt liv, för att ingen straffdom skall drabba dem vid mönstringen.</span> <span class="verse"><a name="13">13</a>Var och en som tas upp bland de mönstrade skall ge en halv sikel efter helgedomssikelns vikt, sikeln räknad till tjugo gera, en halv sikel som offergåva åt Herren.</span> <span class="verse"><a name="14">14</a>Var och en som tas upp bland de mönstrade, den som är tjugo år gammal eller mer, skall ge detta som en offergåva åt Herren.</span> <span class="verse"><a name="15">15</a>Den rike skall inte ge mer och den fattige inte mindre än en halv sikel, när ni ger offergåvan åt Herren som lösen för ert liv.</span> <span class="verse"><a name="16">16</a>Du skall ta emot lösensumman från Israels barn och ge den till arbetet vid uppenbarelsetältet. Detta skall vara för Israels barn som en påminnelse inför Herrens ansikte för att lösen skall betalas för er.</span> <span class="verse"><a name="17">17</a>Herren sade till Mose:</span> <span class="verse"><a name="18">18</a>Du skall göra ett kar av koppar med en fotställning av koppar att användas till tvättning och du skall ställa det mellan uppenbarelsetältet och altaret och hälla vatten i det.</span> <span class="verse"><a name="19">19</a>Aron och hans söner skall tvätta sina händer och fötter med vatten från det.</span> <span class="verse"><a name="20">20</a>När de går in i uppenbarelsetältet skall de tvätta sig med vatten för att de inte skall dö, så även när de träder fram till altaret för att göra tjänst genom att tända eldsoffer åt Herren.</span> <span class="verse"><a name="21">21</a>De skall tvätta sina händer och fötter för att inte dö. Detta skall vara en evig stadga för dem, för Aron själv och hans efterkommande från släkte till släkte.</span> <span class="verse"><a name="22">22</a>Herren sade vidare till Mose:</span> <span class="verse"><a name="23">23</a>Tag kryddor av bästa slag: femhundra siklar flytande myrra, hälften så mycket doftande kanel, alltså tvåhundrafemtio siklar, tvåhundrafemtio siklar doftande kalmus,</span> <span class="verse"><a name="24">24</a>femhundra siklar kassia efter helgedomssikelns vikt och en hin olivolja.</span> <span class="verse"><a name="25">25</a>Av detta skall du göra en helig smörjelseolja, en doftande blandning, en konstmässigt beredd salva. Det skall vara en helig smörjelseolja.</span> <span class="verse"><a name="26">26</a>Med denna olja skall du smörja uppenbarelsetältet, vittnesbördets ark,</span> <span class="verse"><a name="27">27</a>bordet med alla dess tillbehör, ljusstaken med dess tillbehör, rökelsealtaret,</span> <span class="verse"><a name="28">28</a>brännoffersaltaret med alla dess tillbehör och slutligen karet med dess fotställning.</span> <span class="verse"><a name="29">29</a>Du skall helga dessa föremål så att de blir högheliga. Och var och en som rör vid dem blir helig.</span> <span class="verse"><a name="30">30</a>Aron och hans söner skall du smörja och helga till präster åt mig.</span> <span class="verse"><a name="31">31</a>Du skall säga till Israels barn: Detta skall vara min heliga smörjelseolja från släkte till släkte.</span> <span class="verse"><a name="32">32</a>Smörj inte någon annan människas kropp med den och gör inte heller någon annan smörjelseolja med denna sammansättning. Helig är den, och helig skall den vara för er.</span> <span class="verse"><a name="33">33</a>Den som gör en sådan blandning och använder något av den på en obehörig skall utrotas ur sitt folk.</span> <span class="verse"><a name="34">34</a>Herren sade till Mose: Tag väldoftande kryddor, stakte, sjönagel och galban, och dessutom rent rökelseharts, lika mycket av varje slag,</span> <span class="verse"><a name="35">35</a>och gör rökelse av dem, en konstmässigt beredd blandning, saltad, ren och helig.</span> <span class="verse"><a name="36">36</a>En del av den skall du stöta till pulver och lägga framför vittnesbördet i uppenbarelsetältet, där jag skall uppenbara mig för dig. Höghelig skall den vara för er.</span> <span class="verse"><a name="37">37</a>Den rökelse ni gör med denna sammansättning får ni inte göra åt er själva. Den skall vara helig för dig inför Herren.</span> <span class="verse"><a name="38">38</a>Den som gör en sådan för att njuta av doften skall utrotas ur sitt folk.</span> </p></div</div></div></body></html>