<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 28</strong></div><p><span class="verse"><a name="1">1</a>Du skall låta din bror Aron och hans söner med honom träda fram till dig ur kretsen av Israels barn för att tjäna som präster åt mig, Aron själv och hans söner Nadab och Abihu, Eleasar och Itamar.</span> <span class="verse"><a name="2">2</a>Och du skall göra heliga kläder åt din bror Aron till ära och prydnad.</span> <span class="verse"><a name="3">3</a>Säg till alla era konstbegåvade män, som jag har fyllt med vishetens ande, att de skall göra kläder åt Aron för hans vigning till präst åt mig.</span> <span class="verse"><a name="4">4</a>Detta är de kläder de skall göra: bröstsköld, efod, kåpa, livklädnad i mönstervävnad, turban och bälte. De skall göra dessa heliga kläder åt din bror Aron och hans söner för att Aron skall tjäna som präst åt mig.</span> <span class="verse"><a name="5">5</a>Och de skall ta av guldet och det mörkblå, purpurröda och karmosinröda garnet och det fina lingarnet.</span> <span class="verse"><a name="6">6</a>Efoden skall göras i konstvävnad av guld och av mörkblått, purpurrött och karmosinrött garn och tvinnat fint lingarn.</span> <span class="verse"><a name="7">7</a>Den skall ha två axelstycken som skall fästas ihop med varandra. Vid sina båda ändar skall den fästas ihop.</span> <span class="verse"><a name="8">8</a>Skärpet som skall sitta på efoden skall göras i samma vävnad och i ett stycke med den: av guld och av mörkblått, purpurrött och karmosinrött garn och tvinnat fint lingarn.</span> <span class="verse"><a name="9">9</a>Du skall sedan ta två onyxstenar och på dem gravera in namnen på Israels söner,</span> <span class="verse"><a name="10">10</a>sex av namnen på den ena stenen och de sex övrigas namn på den andra, i födelseordning.</span> <span class="verse"><a name="11">11</a>Som när en juvelerare graverar sigill skall du rista in namnen på Israels söner på de båda stenarna och infatta dem i ett flätverk av guld.</span> <span class="verse"><a name="12">12</a>Du skall sätta de båda stenarna på efodens axelstycken, stenar till påminnelse för Israels barn. Aron skall bära deras namn på sina axlar inför Herrens ansikte till en påminnelse.</span> <span class="verse"><a name="13">13</a>Och du skall göra flätverk av guld</span> <span class="verse"><a name="14">14</a>och två kedjor av rent guld. Du skall tvinna dem som snoddar, och fästa de snodda kedjorna vid flätverken.</span> <span class="verse"><a name="15">15</a>Du skall göra en bröstsköld för domsutslag i konstvävnad på samma sätt som efoden. Av guld och av mörkblått, purpurrött och karmosinrött garn och tvinnat fint lingarn skall du göra den.</span> <span class="verse"><a name="16">16</a>Den skall vara fyrkantig och dubbelvikt, en halv aln lång och en halv aln bred.</span> <span class="verse"><a name="17">17</a>Du skall förse den med infattade stenar, ordnade i fyra rader: i första raden en karneol, en topas och en smaragd,</span> <span class="verse"><a name="18">18</a>i andra raden en karbunkel, en safir och en kalcedon,</span> <span class="verse"><a name="19">19</a>i tredje raden en hyacint, en agat och en ametist</span> <span class="verse"><a name="20">20</a>och i fjärde raden en krysolit, en onyx och en jaspis. De skall vara infattade i flätverk av guld.</span> <span class="verse"><a name="21">21</a>Stenarna skall vara tolv efter namnen på Israels söner, en för varje namn. Varje sten skall bära namnet på en av de tolv stammarna, ingraverat som på ett sigill.</span> <span class="verse"><a name="22">22</a>Till bröstskölden skall du göra flätade kedjor så som man gör snoddar, och av rent guld.</span> <span class="verse"><a name="23">23</a>Du skall göra två ringar av guld till bröstskölden och sätta dem i två av bröstsköldens hörn.</span> <span class="verse"><a name="24">24</a>Du skall fästa de två guldsnoddarna vid de båda ringarna i bröstsköldens hörn.</span> <span class="verse"><a name="25">25</a>De båda snoddarnas andra ändar skall du fästa vid de två flätverken och sedan fästa dem på framkanten av efodens axelstycken.</span> <span class="verse"><a name="26">26</a>Du skall göra två ringar av guld och sätta dem i de båda andra hörnen på bröstskölden, vid den kant som är vänd in mot efoden.</span> <span class="verse"><a name="27">27</a>Och du skall göra två ringar av guld och fästa dem nertill på framsidan av efodens båda axelstycken där efoden fästes ihop ovanför skärpet.</span> <span class="verse"><a name="28">28</a>Bröstskölden skall knytas fast med en mörkblå snodd, som går från dess ringar in i efodens ringar så att den sitter ovanför efodens skärp för att inte lossna från efoden.</span> <span class="verse"><a name="29">29</a>Aron skall bära namnen på Israels söner i domsskölden på sitt hjärta när han går in i helgedomen, till en ständig påminnelse inför Herrens ansikte.</span> <span class="verse"><a name="30">30</a>I domsskölden skall du lägga urim och tummim, så att de ligger på Arons hjärta när han går inför Herren. Aron skall på detta sätt alltid bära Israels barns dom på sitt hjärta inför Herrens ansikte.</span> <span class="verse"><a name="31">31</a>Efodkåpan skall du göra helt och hållet i mörkblått.</span> <span class="verse"><a name="32">32</a>Mitt på den skall vara en öppning för huvudet, och öppningen skall omges med en vävd kant som på en pansarskjorta för att kåpan inte skall slitas sönder.</span> <span class="verse"><a name="33">33</a>Runt kåpans nedre fåll skall du sätta granatäpplen av mörkblått, purpurrött och karmosinrött garn, och bjällror av guld mellan dem runt om,</span> <span class="verse"><a name="34">34</a>en bjällra av guld och ett granatäpple och åter en bjällra av guld och ett granatäpple runt hela fållen av kåpan.</span> <span class="verse"><a name="35">35</a>Aron skall bära denna kåpa när han gör tjänst, så att det hörs när han går in i helgedomen inför Herrens ansikte och när han går ut, detta för att han inte skall dö.</span> <span class="verse"><a name="36">36</a>Du skall också göra en skinande platta av rent guld, och på den skall du ingravera som på ett sigill: Helgad åt Herren.</span> <span class="verse"><a name="37">37</a>Du skall fästa den med ett mörkblått snöre och den skall sitta på turbanen, på framsidan av turbanen.</span> <span class="verse"><a name="38">38</a>Den skall sitta på Arons panna och Aron skall bära den skuld som häftar vid de heliga offer som Israels barn bär fram, alla deras heliga gåvor. Den skall ständigt sitta på hans panna så att Herren kan ta emot dem med glädje.</span> <span class="verse"><a name="39">39</a>Du skall också väva livklädnaden i rutmönster av fint lingarn, och du skall göra en turban av fint lingarn och ett bälte i brokig väv.</span> <span class="verse"><a name="40">40</a>Också åt Arons söner skall du göra livklädnader. Och du skall göra bälten åt dem och huvor till ära och prydnad. Detta skall du klä på din bror Aron och hans söner,</span> <span class="verse"><a name="41">41</a>och du skall smörja dem och viga dem till präster och helga dem, så att de kan tjäna som präster åt mig.</span> <span class="verse"><a name="42">42</a>Du skall göra benkläder av linne åt dem för att skyla deras kön. De skall räcka från höfterna ner på låren.</span> <span class="verse"><a name="43">43</a>Aron och hans söner skall ha dem på sig när de går in i uppenbarelsetältet eller träder fram till altaret för att göra tjänst i helgedomen, så att de inte ådrager sig skuld och drabbas av döden. Detta skall vara en evig stadga för honom och hans avkomlingar efter honom.</span> </p></div</div></div></body></html>