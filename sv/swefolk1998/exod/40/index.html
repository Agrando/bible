<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 40</strong></div><p><span class="verse"><a name="1">1</a>Herren sade till Mose:</span> <span class="verse"><a name="2">2</a>"På första dagen i den första månaden skall du resa uppenbarelsetältets tabernakel.</span> <span class="verse"><a name="3">3</a>Där skall du ställa vittnesbördets ark och avskärma den med förlåten.</span> <span class="verse"><a name="4">4</a>Du skall bära in bordet och lägga upp det som skall vara på det. Och du skall bära in ljusstaken och sätta upp lamporna på den.</span> <span class="verse"><a name="5">5</a>Du skall ställa det gyllene rökelsealtaret framför vittnesbördets ark och sätta upp förhänget för ingången till tabernaklet.</span> <span class="verse"><a name="6">6</a>Brännoffersaltaret skall du ställa framför ingången till uppenbarelsetältets tabernakel.</span> <span class="verse"><a name="7">7</a>Du skall ställa karet mellan uppenbarelsetältet och altaret och hälla vatten i det.</span> <span class="verse"><a name="8">8</a>Du skall sätta upp förgårdens omhängen runt omkring och hänga upp förhänget för porten till förgården.</span> <span class="verse"><a name="9">9</a>Och du skall ta smörjelseoljan och smörja tabernaklet och allt som finns i det och helga det tillsammans med alla dess tillbehör, så att det blir heligt.</span> <span class="verse"><a name="10">10</a>Du skall smörja brännoffersaltaret och alla dess tillbehör och helga altaret. Det blir då högheligt.</span> <span class="verse"><a name="11">11</a>Du skall också smörja karet och dess fotställning och helga det.</span> <span class="verse"><a name="12">12</a>Sedan skall du föra fram Aron och hans söner till uppenbarelsetältets ingång och tvätta dem med vatten.</span> <span class="verse"><a name="13">13</a>Och du skall sätta på Aron de heliga kläderna och smörja honom och helga honom till präst åt mig.</span> <span class="verse"><a name="14">14</a>Hans söner skall du föra fram och sätta på dem livklädnader,</span> <span class="verse"><a name="15">15</a>och du skall smörja dem så som du smorde deras far till att vara präster åt mig. Denna smörjelse skall för dem innebära ett evigt prästadöme, släkte efter släkte."</span> <span class="verse"><a name="16">16</a>Och Mose gjorde så. Han gjorde i allt som Herren hade befallt honom.</span> <span class="verse"><a name="17">17</a>I första månaden av andra året, på första dagen i månaden blev tabernaklet uppsatt.</span> <span class="verse"><a name="18">18</a>Då satte Mose upp tabernaklet. Han lade ut dess fotstycken, ställde upp brädorna, sköt in tvärstängerna och satte upp stolparna.</span> <span class="verse"><a name="19">19</a>Han bredde ut tältet över tabernaklet och tältöverdragen ovanpå det, så som Herren hade befallt Mose.</span> <span class="verse"><a name="20">20</a>Han tog vittnesbördet och lade in det i arken och satte stängerna på arken. Och han lade nådastolen ovanpå arken.</span> <span class="verse"><a name="21">21</a>Sedan förde han in arken i tabernaklet och satte upp förlåten, som skulle hänga framför arken, och skärmade av vittnesbördets ark, så som Herren hade befallt honom.</span> <span class="verse"><a name="22">22</a>Han ställde också bordet i uppenbarelsetältet, vid tabernaklets norra sida, utanför förlåten,</span> <span class="verse"><a name="23">23</a>och lade upp bröd på det inför Herrens ansikte, så som Herren hade befallt Mose.</span> <span class="verse"><a name="24">24</a>Och han ställde in ljusstaken i uppenbarelsetältet mitt emot bordet på tabernaklets södra sida</span> <span class="verse"><a name="25">25</a>och satte upp lamporna inför Herrens ansikte, så som Herren hade befallt Mose.</span> <span class="verse"><a name="26">26</a>Han ställde in det förgyllda altaret i uppenbarelsetältet framför förlåten</span> <span class="verse"><a name="27">27</a>och tände väldoftande rökelse på det, så som Herren hade befallt Mose.</span> <span class="verse"><a name="28">28</a>Han satte upp förhänget framför ingången till tabernaklet.</span> <span class="verse"><a name="29">29</a>Brännoffersaltaret ställde han vid ingången till uppenbarelsetältets tabernakel och offrade på det brännoffer och matoffer, så som Herren hade befallt Mose.</span> <span class="verse"><a name="30">30</a>Han ställde karet mellan uppenbarelsetältet och altaret och fyllde det med vatten att tvätta sig i.</span> <span class="verse"><a name="31">31</a>Mose och Aron och hans söner tvättade sina händer och fötter med vatten ur det.</span> <span class="verse"><a name="32">32</a>När de skulle gå in i uppenbarelsetältet eller träda fram till altaret tvättade de sig, så som Herren hade befallt Mose.</span> <span class="verse"><a name="33">33</a>Och han satte upp förgårdens omhängen runt omkring tabernaklet och altaret och hängde upp förhänget framför porten till förgården. Så fullbordade Mose arbetet.</span> <span class="verse"><a name="34">34</a>Då övertäckte molnskyn uppenbarelsetältet, och Herrens härlighet uppfyllde tabernaklet.</span> <span class="verse"><a name="35">35</a>Mose kunde inte gå in i uppenbarelsetältet, eftersom molnskyn vilade över det och Herrens härlighet uppfyllde tabernaklet.</span> <span class="verse"><a name="36">36</a>Så ofta molnskyn höjde sig från tabernaklet bröt Israels barn upp. Så gjorde de under hela sin vandring.</span> <span class="verse"><a name="37">37</a>Men så länge molnskyn inte höjde sig bröt de inte upp, förrän den dag då den höjde sig igen.</span> <span class="verse"><a name="38">38</a>Ty Herrens molnsky vilade över tabernaklet om dagen, och eld var i den om natten. Så var det inför ögonen på hela Israels folk under hela deras vandring.</span> </p></div</div></div></body></html>