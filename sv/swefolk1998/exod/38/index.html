<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 38</strong></div><p><span class="verse"><a name="1">1</a>Han gjorde brännoffersaltaret av akacieträ. Det var liksidigt, fem alnar långt och fem alnar brett, och fyrkantigt och tre alnar högt.</span> <span class="verse"><a name="2">2</a>Han gjorde horn till det och satte dem i de fyra hörnen. Hornen gjordes i ett stycke med altaret, och han överdrog det med koppar.</span> <span class="verse"><a name="3">3</a>Altarets alla tillbehör gjorde han av koppar: askkärlen, skovlarna, skålarna, gafflarna och fyrfaten.</span> <span class="verse"><a name="4">4</a>Och han gjorde ett galler till altaret, ett nät av koppar, och satte det nertill under avsatsen på altaret, så att det nådde upp till mitten.</span> <span class="verse"><a name="5">5</a>Han göt också fyra ringar och satte dem i de fyra hörnen på koppargallret som hållare för stängerna.</span> <span class="verse"><a name="6">6</a>Och han gjorde stängerna av akacieträ och överdrog dem med koppar.</span> <span class="verse"><a name="7">7</a>Han sköt in stängerna i ringarna på sidorna av altaret, så att man kunde bära det med dem. Ihåligt och av plankor gjordes det.</span> <span class="verse"><a name="8">8</a>Han gjorde karet av koppar med en fotställning av koppar, och till det använde han speglar, som hade tillhört de kvinnor som gjorde tjänst vid ingången till uppenbarelsetältet.</span> <span class="verse"><a name="9">9</a>Han gjorde också förgården. För den södra sidan, åt söder, gjordes omhängena till förgården av tvinnat fint lingarn, hundra alnar långa.</span> <span class="verse"><a name="10">10</a>Till dem gjordes tjugo stolpar med tjugo fotstycken av koppar, men stolparnas krokar och band gjordes av silver.</span> <span class="verse"><a name="11">11</a>Även för norra sidan gjordes omhängena hundra alnar långa, och till dem gjordes tjugo stolpar med tjugo fotstycken av koppar, men stolparnas krokar och band gjordes av silver.</span> <span class="verse"><a name="12">12</a>För västra sidan gjordes omhängena femtio alnar långa. Till dem gjordes tio stolpar och tio fotstycken, men stolparnas krokar och band gjordes av silver.</span> <span class="verse"><a name="13">13</a>Också för framsidan, åt öster, gjordes de femtio alnar långa.</span> <span class="verse"><a name="14">14</a>På ena sidan om porten till förgården gjordes omhängena femton alnar långa med tre stolpar och tre fotstycken, och likaså gjordes omhängena på andra sidan femton alnar långa, med tre stolpar och tre fotstycken, alltså lika på båda sidor om porten till förgården.</span> <span class="verse"><a name="15">15</a>Alla omhängena runt förgården gjordes av tvinnat fint lingarn.</span> <span class="verse"><a name="16">16</a>Fotstyckena till stolparna gjordes av koppar, men stolparnas krokar och band var av silver, och deras knoppar överdrogs med silver.</span> <span class="verse"><a name="17">17</a>Alla förgårdens stolpar försågs med band av silver.</span> <span class="verse"><a name="18">18</a>Förhänget för porten till förgården gjordes i brokig vävnad av mörkblått, purpurrött och karmosinrött garn och tvinnat fint lingarn, tjugo alnar långt och fem alnar högt, efter tygets bredd, i likhet med förgårdens omhängen.</span> <span class="verse"><a name="19">19</a>Till förhänget gjordes fyra stolpar med fyra fotstycken av koppar, men deras krokar och band var av silver, och deras knoppar överdrogs med silver.</span> <span class="verse"><a name="20">20</a>Alla tältpluggarna till tabernaklet och till förgården runt omkring gjordes av koppar.</span> <span class="verse"><a name="21">21</a>Detta är vad som beräknas ha gått åt till tabernaklet, vittnesbördets tabernakel, enligt den beräkning som Mose gav befallning om och som utfördes genom leviterna under ledning av Itamar, prästen Arons son.</span> <span class="verse"><a name="22">22</a>Besalel, son till Uri, son till Hur av Juda stam, utförde allt som Herren hade givit Mose befallning om.</span> <span class="verse"><a name="23">23</a>Till medhjälpare hade han Oholiab, Ahisamaks son av Dans stam, en konsthantverkare som tänkte ut mönster och kunde göra brokiga vävnader i mörkblått, purpurrött och karmosinrött garn samt fint lingarn.</span> <span class="verse"><a name="24">24</a>Det guld som använts till arbetet med att färdigställa hela helgedomen, det guld som hade givits som offer, utgjorde sammanlagt 29 talenter och 730 siklar efter helgedomssikelns vikt.</span> <span class="verse"><a name="25">25</a>Det silver som gavs av de mönstrade av folkförsamlingen utgjorde 100 talenter och 1 775 siklar efter helgedomssikelns vikt.</span> <span class="verse"><a name="26">26</a>En beka, det vill säga en halv sikel efter helgedomssikelns vikt, kom på var och en som togs upp bland de inmönstrade, var och en som var tjugo år gammal eller mer, 603 550 personer.</span> <span class="verse"><a name="27">27</a>De hundra talenterna silver användes till att gjuta fotstyckena till helgedomen och till förlåten, 100 talenter till 100 fotstycken, en talent till varje fotstycke.</span> <span class="verse"><a name="28">28</a>De 1 775 siklarna silver användes till att göra krokar till stolparna och till att överdra deras knoppar och göra band till dem.</span> <span class="verse"><a name="29">29</a>Den koppar som hade givits som offer utgjorde 70 talenter och 2 400 siklar.</span> <span class="verse"><a name="30">30</a>Av den gjorde man fotstyckena till uppenbarelsetältets ingång och kopparaltaret med dess koppargaller och altarets alla tillbehör,</span> <span class="verse"><a name="31">31</a>vidare fotstyckena till förgården, runt omkring, och fotstyckena till förgårdens port samt tabernaklets och förgårdens alla tältpluggar, runt omkring.</span> </p></div</div></div></body></html>