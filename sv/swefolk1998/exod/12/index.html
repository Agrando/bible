<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 12</strong></div><p><span class="verse"><a name="1">1</a>Herren sade till Mose och Aron i Egyptens land:</span> <span class="verse"><a name="2">2</a>"Denna månad skall vara den främsta hos er. Den skall hos er vara den första av årets månader.</span> <span class="verse"><a name="3">3</a>Säg till hela Israels menighet: På tionde dagen i denna månad skall varje familjefar ta sig ett lamm, så att varje hushåll får ett lamm.</span> <span class="verse"><a name="4">4</a>Men om hushållet är för litet för ett lamm, skall familjefadern och hans närmaste granne ta ett lamm tillsammans efter antalet personer. För varje lamm skall ni beräkna ett visst antal, efter vad var och en äter.</span> <span class="verse"><a name="5">5</a>Ett felfritt, årsgammalt lamm av hankön skall ni välja ut och ta det antingen från fåren eller getterna.</span> <span class="verse"><a name="6">6</a>Ni skall förvara det till den fjortonde dagen i denna månad. Då skall hela Israels församlade menighet slakta det i skymningen.</span> <span class="verse"><a name="7">7</a>Och man skall ta av blodet och stryka det på båda dörrposterna och på övre dörrträet i husen där man äter det.</span> <span class="verse"><a name="8">8</a>Köttet skall ätas samma natt. Det skall vara stekt över eld och ätas tillsammans med osyrat bröd och bittra örter.</span> <span class="verse"><a name="9">9</a>Ni skall inte äta något av det rått eller kokt i vatten, utan det skall vara stekt över eld med huvud, fötter och innanmäte.</span> <span class="verse"><a name="10">10</a>Ni skall inte lämna kvar något av köttet till morgonen. Om något av det skulle bli över till morgonen, skall ni bränna upp det i eld.</span> <span class="verse"><a name="11">11</a>På detta sätt skall det ätas: Ni skall ha kläderna uppfästa med bältet kring höfterna och ha skor på fötterna och stav i handen. Och ni skall äta det snabbt. Detta är Herrens påsk.</span> <span class="verse"><a name="12">12</a>Den natten skall jag gå fram genom Egyptens land och slå allt förstfött i Egypten, både människor och boskap. Och över Egyptens alla gudar skall jag hålla dom. Jag är Herren.</span> <span class="verse"><a name="13">13</a>Blodet skall för er vara ett tecken på de hus där ni är, ty när jag ser blodet skall jag gå förbi er. Ingen straffdom skall drabba er med fördärv, när jag slår Egyptens land.</span> <span class="verse"><a name="14">14</a>Denna dag skall ni ha till minnesdag och fira den som en Herrens högtid. Som en evig stadga skall ni fira den från släkte till släkte.</span> <span class="verse"><a name="15">15</a>I sju dagar skall ni äta osyrat bröd. Redan den första dagen skall ni skaffa bort all surdeg ur era hus. Ty var och en som äter något syrat, från den första dagen till den sjunde, skall utrotas ur Israel.</span> <span class="verse"><a name="16">16</a>På första dagen skall ni hålla en helig sammankomst. Och på sjunde dagen skall ni hålla en helig sammankomst. Under de dagarna skall ni inte utföra något arbete utom det som hör till matlagningen för var och en. Det och inget annat får göras.</span> <span class="verse"><a name="17">17</a>Ni skall fira det osyrade brödets högtid därför att jag just den dagen förde era härskaror ut ur Egyptens land. Det skall vara en evig stadga för er att fira denna dag från släkte till släkte.</span> <span class="verse"><a name="18">18</a>Från kvällen den fjortonde dagen i första månaden skall ni äta osyrat bröd ända till kvällen den tjugoförsta dagen i månaden.</span> <span class="verse"><a name="19">19</a>Under sju dagar får ingen surdeg finnas i era hus. Var och en som äter något syrat skall utrotas ur Israels menighet, vare sig han är främling eller född i landet.</span> <span class="verse"><a name="20">20</a>Inget syrat skall ni äta. Var ni än är bosatta skall ni äta osyrat bröd."</span> <span class="verse"><a name="21">21</a>Mose kallade till sig alla de äldste i Israel och sade till dem: "Gå och hämta ett lamm för varje hushåll och slakta påskalammet!</span> <span class="verse"><a name="22">22</a>Tag en knippa isop och doppa den i blodet som är i skålen och stryk blodet på det övre dörrträet och de båda dörrposterna. Ingen av er får gå ut genom dörren till sitt hus före morgonen.</span> <span class="verse"><a name="23">23</a>Ty Herren skall gå fram för att slå Egypten. Men när han ser blodet på det övre dörrträet och på de båda dörrposterna skall han gå förbi dörren och inte tillåta fördärvaren att komma in i era hem och slå er.</span> <span class="verse"><a name="24">24</a>Detta skall ni hålla. Det skall vara en stadga för dig och dina barn för evigt.</span> <span class="verse"><a name="25">25</a>Och när ni kommer in i det land som Herren skall ge er, som han har sagt, skall ni fira denna gudstjänst.</span> <span class="verse"><a name="26">26</a>När era barn frågar er: Vad betyder den här gudstjänsten?</span> <span class="verse"><a name="27">27</a>skall ni svara: Det är ett påskoffer åt Herren, därför att han gick förbi Israels barns hus i Egypten när han slog egyptierna, men skonade våra hus." Då böjde folket sig ner och tillbad.</span> <span class="verse"><a name="28">28</a>Och Israels barn gick åstad och gjorde så som Herren hade befallt Mose och Aron.</span> <span class="verse"><a name="29">29</a>Vid midnatt slog Herren allt förstfött i Egyptens land, från den förstfödde hos farao som satt på tronen till den förstfödde hos fången som var i fängelset. Han slog allt förstfött bland boskapen.</span> <span class="verse"><a name="30">30</a>Då steg farao upp på natten, liksom alla hans tjänare och alla egyptier, och det hördes ett högt klagorop i Egypten, för det fanns inte ett hem där det inte låg någon död.</span> <span class="verse"><a name="31">31</a>Farao kallade på natten till sig Mose och Aron och sade: "Stå upp och drag ut från mitt folk, ni själva och Israels barn, och gå i väg och håll gudstjänst, som ni har sagt.</span> <span class="verse"><a name="32">32</a>Tag även med era får och er nötboskap, som ni har sagt, och välsigna också mig när ni drar ut."</span> <span class="verse"><a name="33">33</a>Egyptierna drev på folket för att fort få dem ut ur landet, för de sade: "Annars dör vi alla."</span> <span class="verse"><a name="34">34</a>Och folket tog med sig sin deg, innan den ännu hade blivit syrad. De tog sina baktråg, lindade in dem i mantlarna och bar dem på sina axlar.</span> <span class="verse"><a name="35">35</a>Israels barn hade också gjort som Mose sagt: De hade begärt av egyptierna att få föremål av silver och guld och även kläder.</span> <span class="verse"><a name="36">36</a>Och Herren hade gjort egyptierna vänligt sinnade mot israeliterna, så att de gav dem vad de begärde. På det sättet tog de byte från egyptierna.</span> <span class="verse"><a name="37">37</a>Israels barn bröt upp och drog från Raamses till Suckot, omkring 600 000 man till fots förutom barn.</span> <span class="verse"><a name="38">38</a>Också en stor blandad folkhop drog upp med dem, dessutom får och nötboskap, en mycket stor hjord.</span> <span class="verse"><a name="39">39</a>Av degen som de fört med sig ur Egypten bakade de osyrade brödkakor. Ty den hade inte hunnit bli syrad, eftersom de hade drivits ut ur Egypten utan att få dröja. De hade inte heller kunnat göra i ordning någon reskost åt sig.</span> <span class="verse"><a name="40">40</a>Den tid som Israels barn hade bott i Egypten var 430 år.</span> <span class="verse"><a name="41">41</a>Och det hände att just den dag då de 430 åren hade gått drog alla Herrens härskaror ut ur Egyptens land.</span> <span class="verse"><a name="42">42</a>En vakandets natt var detta för Herren, då han förde dem ut ur Egyptens land. Just denna Herrens natt skall alla Israels barn vaka, släkte efter släkte.</span> <span class="verse"><a name="43">43</a>Herren sade till Mose och Aron: "Detta är stadgan om påskalammet: Ingen utlänning får äta av det,</span> <span class="verse"><a name="44">44</a>men en slav som är köpt för pengar får äta av det, sedan du omskurit honom.</span> <span class="verse"><a name="45">45</a>Ingen som tillfälligt bor hos er och ingen daglönare får äta av det.</span> <span class="verse"><a name="46">46</a>I ett och samma hus skall det ätas. Du får inte föra ut något av köttet ur huset, och ni får inte krossa något ben på det.</span> <span class="verse"><a name="47">47</a>Hela Israels menighet skall hålla detta.</span> <span class="verse"><a name="48">48</a>Om en främling som bor hos dig vill fira Herrens påskhögtid, skall alla av manligt kön hos honom omskäras. Sedan får han komma och fira den, och han skall då vara som en infödd i landet. Men ingen oomskuren får äta påskalammet.</span> <span class="verse"><a name="49">49</a>En och samma lag skall gälla för den infödde som för främlingen som bor mitt ibland er."</span> <span class="verse"><a name="50">50</a>Alla Israels barn gjorde så. De gjorde som Herren hade befallt Mose och Aron.</span> <span class="verse"><a name="51">51</a>Just på den dagen förde Herren Israels barn ut ur Egyptens land efter deras härskaror.</span> </p></div</div></div></body></html>