<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 7</strong></div><p><span class="verse"><a name="1">1</a>Men Herren sade till Mose: "Se, jag har satt dig att vara som Gud för farao och din bror Aron skall vara din profet.</span> <span class="verse"><a name="2">2</a>Du skall tala allt jag befaller dig. Sedan skall din bror Aron tala med farao om att han måste släppa Israels barn ut ur sitt land.</span> <span class="verse"><a name="3">3</a>Jag skall förhärda faraos hjärta och göra många tecken och under i Egyptens land.</span> <span class="verse"><a name="4">4</a>Farao kommer inte att lyssna på er, men jag skall lägga min hand på Egypten och föra mina härskaror, mitt folk, Israels barn, ut ur Egypten genom stora straffdomar.</span> <span class="verse"><a name="5">5</a>Och egyptierna skall få erfara att jag är Herren, när jag räcker ut min hand över Egypten och för Israels barn ut därifrån."</span> <span class="verse"><a name="6">6</a>Mose och Aron gjorde så, de gjorde som Herren hade befallt dem.</span> <span class="verse"><a name="7">7</a>Mose var åttio år och Aron åttiotre, när de talade med farao.</span> <span class="verse"><a name="8">8</a>Herren sade till Mose och Aron:</span> <span class="verse"><a name="9">9</a>"När farao säger till er: Låt oss se något under! då skall du säga till Aron: Tag din stav och kasta den framför farao så skall den bli en stor orm."</span> <span class="verse"><a name="10">10</a>Mose och Aron gick till farao och gjorde som Herren hade befallt. Aron kastade sin stav framför farao och hans tjänare, och den blev en stor orm.</span> <span class="verse"><a name="11">11</a>Då kallade farao till sig sina vise män och trollkarlar, och även dessa, de egyptiska spåmännen, gjorde samma tecken genom sina magiska konster.</span> <span class="verse"><a name="12">12</a>Var och en kastade sin stav, och stavarna blev stora ormar. Men Arons stav slukade deras stavar.</span> <span class="verse"><a name="13">13</a>Ändå förblev faraos hjärta hårt och han lyssnade inte på dem, alldeles som Herren hade sagt.</span> <span class="verse"><a name="14">14</a>Därefter sade Herren till Mose: "Faraos hjärta är tillslutet, han vägrar att släppa folket.</span> <span class="verse"><a name="15">15</a>Men gå till honom på morgonen då han går ut till vattnet. Ställ dig i hans väg på stranden av Nilen och tag i din hand staven som förvandlades till en orm.</span> <span class="verse"><a name="16">16</a>Säg till honom: Herren, hebreernas Gud, har sänt mig till dig för att säga: Släpp mitt folk, så att de kan hålla gudstjänst åt mig i öknen. Men se, hittills har du inte velat lyssna.</span> <span class="verse"><a name="17">17</a>Därför säger Herren så: Genom detta skall du förstå att jag är Herren. Se, med staven som jag håller i handen skall jag slå på Nilens vatten, och det skall förvandlas till blod.</span> <span class="verse"><a name="18">18</a>Fiskarna i floden skall dö, och Nilen skall stinka så att egyptierna inte kan dricka vattnet i floden."</span> <span class="verse"><a name="19">19</a>Och Herren sade till Mose: "Säg till Aron: Tag din stav och räck ut handen över Egyptens vatten, över dess strömmar, kanaler och sjöar och alla andra vattensamlingar, så skall de bli blod. Ja, över hela Egyptens land skall det vara blod, både i träkärl och stenkärl."</span> <span class="verse"><a name="20">20</a>Mose och Aron gjorde som Herren hade befallt. Han lyfte upp staven och slog vattnet i Nilen inför faraos och hans tjänares ögon. Då förvandlades allt vatten i floden till blod.</span> <span class="verse"><a name="21">21</a>Fiskarna i Nilen dog och floden stank så att egyptierna inte kunde dricka vattnet från floden. Det var blod i hela Egyptens land.</span> <span class="verse"><a name="22">22</a>Men de egyptiska spåmännen gjorde samma tecken genom sina magiska konster. Och faraos hjärta förblev hårt så att han inte lyssnade på dem, alldeles som Herren hade sagt.</span> <span class="verse"><a name="23">23</a>Farao gick därifrån hem till sitt palats och brydde sig inte heller om detta.</span> <span class="verse"><a name="24">24</a>Men i hela Egypten grävde man efter dricksvatten kring Nilen, eftersom vattnet i floden inte var drickbart.</span> <span class="verse"><a name="25">25</a>Så gick det sju dagar sedan Herren hade slagit Nilen.</span> </p></div</div></div></body></html>