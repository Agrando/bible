<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 21</strong></div><p><span class="verse"><a name="1">1</a>Detta är de lagar du skall lägga fram för dem:</span> <span class="verse"><a name="2">2</a>Om du köper en hebreisk slav skall han tjäna dig i sex år, men det sjunde året skall du ge honom fri utan lösen.</span> <span class="verse"><a name="3">3</a>Om han kom ensam, skall han friges ensam. Om han var gift, skall hans hustru friges tillsammans med honom.</span> <span class="verse"><a name="4">4</a>Om hans herre har givit honom en hustru och om hon har fött söner och döttrar åt honom, skall hustrun och hennes barn tillhöra hennes herre. Endast mannen skall ges fri.</span> <span class="verse"><a name="5">5</a>Men om slaven säger: "Jag älskar min herre, min hustru och mina barn så mycket att jag inte vill bli fri",</span> <span class="verse"><a name="6">6</a>då skall hans herre föra fram honom inför Gud, ställa honom vid dörren eller dörrposten och genomborra hans öra med en syl. Sedan skall han för alltid vara sin herres slav.</span> <span class="verse"><a name="7">7</a>Om någon säljer sin dotter till slavinna, skall hon inte ges fri som de andra slavarna.</span> <span class="verse"><a name="8">8</a>Om hennes herre tycker illa om henne sedan han utsett henne åt sig själv, skall han låta henne bli friköpt. Till ett främmande folk har han inte rätt att sälja henne, eftersom han handlat trolöst mot henne.</span> <span class="verse"><a name="9">9</a>Men om han utser henne åt sin son, skall han ge henne en dotters rätt.</span> <span class="verse"><a name="10">10</a>Om han tar sig en hustru till, får han inte inskränka på den förras mat, kläder eller äktenskapliga rätt.</span> <span class="verse"><a name="11">11</a>Om han inte låter henne få sin rätt i dessa tre avseenden, måste han frige henne utan ersättning och utan pengar.</span> <span class="verse"><a name="12">12</a>Den som slår någon så att han dör, skall straffas med döden.</span> <span class="verse"><a name="13">13</a>Men om han inte avsåg att döda, utan Gud lät en olycka ske genom honom, skall jag anvisa dig en ort dit han kan fly.</span> <span class="verse"><a name="14">14</a>Och om någon blir så förbittrad på sin nästa att han dödar honom med list, skall du gripa honom även om han är vid mitt altare. Han måste dö.</span> <span class="verse"><a name="15">15</a>Den som slår sin far eller sin mor skall straffas med döden.</span> <span class="verse"><a name="16">16</a>Den som rövar bort en människa skall straffas med döden, vare sig han sedan säljer den han rövat bort eller denna blir funnen hos honom.</span> <span class="verse"><a name="17">17</a>Den som förbannar sin far eller mor skall straffas med döden.</span> <span class="verse"><a name="18">18</a>Om män grälar med varandra och den ene slår den andre med en sten eller med knuten hand, så att han visserligen inte dör men blir sängliggande,</span> <span class="verse"><a name="19">19</a>eller om han repar sig och kan gå ute med hjälp av sin stav, då skall den som slog honom vara fri från straff. Men han måste ersätta honom för den tid han legat till sängs och sörja för att han verkligen blir botad.</span> <span class="verse"><a name="20">20</a>Om någon slår sin slav eller slavinna med en käpp så att den slagne dör för hans hand, skall han straffas för det.</span> <span class="verse"><a name="21">21</a>Men han skall inte straffas om den slagne lever en eller två dagar. Det är ju hans egna pengar.</span> <span class="verse"><a name="22">22</a>Om män kommer i gräl med varandra och någon av dem stöter till en havande kvinna så att hon föder fram sitt foster, men ingen annan olycka sker, då skall han böta vad kvinnans man ålägger honom och betala efter skiljedomares prövning.</span> <span class="verse"><a name="23">23</a>Men om det sker en olycka skall liv ges för liv,</span> <span class="verse"><a name="24">24</a>öga för öga, tand för tand, hand för hand, fot för fot,</span> <span class="verse"><a name="25">25</a>brännskada för brännskada, sår för sår och blåmärke för blåmärke.</span> <span class="verse"><a name="26">26</a>Om någon slår sin slav eller slavinna i ögat och fördärvar det, skall han släppa den skadade fri som ersättning för ögat.</span> <span class="verse"><a name="27">27</a>Och om någon slår ut en tand på sin slav eller slavinna, skall han släppa den skadade fri som ersättning för tanden.</span> <span class="verse"><a name="28">28</a>Om en oxe stångar någon till döds, man eller kvinna, skall oxen stenas, och köttet får inte ätas. Men oxens ägare skall vara fri från straff.</span> <span class="verse"><a name="29">29</a>Om oxen tidigare haft vanan att stångas och hans ägare har blivit varnad men ändå inte bevakat honom och oxen då dödar någon, man eller kvinna, skall oxen stenas och även hans ägare dödas.</span> <span class="verse"><a name="30">30</a>Men om ägaren skulle bli ålagd att betala lösepenning, skall han ge så mycket som han blir ålagd till lösen för sitt liv.</span> <span class="verse"><a name="31">31</a>Samma lag gäller om det är en son eller dotter som blivit stångad av oxen.</span> <span class="verse"><a name="32">32</a>Men om oxen stångar en slav eller slavinna, skall ägaren betala trettio siklar silver till den stångades herre och oxen skall stenas.</span> <span class="verse"><a name="33">33</a>Om någon öppnar en brunn eller gräver en ny brunn och inte täcker över den och sedan en oxe eller åsna faller ner i den,</span> <span class="verse"><a name="34">34</a>skall brunnens ägare ge ersättning i pengar till djurets ägare, men den döda kroppen skall vara hans.</span> <span class="verse"><a name="35">35</a>Om någon har en oxe som stångar en annan oxe så att den dör, skall de sälja den levande oxen och dela betalningen för den. Dessutom skall de dela den döda kroppen.</span> <span class="verse"><a name="36">36</a>Men om det var känt att oxen redan tidigare brukade stångas och hans ägare ändå inte tog vara på honom, skall han ersätta oxe med oxe, men den döda kroppen skall vara hans.</span> </p></div</div></div></body></html>