<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 29</strong></div><p><span class="verse"><a name="1">1</a>Detta är vad du skall göra med dem för att helga dem till att bli mina präster: Tag en ungtjur och två baggar, felfria djur,</span> <span class="verse"><a name="2">2</a>osyrat bröd och osyrade kakor bakade med olja och osyrade tunnkakor smorda med olja. Av fint vetemjöl skall du baka dem.</span> <span class="verse"><a name="3">3</a>Du skall lägga dem i samma korg och bära fram dem i korgen som en offergåva när du för fram tjuren och de båda baggarna.</span> <span class="verse"><a name="4">4</a>Sedan skall du föra fram Aron och hans söner till uppenbarelsetältets ingång och tvätta dem med vatten.</span> <span class="verse"><a name="5">5</a>Du skall ta kläderna och sätta på Aron livklädnaden, efodkåpan, själva efoden och bröstskölden och fästa ihop efoden på honom med efodens skärp.</span> <span class="verse"><a name="6">6</a>Du skall sätta turbanen på hans huvud och fästa det heliga diademet på turbanen.</span> <span class="verse"><a name="7">7</a>Och du skall ta smörjelseoljan och hälla på hans huvud och smörja honom.</span> <span class="verse"><a name="8">8</a>Hans söner skall du föra fram och sätta på dem livklädnader.</span> <span class="verse"><a name="9">9</a>Du skall spänna fast bälten på Aron och hans söner och sätta på dem huvor. Och de skall ha rätten till prästämbetet för evigt. På detta sätt skall du viga Aron och hans söner till präster.</span> <span class="verse"><a name="10">10</a>Du skall föra fram tjuren till uppenbarelsetältet, och Aron och hans söner skall lägga händerna på tjurens huvud.</span> <span class="verse"><a name="11">11</a>Sedan skall du slakta tjuren inför Herrens ansikte vid ingången till uppenbarelsetältet.</span> <span class="verse"><a name="12">12</a>Du skall ta av tjurens blod och stryka det med fingret på altarets horn. Men allt det övriga blodet skall du hälla ut vid altarets fot.</span> <span class="verse"><a name="13">13</a>Du skall ta allt det fett som omsluter inälvorna, leverfettet och de båda njurarna med det fett som är på dem, och bränna det på altaret.</span> <span class="verse"><a name="14">14</a>Men tjurens kött och hud och hans tarminnehåll skall du bränna upp i eld utanför lägret. Det är ett syndoffer.</span> <span class="verse"><a name="15">15</a>Du skall ta den ena baggen, och Aron och hans söner skall lägga händerna på baggens huvud.</span> <span class="verse"><a name="16">16</a>Sedan skall du slakta den och ta av dess blod och stänka det runt omkring på altaret.</span> <span class="verse"><a name="17">17</a>Men själva baggen skall du stycka och tvätta inälvorna och fötterna och lägga dem på styckena och huvudet.</span> <span class="verse"><a name="18">18</a>Och du skall bränna hela baggen på altaret. Det är ett brännoffer åt Herren, en ljuvlig doft, ett eldsoffer åt Herren.</span> <span class="verse"><a name="19">19</a>Därefter skall du ta den andra baggen, och Aron och hans söner skall lägga händerna på hans huvud.</span> <span class="verse"><a name="20">20</a>Och du skall slakta baggen och ta litet av blodet och stryka på Arons högra örsnibb, på hans söners högra örsnibb, på tummen på deras högra hand och på stortån på deras högra fot. Men det övriga blodet skall du stänka runt omkring på altaret.</span> <span class="verse"><a name="21">21</a>Och du skall ta något av blodet på altaret och av smörjelseoljan och stänka på Aron och hans kläder och på hans söner och deras kläder. Då blir Aron själv och hans kläder heliga, och även hans söner och deras kläder blir heliga.</span> <span class="verse"><a name="22">22</a>Och du skall ta fettet på baggen, svansfettet och det fett som omsluter inälvorna, leverfettet och de båda njurarna med det fett som finns på dem och dessutom det högra lårstycket, ty detta är prästvigningsbaggen.</span> <span class="verse"><a name="23">23</a>Du skall ta en rund brödkaka, en oljebrödskaka och en tunnkaka ur korgen med de osyrade bröden som står inför Herrens ansikte.</span> <span class="verse"><a name="24">24</a>Och du skall lägga allt detta i händerna på Aron och hans söner och vifta det som ett viftoffer inför Herren.</span> <span class="verse"><a name="25">25</a>Sedan skall du ta det ur deras händer och bränna det på altaret, ovanpå brännoffret, till en ljuvlig doft inför Herrens ansikte. Det är ett eldsoffer åt Herren.</span> <span class="verse"><a name="26">26</a>Du skall ta bringan av Arons prästvigningsbagge och vifta den som ett viftoffer inför Herrens ansikte, och detta skall vara din del.</span> <span class="verse"><a name="27">27</a>Du skall helga viftoffersbringan och offergärdslåret, det som har viftats och det som har offrats som offergåva, de delar av prästvigningsbaggen som skall tillhöra Aron och hans söner.</span> <span class="verse"><a name="28">28</a>Aron och hans söner skall få detta av Israels barn som en rättighet för all framtid, ty det är en offergåva. Det skall vara en gåva från Israels barn av deras gemenskapsoffer, deras gåva till Herren.</span> <span class="verse"><a name="29">29</a>Arons heliga kläder skall hans söner ha efter honom. Klädda i dem skall de bli smorda och vigda till sin tjänst.</span> <span class="verse"><a name="30">30</a>I sju dagar skall den av Arons söner som blir präst i hans ställe sätta på sig dessa kläder, när han går in i uppenbarelsetältet för att göra tjänst i helgedomen.</span> <span class="verse"><a name="31">31</a>Du skall ta prästvigningsbaggen och koka köttet på en helig plats.</span> <span class="verse"><a name="32">32</a>Baggens kött och brödet som är i korgen skall Aron och hans söner äta vid ingången till uppenbarelsetältet.</span> <span class="verse"><a name="33">33</a>De skall äta det som användes till att bringa försoning när de vigdes till präster och helgades, men ingen främmande får äta av det eftersom det är heligt.</span> <span class="verse"><a name="34">34</a>Om något av prästvigningsköttet eller brödet blir över till följande morgon skall du bränna upp det i eld. Det får inte ätas, ty det är heligt.</span> <span class="verse"><a name="35">35</a>I allt skall du göra med Aron och hans söner så som jag har befallt dig. I sju dagar skall deras prästvigning vara.</span> <span class="verse"><a name="36">36</a>Varje dag skall du offra en tjur som syndoffer till försoning och rena altaret genom att du bringar försoning för det. Och du skall smörja det för att helga det.</span> <span class="verse"><a name="37">37</a>I sju dagar skall du bringa försoning för altaret och helga det. Altaret blir då högheligt, och var och en som rör vid det blir helig.</span> <span class="verse"><a name="38">38</a>Detta är vad du skall offra på altaret varje dag för all framtid: två årsgamla lamm.</span> <span class="verse"><a name="39">39</a>Det ena lammet skall du offra på morgonen och det andra i skymningen.</span> <span class="verse"><a name="40">40</a>Till det första lammet skall du offra en tiondels efa fint mjöl, begjutet med en fjärdedels hin olja av stötta oliver och som drickoffer en fjärdedels hin vin.</span> <span class="verse"><a name="41">41</a>Det andra lammet skall du offra i skymningen. Med likadant matoffer och drickoffer som på morgonen skall du offra det till en ljuvlig doft, ett eldsoffer åt Herren.</span> <span class="verse"><a name="42">42</a>Från släkte till släkte skall detta vara ert dagliga brännoffer inför Herrens ansikte vid ingången till uppenbarelsetältet. Där skall jag uppenbara mig för er och tala med dig.</span> <span class="verse"><a name="43">43</a>Där skall jag uppenbara mig för Israels barn och den platsen skall bli helgad genom min härlighet.</span> <span class="verse"><a name="44">44</a>Jag skall helga uppenbarelsetältet och altaret, och Aron och hans söner skall jag helga till präster åt mig.</span> <span class="verse"><a name="45">45</a>Jag skall bo mitt ibland Israels barn och vara deras Gud.</span> <span class="verse"><a name="46">46</a>Och de skall inse att jag är Herren, deras Gud, som förde dem ut ur Egyptens land för att bo mitt ibland dem. Jag är Herren, deras Gud.</span> </p></div</div></div></body></html>