<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 36</strong></div><p><span class="verse"><a name="1">1</a>Besalel och Oholiab och alla andra konstnärligt begåvade män har Herren utrustat med vishet och förstånd till att veta hur de skall utföra allt arbetet med att uppföra och färdigställa helgedomen. De skall i allt göra det så som Herren har befallt."</span> <span class="verse"><a name="2">2</a>Sedan kallade Mose till sig Besalel och Oholiab och alla de andra konstnärligt begåvade män som Herren hade utrustat med vishet i hjärtat, alla som manades i sitt hjärta att träda fram för att utföra arbetet.</span> <span class="verse"><a name="3">3</a>Och de tog emot av Mose alla de gåvor som Israels barn hade burit fram till arbetet med att bygga helgedomen. Folket fortsatte att bära fram frivilliga gåvor till honom morgon efter morgon.</span> <span class="verse"><a name="4">4</a>Då kom alla de konstnärligt begåvade män som utförde allt arbete vid helgedomen, var och en från det arbete de höll på med,</span> <span class="verse"><a name="5">5</a>och sade till Mose: "Folket bär fram mer än vad som behövs för att göra det arbete som Herren har befallt oss att utföra."</span> <span class="verse"><a name="6">6</a>Då befallde Mose att man skulle kungöra i lägret: "Ingen, vare sig man eller kvinna, skall göra något mer för att ge till helgedomen." Så hindrades folket från att bära fram fler gåvor.</span> <span class="verse"><a name="7">7</a>Det man hade samlat var tillräckligt för allt det arbete som skulle utföras, ja, mer än nog.</span> <span class="verse"><a name="8">8</a>Alla de konstnärligt begåvade hantverkarna gjorde nu tabernaklet av tio tygvåder. Av tvinnat fint lingarn och av mörkblått, purpurrött och karmosinrött garn gjorde de dem i konstvävnad med keruber på.</span> <span class="verse"><a name="9">9</a>Varje våd gjordes tjugoåtta alnar lång och fyra alnar bred, alla våderna med samma mått.</span> <span class="verse"><a name="10">10</a>Man fogade samman fem av våderna med varandra, och likaså fogade man samman de övriga fem våderna med varandra.</span> <span class="verse"><a name="11">11</a>I kanten på ena våden, ytterst på det hopfogade stycket, satte man öglor av mörkblått garn. Så gjorde man också i kanten på den våd som satt ytterst i det andra hopfogade stycket.</span> <span class="verse"><a name="12">12</a>Femtio öglor satte man på den ena våden och femtio öglor satte man ytterst på motsvarande våd i det andra hopfogade stycket, så att öglorna svarade mot varandra.</span> <span class="verse"><a name="13">13</a>Och man gjorde femtio hakar av guld och fogade samman våderna med varandra med hjälp av hakarna, så att tabernaklet bildade en helhet.</span> <span class="verse"><a name="14">14</a>Man gjorde också tygvåder av gethår till ett tält över tabernaklet. Elva sådana våder gjordes.</span> <span class="verse"><a name="15">15</a>Varje våd gjordes trettio alnar lång och fyra alnar bred, de elva våderna hade samma mått.</span> <span class="verse"><a name="16">16</a>Fem av våderna fogades samman för sig och de övriga sex våderna för sig.</span> <span class="verse"><a name="17">17</a>Man satte femtio öglor i kanten på den våd som satt ytterst i det ena hopfogade stycket och femtio öglor i kanten på den våd som satt ytterst i det andra hopfogade stycket.</span> <span class="verse"><a name="18">18</a>Man gjorde också femtio hakar av koppar för att foga samman tältet till en helhet.</span> <span class="verse"><a name="19">19</a>Dessutom gjordes ett överdrag av rödfärgade fårskinn till tältet och ett överdrag av tahasskinn att lägga ovanpå.</span> <span class="verse"><a name="20">20</a>Brädorna till tabernaklet gjorde man av akacieträ och ställde dem upprätt.</span> <span class="verse"><a name="21">21</a>Varje bräda gjordes tio alnar lång och en och en halv aln bred.</span> <span class="verse"><a name="22">22</a>På varje bräda sattes två tappar hopfogade med varandra. Så gjorde man på alla brädorna till tabernaklet.</span> <span class="verse"><a name="23">23</a>Och av tabernaklets brädor satte man tjugo på södra sidan, åt söder,</span> <span class="verse"><a name="24">24</a>och man gjorde fyrtio fotstycken av silver att sätta under de tjugo brädorna, två fotstycken under varje bräda för dess två tappar.</span> <span class="verse"><a name="25">25</a>På samma sätt satte man på tabernaklets andra sida, den norra, tjugo brädor</span> <span class="verse"><a name="26">26</a>med deras fyrtio fotstycken av silver, två fotstycken under varje bräda.</span> <span class="verse"><a name="27">27</a>På tabernaklets baksida, åt väster, satte man sex brädor</span> <span class="verse"><a name="28">28</a>och på tabernaklets hörn på baksidan två brädor.</span> <span class="verse"><a name="29">29</a>De var dubbla nertill och även dubbla upptill, till den första ringen. Så gjorde man med dem båda, i de två hörnen.</span> <span class="verse"><a name="30">30</a>Det blev alltså åtta brädor med sina fotstycken av silver, sammanlagt sexton fotstycken, två under varje bräda.</span> <span class="verse"><a name="31">31</a>Man gjorde tvärstänger av akacieträ, fem till de brädor som var på tabernaklets ena sida,</span> <span class="verse"><a name="32">32</a>fem till de brädor som var på tabernaklets andra sida och fem till de brädor som var på tabernaklets baksida, åt väster.</span> <span class="verse"><a name="33">33</a>Man satte den mellersta tvärstången så att den gick tvärs över, mitt på brädorna, från den ena änden till den andra.</span> <span class="verse"><a name="34">34</a>Brädorna överdrog man med guld, och ringarna på dem där tvärstängerna skulle skjutas in, gjordes av guld. Och tvärstängerna överdrogs med guld.</span> <span class="verse"><a name="35">35</a>Man gjorde förlåten av mörkblått, purpurrött och karmosinrött garn samt tvinnat fint lingarn. Den gjordes i konstvävnad med keruber på.</span> <span class="verse"><a name="36">36</a>Och till den gjorde man fyra stolpar av akacieträ och överdrog dem med guld, krokarna till dem gjordes av guld och man göt fyra fotstycken till dem av silver.</span> <span class="verse"><a name="37">37</a>För ingången till tältet gjorde man ett förhänge i brokig vävnad av mörkblått, purpurrött och karmosinrött garn samt tvinnat fint lingarn</span> <span class="verse"><a name="38">38</a>och till detta fem stolpar med deras krokar. Deras knoppar och band överdrogs med guld och deras fem fotstycken gjordes av koppar.</span> </p></div</div></div></body></html>