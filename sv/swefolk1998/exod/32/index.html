<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 32</strong></div><p><span class="verse"><a name="1">1</a>När folket såg att det dröjde innan Mose kom ner från berget, samlades de kring Aron och sade till honom: "Kom och gör oss en gud, som skall gå framför oss. För vad som har hänt den där Mose, som förde oss upp ur Egyptens land, det vet vi inte."</span> <span class="verse"><a name="2">2</a>Då sade Aron till dem: "Tag guldringarna som era hustrur, era söner och era döttrar har i öronen och ge dem åt mig."</span> <span class="verse"><a name="3">3</a>Då tog allt folket av sig guldringarna som de hade i öronen och bar dem till Aron.</span> <span class="verse"><a name="4">4</a>Han tog emot guldet och gjorde av det en gjuten kalv, som han formade med en mejsel. Och de sade: "Detta är din gud, Israel, som har fört dig upp ur Egyptens land."</span> <span class="verse"><a name="5">5</a>När Aron såg detta byggde han ett altare framför den och utropade: "I morgon är det en Herrens högtid."</span> <span class="verse"><a name="6">6</a>Nästa dag steg de upp tidigt och offrade brännoffer och bar fram gemenskapsoffer. Folket slog sig ner för att äta och dricka, och sedan steg de upp för att förlusta sig.</span> <span class="verse"><a name="7">7</a>Då sade Herren till Mose: "Gå dit ner, ty ditt folk som du har fört upp ur Egyptens land drar fördärv över sig.</span> <span class="verse"><a name="8">8</a>De har redan vikit av från den väg som jag befallde dem att gå. De har gjort sig en gjuten kalv som de har tillbett och offrat åt och sagt: Detta är din gud, Israel, som har fört dig upp ur Egyptens land."</span> <span class="verse"><a name="9">9</a>Herren sade ytterligare till Mose: "Jag har sett detta folk, och se, det är ett hårdnackat folk.</span> <span class="verse"><a name="10">10</a>Låt mig nu vara, så att min vrede kan brinna mot dem och förtära dem. Dig skall jag göra till ett stort folk."</span> <span class="verse"><a name="11">11</a>Men Mose bönföll inför Herren, sin Gud, och sade: " Herre, varför skulle din vrede brinna mot ditt folk, som du har fört ut ur Egyptens land med stor kraft och stark hand?</span> <span class="verse"><a name="12">12</a>Varför skulle egyptierna få säga: Till deras olycka har han fört ut dem för att döda dem bland bergen och utrota dem från jordens yta? Vänd dig från din glödande vrede och ångra det onda du har i sinnet mot ditt folk.</span> <span class="verse"><a name="13">13</a>Kom ihåg Abraham, Isak och Israel, dina tjänare, som du med ed vid dig själv har lovat: Jag skall göra era efterkommande lika talrika som stjärnorna på himlen, och hela det land som jag har talat om skall jag ge åt era efterkommande. De skall få det till arvedel för evigt."</span> <span class="verse"><a name="14">14</a>Då ångrade Herren det onda som han hade hotat att göra mot sitt folk.</span> <span class="verse"><a name="15">15</a>Mose vände om och gick ner från berget med vittnesbördets två tavlor i händerna. Det var skrivet på tavlornas båda sidor, både på framsidan och på baksidan.</span> <span class="verse"><a name="16">16</a>Tavlorna var Guds verk och skriften var Guds skrift, inristad på tavlorna.</span> <span class="verse"><a name="17">17</a>Josua hörde oväsendet när folket skrek, och han sade till Mose: "Det hörs krigsrop i lägret."</span> <span class="verse"><a name="18">18</a>Men han svarade:"Det är inte ljudet av segerrop,ej heller ljudet av klagan efter nederlag. Ljudet av sång är vad jag hör."</span> <span class="verse"><a name="19">19</a>När sedan Mose kom närmare lägret och fick se kalven och dansen, blev han så upprörd att han kastade ifrån sig tavlorna och slog sönder dem nedanför berget.</span> <span class="verse"><a name="20">20</a>Och han tog kalven som de hade gjort och brände den i eld och krossade den till stoft. Detta strödde han i vattnet och lät Israels barn dricka det.</span> <span class="verse"><a name="21">21</a>Och Mose sade till Aron: "Vad har folket gjort med dig, eftersom du har förlett dem att begå en så stor synd?"</span> <span class="verse"><a name="22">22</a>Aron svarade: "Var inte vred, herre! Du vet själv att detta folk är ont.</span> <span class="verse"><a name="23">23</a>De sade till mig: Gör oss en gud som kan gå framför oss, för vi vet inte vad som har hänt med den där Mose som förde oss upp ur Egyptens land.</span> <span class="verse"><a name="24">24</a>Då sade jag till dem: Den som har guld skall ta av sig det. Och de gav det åt mig. Jag kastade det i elden, och ut kom denna kalv."</span> <span class="verse"><a name="25">25</a>Mose såg att folket var lössläppt eftersom Aron hade släppt greppet om dem, till skadeglädje för deras fiender.</span> <span class="verse"><a name="26">26</a>Mose ställde sig i porten till lägret och ropade: "Var och en som tillhör Herren skall komma hit till mig." Då samlades alla leviterna kring honom,</span> <span class="verse"><a name="27">27</a>och han sade till dem: "Så säger Herren, Israels Gud: Var och en skall spänna på sig svärdet, gå igenom lägret, fram och tillbaka, från den ena porten till den andra, och döda var och en sin bror, sin vän eller släkting."</span> <span class="verse"><a name="28">28</a>Leviterna gjorde som Mose hade sagt och på den dagen föll omkring tretusen män av folket.</span> <span class="verse"><a name="29">29</a>Och Mose sade: "Eftersom ni nu har stått emot era egna söner och bröder, må ni i dag inviga er till Herrens tjänst. Så skall han i dag ge er sin välsignelse."</span> <span class="verse"><a name="30">30</a>Nästa dag sade Mose till folket: "Ni har begått en stor synd. Jag skall nu stiga upp till Herren. Kanske jag kan bringa försoning för er synd."</span> <span class="verse"><a name="31">31</a>Mose gick tillbaka till Herren och sade: "O, detta folk har begått en stor synd. De har gjort sig en gud av guld.</span> <span class="verse"><a name="32">32</a>Men förlåt dem nu deras synd. Om inte, så utplåna mig ur boken som du skriver i."</span> <span class="verse"><a name="33">33</a>Men Herren svarade Mose: "Den som har syndat mot mig, honom skall jag utplåna ur min bok.</span> <span class="verse"><a name="34">34</a>Gå nu och för folket dit jag har sagt dig. Se, min ängel skall gå framför dig. Men när dagen för min straffdom kommer skall jag straffa dem för deras synd."</span> <span class="verse"><a name="35">35</a>Så straffade Herren folket för att de hade gjort kalven, den som Aron gjorde.</span> </p></div</div></div></body></html>