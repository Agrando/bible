<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 8</strong></div><p><span class="verse"><a name="1">1</a>Därefter sade Herren till Mose: "Gå till farao och säg till honom: Så säger Herren: Släpp mitt folk, så att de kan hålla gudstjänst åt mig!</span> <span class="verse"><a name="2">2</a>Men om du vägrar att släppa dem, skall jag plåga hela ditt land med paddor.</span> <span class="verse"><a name="3">3</a>Nilen skall vimla av paddor. De skall stiga upp och komma in i ditt hus, in i ditt sovrum och upp i din säng, in i dina tjänares hus och bland ditt folk och i dina bakugnar och baktråg.</span> <span class="verse"><a name="4">4</a>Ja, på dig själv och ditt folk och alla dina tjänare skall paddorna hoppa upp."</span> <span class="verse"><a name="5">5</a>Herren sade ytterligare till Mose: "Säg till Aron: Räck ut handen med din stav över strömmarna, kanalerna och sjöarna och låt paddor stiga upp över Egyptens land."</span> <span class="verse"><a name="6">6</a>Då räckte Aron ut handen över Egyptens vatten, och det kom upp paddor som övertäckte landet.</span> <span class="verse"><a name="7">7</a>Men spåmännen gjorde samma tecken genom sina magiska konster och lät paddor stiga upp över Egyptens land.</span> <span class="verse"><a name="8">8</a>Då kallade farao till sig Mose och Aron och sade: "Be till Herren att han tar bort paddorna från mig och mitt folk. Då skall jag släppa folket, så att de kan offra till Herren."</span> <span class="verse"><a name="9">9</a>Mose sade till farao: "Du skall få äran att bestämma när jag skall be för dig, dina tjänare och ditt folk att paddorna skall försvinna från dig och dina hus, så att de bara finns kvar i Nilen."</span> <span class="verse"><a name="10">10</a>Han svarade: "I morgon." Då sade Mose: "Det skall bli som du har sagt, så att du förstår att ingen är som Herren, vår Gud.</span> <span class="verse"><a name="11">11</a>Paddorna skall försvinna från dig och dina hus, från dina tjänare och ditt folk, och de skall bara finnas kvar i Nilen."</span> <span class="verse"><a name="12">12</a>Därefter gick Mose och Aron ut från farao. Och Mose ropade till Herren om hjälp mot paddorna som han låtit komma över farao.</span> <span class="verse"><a name="13">13</a>Herren gjorde så som Mose hade begärt. Paddorna dog och försvann från husen, gårdarna och fälten.</span> <span class="verse"><a name="14">14</a>Man samlade ihop dem i hög på hög, och landet fylldes av stank.</span> <span class="verse"><a name="15">15</a>Men när farao såg att han fått lindring, stängde han till sitt hjärta och hörde inte på dem, alldeles som Herren hade sagt.</span> <span class="verse"><a name="16">16</a>Sedan sade Herren till Mose: "Säg till Aron: Räck ut din stav och slå i stoftet på marken. Över hela Egyptens land skall då stoftet förvandlas till mygg."</span> <span class="verse"><a name="17">17</a>De gjorde så. Aron räckte ut sin hand med staven och slog i stoftet på marken, och det kom mygg på människor och boskap. Av allt stoft på marken blev det mygg i hela Egypten.</span> <span class="verse"><a name="18">18</a>Spåmännen ville då göra samma tecken genom sina magiska konster. De försökte få fram mygg, men de kunde inte. Och myggen kom på människor och boskap.</span> <span class="verse"><a name="19">19</a>Då sade spåmännen till farao: "Detta är Guds finger." Men faraos hjärta förblev hårt och han lyssnade inte på dem, alldeles som Herren hade sagt.</span> <span class="verse"><a name="20">20</a>Herren sade till Mose: "Träd fram inför farao tidigt på morgonen när han går ut till vattnet och säg till honom: Så säger Herren: Släpp mitt folk, så att de kan hålla gudstjänst åt mig!</span> <span class="verse"><a name="21">21</a>Om du inte släpper mitt folk skall jag sända flugsvärmar över dig och dina tjänare, ditt folk och dina hus, så att egyptiernas hus blir fyllda av flugsvärmar, ja, också marken som de står på.</span> <span class="verse"><a name="22">22</a>Men på den dagen skall jag göra ett undantag för landet Gosen där mitt folk bor, så att det inte skall finnas några flugsvärmar där. Detta för att du skall inse att jag, Herren, är här i landet.</span> <span class="verse"><a name="23">23</a>Jag skall göra åtskillnad mellan mitt folk och ditt. I morgon skall detta tecken inträffa."</span> <span class="verse"><a name="24">24</a>Och Herren gjorde så. Stora flugsvärmar kom in i faraos och hans tjänares hus, och överallt i Egypten blev landet förstört av flugsvärmarna.</span> <span class="verse"><a name="25">25</a>Då kallade farao till sig Mose och Aron och sade: "Gå och offra åt er Gud här i landet!"</span> <span class="verse"><a name="26">26</a>Men Mose svarade: "Det skulle inte vara riktigt att göra så. Vi offrar nämligen åt Herren, vår Gud, sådant som är avskyvärt för egyptierna. Om vi skulle offra inför egyptiernas ögon sådant som de avskyr skulle de säkert stena oss.</span> <span class="verse"><a name="27">27</a>Vi vill gå tre dagsresor ut i öknen och offra åt Herren, vår Gud, så som han befaller oss."</span> <span class="verse"><a name="28">28</a>Då sade farao: "Jag släpper er så att ni kan offra åt Herren, er Gud, i öknen, men gå bara inte för långt bort. Be för mig!"</span> <span class="verse"><a name="29">29</a>Mose svarade: "Ja, när jag kommer ut från dig, skall jag be till Herren att flugsvärmarna i morgon viker bort från farao, från hans tjänare och hans folk. Men må farao inte bedra oss igen och vägra att släppa folket, så att de kan offra åt Herren."</span> <span class="verse"><a name="30">30</a>Mose gick ut från farao och bad till Herren,</span> <span class="verse"><a name="31">31</a>och Herren gjorde så som Mose hade begärt. Han tog bort flugsvärmarna från farao, från hans tjänare och hans folk, så att inte en enda fluga fanns kvar.</span> <span class="verse"><a name="32">32</a>Men farao stängde till sitt hjärta också den här gången och släppte inte folket.</span> </p></div</div></div></body></html>