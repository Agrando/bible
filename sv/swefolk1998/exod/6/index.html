<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 6</strong></div><p><span class="verse"><a name="1">1</a>Men Herren sade till Mose: "Nu skall du få se vad jag skall göra med farao, ty genom min starka hand skall han tvingas släppa dem, och genom min starka hand skall han tvingas driva dem ut ur sitt land."</span> <span class="verse"><a name="2">2</a>Och Gud sade till Mose: "Jag är Herren.</span> <span class="verse"><a name="3">3</a>För Abraham, Isak och Jakob visade jag mig som Gud den Allsmäktige, men under mitt namn Herren gjorde jag mig inte känd för dem.</span> <span class="verse"><a name="4">4</a>Jag upprättade också ett förbund med dem och lovade att ge dem Kanaans land, det land där de bodde som främlingar.</span> <span class="verse"><a name="5">5</a>Också jag har hört Israels barns bittra klagan över att egyptierna håller dem i slaveri, och jag har kommit ihåg mitt förbund.</span> <span class="verse"><a name="6">6</a>Säg därför till Israels barn: Jag är Herren. Jag skall föra er ut från tvångsarbetet hos egyptierna och rädda er från slaveriet under dem och jag skall återlösa er med uträckt arm och genom stora straffdomar.</span> <span class="verse"><a name="7">7</a>Och jag skall ta er till mitt folk och vara er Gud. Ni skall få erfara att jag är Herren, er Gud, han som för er ut från slavarbetet hos egyptierna.</span> <span class="verse"><a name="8">8</a>Och jag skall föra er till det land som jag med upplyft hand lovade ge till Abraham, Isak och Jakob. Jag skall ge er det till arvedel. Jag är Herren."</span> <span class="verse"><a name="9">9</a>Allt detta talade Mose till Israels barn, men de hörde inte på honom på grund av sin otålighet och det hårda arbetet.</span> <span class="verse"><a name="10">10</a>Därefter sade Herren till Mose:</span> <span class="verse"><a name="11">11</a>"Gå och säg till farao, kungen i Egypten, att han släpper Israels barn ut ur sitt land."</span> <span class="verse"><a name="12">12</a>Men Mose talade inför Herren och sade: "Israels barn hör ju inte på mig. Hur skulle då farao vilja lyssna på mig, jag som har oomskurna läppar?"</span> <span class="verse"><a name="13">13</a>Men Herren talade till Mose och Aron och befallde dem att säga till Israels barn och till farao, kungen i Egypten, att Israels barn skulle föras ut ur Egyptens land.</span> <span class="verse"><a name="14">14</a>Detta var huvudmännen för deras familjer:Söner till Ruben, Israels förstfödde, var Hanok och Pallu, Hesron och Karmi. Dessa var Rubens släkter.</span> <span class="verse"><a name="15">15</a>Simeons söner var Jemuel, Jamin, Ohad, Jakin, Sohar och Saul, den kananeiska kvinnans son. Dessa var Simeons släkter.</span> <span class="verse"><a name="16">16</a>Och detta är namnen på Levis söner enligt deras födelseordning: Gerson, Kehat och Merari. Levi blev 137 år.</span> <span class="verse"><a name="17">17</a>Gersons söner var Libni och Simei efter deras släkter.</span> <span class="verse"><a name="18">18</a>Kehats söner var Amram, Jishar, Hebron och Ussiel. Kehat blev 133 år.</span> <span class="verse"><a name="19">19</a>Meraris söner var Mahli och Musi. Dessa var leviternas släkter enligt deras födelseordning.</span> <span class="verse"><a name="20">20</a>Amram tog sin fars syster Jokebed till hustru, och hon födde Aron och Mose. Amram blev 137 år.</span> <span class="verse"><a name="21">21</a>Jishars söner var Kora, Nefeg och Sikri.</span> <span class="verse"><a name="22">22</a>Ussiels söner var Misael, Elsafan och Sitri.</span> <span class="verse"><a name="23">23</a>Aron tog till hustru Amminadabs dotter Eliseba, syster till Nahson, och hon födde Nadab och Abihu, Eleasar och Itamar.</span> <span class="verse"><a name="24">24</a>Koras söner var Assir, Elkana och Abiasaf. Dessa var koraiternas släkter.</span> <span class="verse"><a name="25">25</a>Eleasar, Arons son, tog en av Putiels döttrar till hustru, och hon födde Pinehas.Dessa var huvudmännen för leviternas familjer efter deras släkter.</span> <span class="verse"><a name="26">26</a>Det var till denne Aron och denne Mose som Herren hade sagt: "För ut Israels barn ur Egyptens land efter deras härskaror."</span> <span class="verse"><a name="27">27</a>Och det var dessa som talade med farao, kungen i Egypten, om att föra Israels barn ut ur Egypten.</span> <span class="verse"><a name="28">28</a>Och Herren talade till Mose i Egyptens land.</span> <span class="verse"><a name="29">29</a>Han sade till honom: "Jag är Herren. Tala till farao, kungen i Egypten, allt som jag talar till dig."</span> <span class="verse"><a name="30">30</a>Men Mose sade inför Herren: "Se, jag har oomskurna läppar. Hur skulle farao vilja lyssna på mig?"</span> </p></div</div></div></body></html>