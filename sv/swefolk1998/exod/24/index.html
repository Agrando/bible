<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 24</strong></div><p><span class="verse"><a name="1">1</a>Till Mose sade han: "Stig upp till Herren, du själv och Aron, Nadab och Abihu samt sjuttio av de äldste i Israel, och fall ner och tillbe på avstånd.</span> <span class="verse"><a name="2">2</a>Endast Mose får träda fram till Herren. De andra skall inte träda fram, och folket får inte heller gå upp med honom."</span> <span class="verse"><a name="3">3</a>När Mose kom och förkunnade för folket alla Herrens ord och föreskrifter, svarade allt folket med en mun: "Allt vad Herren har sagt vill vi göra."</span> <span class="verse"><a name="4">4</a>Och Mose skrev ner alla Herrens ord.Följande morgon steg han upp tidigt och byggde ett altare nedanför berget och reste där tolv stoder för Israels tolv stammar.</span> <span class="verse"><a name="5">5</a>Han sände israeliternas unga män att offra tjurar som brännoffer och gemenskapsoffer åt Herren.</span> <span class="verse"><a name="6">6</a>Och Mose tog hälften av blodet och slog det i skålar och den andra hälften av blodet stänkte han på altaret.</span> <span class="verse"><a name="7">7</a>Han tog förbundsboken och läste upp den för folket, och de sade: "Allt vad Herren har sagt vill vi göra och lyda."</span> <span class="verse"><a name="8">8</a>Då tog Mose blodet och stänkte på folket och sade: "Se, detta är blodet i det förbund som Herren har slutit med er i enlighet med alla dessa ord."</span> <span class="verse"><a name="9">9</a>Mose och Aron, Nadab och Abihu och sjuttio av de äldste i Israel gick dit upp.</span> <span class="verse"><a name="10">10</a>De fick se Israels Gud, och under hans fötter var som ett golv av safirer, likt själva himlen i klarhet.</span> <span class="verse"><a name="11">11</a>Men han lät inte sin hand drabba de främsta av Israels barn. De skådade Gud, och sedan åt de och drack.</span> <span class="verse"><a name="12">12</a>Herren sade till Mose: "Stig upp till mig på berget och bli kvar där, så skall jag ge dig stentavlorna med lagen och budorden som jag har skrivit till undervisning för dem."</span> <span class="verse"><a name="13">13</a>Då gav sig Mose av tillsammans med sin tjänare Josua, och Mose steg upp på Guds berg.</span> <span class="verse"><a name="14">14</a>Men till de äldste sade han: "Vänta på oss här till dess vi kommer tillbaka till er. Aron och Hur är hos er, och den som har en rättslig fråga får vända sig till dem."</span> <span class="verse"><a name="15">15</a>Mose steg sedan upp på berget, och molnskyn övertäckte berget.</span> <span class="verse"><a name="16">16</a>Herrens härlighet vilade på Sinai berg och molnskyn övertäckte berget i sex dagar, men på sjunde dagen kallade han på Mose ur skyn.</span> <span class="verse"><a name="17">17</a>Och Herrens härlighet såg för Israels barn ut som en förtärande eld på toppen av berget.</span> <span class="verse"><a name="18">18</a>Mose gick mitt in i molnskyn och steg upp på berget. Sedan blev han kvar på berget i fyrtio dagar och fyrtio nätter.</span> </p></div</div></div></body></html>