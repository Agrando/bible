<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 37</strong></div><p><span class="verse"><a name="1">1</a>Besalel gjorde arken av akacieträ, två och en halv aln lång, en och en halv aln bred och en och en halv aln hög.</span> <span class="verse"><a name="2">2</a>Han överdrog den med rent guld på insidan och utsidan och gjorde en guldkant runt den.</span> <span class="verse"><a name="3">3</a>Han göt fyra ringar av guld till den och satte dem över de fyra fötterna på arken, två ringar på ena sidan och två ringar på den andra.</span> <span class="verse"><a name="4">4</a>Och han gjorde stänger av akacieträ och överdrog dem med guld.</span> <span class="verse"><a name="5">5</a>Stängerna sköt han in i ringarna på sidorna av arken, så att man kunde bära den.</span> <span class="verse"><a name="6">6</a>Och han gjorde en nådastol av rent guld, två och en halv aln lång och en och en halv aln bred.</span> <span class="verse"><a name="7">7</a>Han gjorde två keruber av guld. I hamrat arbete gjorde han dem och satte dem vid de båda ändarna av nådastolen,</span> <span class="verse"><a name="8">8</a>en kerub vid ena änden och en vid den andra. I ett stycke med nådastolen gjorde han keruberna vid dess båda ändar.</span> <span class="verse"><a name="9">9</a>Keruberna bredde ut sina vingar uppåt, så att de övertäckte nådastolen med sina vingar. Deras ansikten var vända mot varandra. Mot nådastolen var kerubernas ansikten vända.</span> <span class="verse"><a name="10">10</a>Han gjorde bordet av akacieträ, två alnar långt, en aln brett och en och en halv aln högt.</span> <span class="verse"><a name="11">11</a>Han överdrog det med rent guld och gjorde en guldkant runt omkring det.</span> <span class="verse"><a name="12">12</a>Runt bordet gjorde han en handsbred list, och runt omkring den gjorde han en kant av guld.</span> <span class="verse"><a name="13">13</a>Till bordet göt han fyra ringar av guld och satte ringarna i de fyra hörnen vid de fyra benen.</span> <span class="verse"><a name="14">14</a>Ringarna sattes vid listen som hållare för stängerna, så att man kunde bära bordet.</span> <span class="verse"><a name="15">15</a>Han gjorde stängerna av akacieträ och överdrog dem med guld. Så kunde bordet bäras.</span> <span class="verse"><a name="16">16</a>Och han gjorde kärlen till bordet, faten och skålarna, bägarna och kannorna som användes till att utgjuta drickoffren med, allt av rent guld.</span> <span class="verse"><a name="17">17</a>Han gjorde ljusstaken av rent guld. I hamrat arbete gjorde han den med fotställning och stam. Dess skålar, knoppar och blommor gjordes i ett stycke med den.</span> <span class="verse"><a name="18">18</a>Sex armar utgick från ljusstakens sidor, tre armar från ena sidan och tre armar från andra sidan.</span> <span class="verse"><a name="19">19</a>På den ena armen sattes tre skålar, formade som mandelblommor, vardera bestående av en knopp och en blomma, och på den andra armen likaså tre skålar, formade som mandelblommor, vardera bestående av en knopp och en blomma. Så gjordes på de sex armar som utgick från ljusstaken.</span> <span class="verse"><a name="20">20</a>Men på själva ljusstaken sattes fyra skålar, formade som mandelblommor med sina knoppar och blommor.</span> <span class="verse"><a name="21">21</a>En knopp sattes under det första armparet som utgick från ljusstaken i ett stycke med den, en knopp under det andra armparet i ett stycke med den och en knopp under det tredje armparet i ett stycke med den, alltså under de sex armar som utgick från ljusstaken.</span> <span class="verse"><a name="22">22</a>Och deras knoppar och armar var i ett stycke med den, allt ett enda hamrat arbete av rent guld.</span> <span class="verse"><a name="23">23</a>Han gjorde sju lampor till den, likaså lamptänger och brickor till den av rent guld.</span> <span class="verse"><a name="24">24</a>Av en talent rent guld gjorde han ljusstaken med alla dess tillbehör.</span> <span class="verse"><a name="25">25</a>Han gjorde rökelsealtaret av akacieträ. Det var fyrkantigt, en aln långt och en aln brett, och två alnar högt. Hornen gjordes i ett stycke med altaret.</span> <span class="verse"><a name="26">26</a>Han överdrog det med rent guld, både ovansidan och väggarna runt omkring, likaså hornen. Han gjorde också en kant av guld runt altaret.</span> <span class="verse"><a name="27">27</a>Två ringar av guld gjorde han till det och satte dem under kanten på två sidor. På två motsatta sidostycken satte han dem som hållare för stänger, så att man kunde bära altaret med dem.</span> <span class="verse"><a name="28">28</a>Stängerna gjorde han av akacieträ och överdrog dem med guld.</span> <span class="verse"><a name="29">29</a>Han gjorde den heliga smörjelseoljan och den rena, väldoftande rökelsen, konstmässigt tillredda.</span> </p></div</div></div></body></html>