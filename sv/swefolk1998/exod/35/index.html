<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 35</strong></div><p><span class="verse"><a name="1">1</a>Mose samlade hela Israels menighet och sade till dem: "Detta är vad Herren har befallt er att göra.</span> <span class="verse"><a name="2">2</a>Under sex dagar skall ni utföra ert arbete, men den sjunde dagen skall vara helig för er, en Herrens sabbat för vila. Var och en som utför något arbete på den dagen skall dödas.</span> <span class="verse"><a name="3">3</a>Ni skall inte göra upp eld på sabbaten, var ni än bor."</span> <span class="verse"><a name="4">4</a>Mose sade till hela Israels menighet: "Detta är vad Herren har befallt:</span> <span class="verse"><a name="5">5</a>Tag upp bland er en offergåva åt Herren. Var och en som har ett hjärta som är villigt till det skall bära fram denna offergåva åt Herren: guld, silver och koppar,</span> <span class="verse"><a name="6">6</a>mörkblått, purpurrött och karmosinrött garn, fint lingarn och gethår,</span> <span class="verse"><a name="7">7</a>rödfärgade fårskinn, tahasskinn, akacieträ,</span> <span class="verse"><a name="8">8</a>olja till ljusstaken, kryddor till smörjelseoljan och till den väldoftande rökelsen</span> <span class="verse"><a name="9">9</a>samt onyxstenar och infattningsstenar till efoden och bröstskölden.</span> <span class="verse"><a name="10">10</a>Alla konstnärligt begåvade män bland er skall komma och tillverka allt det som Herren har befallt:</span> <span class="verse"><a name="11">11</a>tabernaklet, dess tält och överdraget till det, dess hakar, brädor, tvärstänger, stolpar och fotstycken,</span> <span class="verse"><a name="12">12</a>arken med dess stänger, nådastolen och förlåten som skall hänga framför den,</span> <span class="verse"><a name="13">13</a>bordet med dess stänger och alla tillbehör och skådebröden,</span> <span class="verse"><a name="14">14</a>ljusstaken med dess tillbehör och lampor, oljan till ljusstaken,</span> <span class="verse"><a name="15">15</a>rökelsealtaret med dess stänger, smörjelseoljan och den väldoftande rökelsen, förhänget för ingången till tabernaklet,</span> <span class="verse"><a name="16">16</a>brännoffersaltaret med det koppargaller som hör till det, stängerna och alla dess tillbehör, karet med dess fotställning,</span> <span class="verse"><a name="17">17</a>omhängena till förgården, dess stolpar och fotstycken, förhänget för porten till förgården,</span> <span class="verse"><a name="18">18</a>tabernaklets och förgårdens tältpluggar med deras tältlinor</span> <span class="verse"><a name="19">19</a>samt kläderna till tjänsten i helgedomen, prästen Arons heliga kläder och hans söners prästkläder."</span> <span class="verse"><a name="20">20</a>Israels hela menighet gick då bort ifrån Mose.</span> <span class="verse"><a name="21">21</a>Sedan kom de tillbaka, var och en som manades till det i sitt hjärta, och var och en som hade en villig ande till detta bar fram en gåva åt Herren till arbetet på uppenbarelsetältet, till tjänsten där och till de heliga kläderna.</span> <span class="verse"><a name="22">22</a>De kom, både män och kvinnor, och var och en bar med villigt hjärta fram spännen, örhängen, fingerringar och halssmycken, alla slags värdesaker av guld, var och en som kunde offra en gåva av guld åt Herren.</span> <span class="verse"><a name="23">23</a>Var och en som ägde mörkblått, purpurrött och karmosinrött garn, fint lingarn och gethår, rödfärgade fårskinn och tahasskinn bar fram det.</span> <span class="verse"><a name="24">24</a>Alla som kunde ge en gåva av silver eller koppar bar fram sin gåva åt Herren, och var och en som ägde akacieträ för arbetets utförande bar fram det.</span> <span class="verse"><a name="25">25</a>Alla konstnärligt begåvade kvinnor spann med sina händer mörkblått, purpurrött och karmosinrött garn samt fint lingarn och bar fram vad de spunnit,</span> <span class="verse"><a name="26">26</a>och alla kvinnor, som manades till det i sitt hjärta och kunde konsten, spann gethår.</span> <span class="verse"><a name="27">27</a>Hövdingarna bar fram onyxstenar och infattningsstenar för efoden och bröstskölden,</span> <span class="verse"><a name="28">28</a>kryddor och olja till ljusstaken, till smörjelseoljan och till den väldoftande rökelsen.</span> <span class="verse"><a name="29">29</a>Och varje man och kvinna av Israels barn som hade ett villigt hjärta att bära fram något till allt det arbete som Herren hade befallt genom Mose att man skulle göra, bar fram sin frivilliga gåva åt Herren.</span> <span class="verse"><a name="30">30</a>Mose sade till Israels barn: "Se, Herren har kallat Besalel, son till Uri, son till Hur av Juda stam,</span> <span class="verse"><a name="31">31</a>och han har fyllt honom med Guds Ande, med vishet, förstånd och kunskap och med skicklighet i allt slags hantverk,</span> <span class="verse"><a name="32">32</a>så att han kan tänka ut konstfulla arbeten och utföra dem i guld, silver och koppar,</span> <span class="verse"><a name="33">33</a>slipa stenar för infattning och snida i trä, ja, utföra alla slags konstfulla arbeten.</span> <span class="verse"><a name="34">34</a>Åt honom och åt Oholiab, Ahisamaks son av Dans stam, har han också givit förmågan att undervisa andra.</span> <span class="verse"><a name="35">35</a>Han har fyllt deras hjärtan med vishet att utföra alla slags snideriarbeten och konstvävnader och brokiga vävnader av mörkblått, purpurrött och karmosinrött garn samt fint lingarn och andra vävnader, ja, att utföra alla slags arbeten och tänka ut konstfulla verk.</span> </p></div</div></div></body></html>