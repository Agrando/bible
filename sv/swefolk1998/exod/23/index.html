<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 23</strong></div><p><span class="verse"><a name="1">1</a>Du skall inte sprida ett falskt rykte. Du skall inte stödja den ogudaktige genom att bli ett falskt vittne.</span> <span class="verse"><a name="2">2</a>Du skall inte följa mängden och rätta dig efter den i det onda, så att du vränger rätten när du vittnar i något mål.</span> <span class="verse"><a name="3">3</a>Du skall inte vara partisk för den fattige i hans rättssak.</span> <span class="verse"><a name="4">4</a>Om du träffar på din fiendes oxe eller åsna, som har kommit vilse, skall du föra djuret tillbaka till honom.</span> <span class="verse"><a name="5">5</a>Och om du ser din oväns åsna ligga nertyngd under sin börda, skall du inte lämna mannen utan hjälp. Du måste på allt sätt hjälpa honom.</span> <span class="verse"><a name="6">6</a>Du skall inte i någon rättssak förvanska rätten för den fattige som du har hos dig.</span> <span class="verse"><a name="7">7</a>Håll dig långt ifrån orätt sak. Du skall inte döda den som är oskyldig och har rätt, ty jag frikänner inte någon som är skyldig.</span> <span class="verse"><a name="8">8</a>Du skall inte ta mutor, ty mutor förblindar de klarsynta och förvränger de rättfärdigas ord.</span> <span class="verse"><a name="9">9</a>En främling skall du inte förtrycka. Ni vet själva hur främlingen känner det, eftersom ni har varit främlingar i Egyptens land.</span> <span class="verse"><a name="10">10</a>I sex år skall du beså din jord och bärga dess gröda.</span> <span class="verse"><a name="11">11</a>Men det sjunde året skall du låta den vila och ligga orörd, för att de fattiga i ditt folk skall få sin föda från den. Det som de lämnar kvar får markens djur äta. På samma sätt skall du göra med din vingård och din olivplantering.</span> <span class="verse"><a name="12">12</a>Under sex dagar skall du utföra ditt arbete, men på sjunde dagen skall du vila, så att din oxe och din åsna får vila och din slavinnas son och främlingen kan återhämta sig.</span> <span class="verse"><a name="13">13</a>Se till att ni i allt håller det jag har sagt er. Andra gudars namn skall ni inte nämna. De får inte höras från din mun.</span> <span class="verse"><a name="14">14</a>Tre gånger om året skall du hålla högtid åt mig.</span> <span class="verse"><a name="15">15</a>Det osyrade brödets högtid skall du fira. Sju dagar skall du äta osyrat bröd, som jag har befallt dig, på den bestämda tiden i månaden Aviv, eftersom det var då du drog ut ur Egypten. Men ingen skall träda fram inför mitt ansikte med tomma händer.</span> <span class="verse"><a name="16">16</a>Skördehögtiden skall du fira när du skördar förstlingsfrukten av ditt arbete, det du har sått på marken. Bärgningshögtiden skall du fira vid årets utgång, när du inbärgar frukten av ditt arbete från marken.</span> <span class="verse"><a name="17">17</a>Tre gånger om året skall alla av manligt kön träda fram inför din Herre, Herren.</span> <span class="verse"><a name="18">18</a>Du skall inte offra blodet av mitt slaktoffer tillsammans med något som är syrat. Fettet av mitt högtidsoffer får inte lämnas kvar över natten till morgonen.</span> <span class="verse"><a name="19">19</a>Det bästa av din marks förstlingsfrukter skall du föra till Herrens, din Guds, hus.Koka inte en killing i mjölken från dess mor.</span> <span class="verse"><a name="20">20</a>Se, jag sänder en ängel framför dig, och han skall bevara dig på vägen och föra dig till den plats som jag har förberett.</span> <span class="verse"><a name="21">21</a>Tag dig till vara för honom och lyssna till hans röst. Var inte upprorisk mot honom. Han kommer inte att förlåta era överträdelser, ty mitt namn är i honom.</span> <span class="verse"><a name="22">22</a>Men om du uppmärksamt lyssnar till hans röst och gör allt vad jag säger, skall jag bli en fiende till dina fiender och en ovän till dina ovänner.</span> <span class="verse"><a name="23">23</a>Ty min ängel skall gå framför dig och föra dig till amoreernas, hetiternas, perisseernas, kananeernas, hiveernas och jebusiternas land, och jag skall utrota dem.</span> <span class="verse"><a name="24">24</a>Du skall inte tillbe deras gudar och inte tjäna dem eller göra som man gör där, utan du skall slå ner dem grundligt och krossa deras stoder.</span> <span class="verse"><a name="25">25</a>Ni skall tjäna Herren, er Gud, och han skall välsigna din mat och din dryck och ta bort sjukdom från dig.</span> <span class="verse"><a name="26">26</a>I ditt land skall det då inte finnas någon kvinna som får missfall eller är ofruktsam. Dina dagars tal skall jag göra fullt.</span> <span class="verse"><a name="27">27</a>Förskräckelse för mig skall jag sända framför dig och vålla förvirring bland alla de folk som du kommer till, och jag skall driva alla dina fiender på flykten för dig.</span> <span class="verse"><a name="28">28</a>Och jag skall sända panik framför dig för att jaga undan hiveerna, kananeerna och hetiterna för dig.</span> <span class="verse"><a name="29">29</a>Men jag skall inte driva undan dem för dig på ett enda år, för att landet inte skall bli en ödemark där vilddjuren förökar sig och blir dig övermäktiga.</span> <span class="verse"><a name="30">30</a>Så småningom skall jag driva bort dem för dig, till dess du har förökat dig så att du kan ta landet till din arvedel.</span> <span class="verse"><a name="31">31</a>Jag skall låta ditt lands gränser gå från Röda havet till filisteernas hav och från öknen till floden, ty jag skall ge landets inbyggare i er hand, och du skall driva bort dem från dig.</span> <span class="verse"><a name="32">32</a>Du skall inte sluta förbund med dem eller deras gudar.</span> <span class="verse"><a name="33">33</a>De skall inte bo kvar i ditt land, för att de inte skall få dig att synda mot mig. Du kunde då tjäna deras gudar och detta skulle bli en snara för dig.</span> </p></div</div></div></body></html>