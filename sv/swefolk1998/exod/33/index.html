<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/exod/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/exod">Exodus</a> &gt <strong>Chapter 33</strong></div><p><span class="verse"><a name="1">1</a>Herren sade till Mose: "Bryt upp och drag härifrån, du själv och folket som du har fört upp ur Egypten, till det land som jag med ed lovade åt Abraham, Isak och Jakob, då jag sade: Åt din avkomma skall jag ge det.</span> <span class="verse"><a name="2">2</a>Jag skall sända en ängel framför dig och driva bort kananeerna, amoreerna, hetiterna, perisseerna, hiveerna och jebusiterna</span> <span class="verse"><a name="3">3</a>och föra dig till ett land som flödar av mjölk och honung. Jag skall inte själv gå upp med dig. Eftersom du är ett hårdnackat folk kunde jag då förgöra dig under vägen."</span> <span class="verse"><a name="4">4</a>När folket hörde detta stränga tal blev de sorgsna och ingen tog på sig sina smycken.</span> <span class="verse"><a name="5">5</a>Och Herren sade till Mose: "Säg till Israels folk: Ni är ett hårdnackat folk. Om jag bara för ett ögonblick gick med dig skulle jag förgöra dig. Men lägg nu av dig dina smycken så skall jag besluta vad jag skall göra med dig."</span> <span class="verse"><a name="6">6</a>Folket tog då av sig smyckena och var utan dem alltifrån vistelsen vid berget Horeb.</span> <span class="verse"><a name="7">7</a>Mose tog tältet och slog upp det utanför lägret, långt ifrån lägret. Han kallade det uppenbarelsetältet. Var och en som ville rådfråga Herren måste gå ut till uppenbarelsetältet utanför lägret.</span> <span class="verse"><a name="8">8</a>Så ofta Mose gick ut till tältet stod allt folket upp. Var och en ställde sig vid ingången till sitt tält och såg efter Mose till dess han hade kommit in i tältet.</span> <span class="verse"><a name="9">9</a>Varje gång Mose kom in i tältet sänkte molnstoden sig och blev stående vid ingången till tältet, och Herren talade med Mose.</span> <span class="verse"><a name="10">10</a>När allt folket såg molnstoden stå vid ingången till tältet reste sig alla och bugade sig till marken, var och en vid ingången till sitt tält.</span> <span class="verse"><a name="11">11</a>Och Herren talade med Mose ansikte mot ansikte, som när en man talar med en annan. Sedan vände Mose tillbaka till lägret. Men hans tjänare Josua, Nuns son, som var en ung man, lämnade inte tältet.</span> <span class="verse"><a name="12">12</a>Mose sade till Herren: "Se, du säger till mig: För detta folk dit upp! Men du har inte låtit mig veta vem du vill sända med mig fastän du har sagt: Jag känner dig vid namn och du har också funnit nåd för mina ögon.</span> <span class="verse"><a name="13">13</a>Om jag alltså nu har funnit nåd för dina ögon, så låt mig få veta dina vägar och lära känna dig, så att jag må finna nåd för dina ögon. Och tänk på att detta folk är ditt folk."</span> <span class="verse"><a name="14">14</a>Herren sade: "Jag skall själv gå med dig och låta dig få ro."</span> <span class="verse"><a name="15">15</a>Han svarade: "Om du inte själv vill gå med, skall du inte alls låta oss dra upp härifrån.</span> <span class="verse"><a name="16">16</a>Ty hur skulle man kunna veta att jag och ditt folk har funnit nåd för dina ögon, om inte därigenom att du går med oss, så att vi, jag och ditt folk, utmärks framför alla andra folk på jorden?"</span> <span class="verse"><a name="17">17</a>Herren svarade Mose: "Det du har begärt skall jag också göra, ty du har funnit nåd för mina ögon och jag känner dig vid namn."</span> <span class="verse"><a name="18">18</a>Mose sade: "Låt mig få se din härlighet."</span> <span class="verse"><a name="19">19</a>Han svarade: "Jag skall låta all min godhet gå förbi framför dig och jag skall ropa ut namnet ' Herren ' inför dig. Jag skall vara nådig mot den jag vill vara nådig emot, och jag skall förbarma mig över den jag vill förbarma mig över.</span> <span class="verse"><a name="20">20</a>Men mitt ansikte kan du inte få se, ty ingen människa kan se mig och leva."</span> <span class="verse"><a name="21">21</a>Därefter sade Herren: "Se, här är en plats nära intill mig. Ställ dig där på klippan.</span> <span class="verse"><a name="22">22</a>När min härlighet går förbi skall jag ställa dig i en klyfta i klippan och jag skall låta min hand vara över dig till dess jag har gått förbi.</span> <span class="verse"><a name="23">23</a>Sedan skall jag ta bort min hand, och då skall du få se mig på ryggen. Men mitt ansikte kan ingen se."</span> </p></div</div></div></body></html>