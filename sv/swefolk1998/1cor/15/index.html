<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>Bröder, jag vill påminna er om evangeliet som jag predikade för er, som ni tog emot och står fasta i,</span> <span class="verse"><a name="2">2</a>och genom vilket ni blir frälsta. Jag vill påminna er om orden som jag förkunnade, om ni nu håller fast vid dem. Annars var det förgäves att ni kom till tro.</span> <span class="verse"><a name="3">3</a>Jag meddelade er det allra viktigaste, vad jag själv hade tagit emot, att Kristus dog för våra synder enligt Skrifterna,</span> <span class="verse"><a name="4">4</a>att han blev begravd, att han uppstod på tredje dagen enligt Skrifterna,</span> <span class="verse"><a name="5">5</a>och att han visade sig för Kefas och sedan för de tolv.</span> <span class="verse"><a name="6">6</a>Därefter visade han sig för mer än femhundra bröder på en gång, av vilka de flesta ännu lever, medan några är insomnade.</span> <span class="verse"><a name="7">7</a>Sedan visade han sig för Jakob och därefter för alla apostlarna.</span> <span class="verse"><a name="8">8</a>Allra sist visade han sig också för mig, som är såsom ett ofullgånget foster.</span> <span class="verse"><a name="9">9</a>Ty jag är den ringaste av apostlarna. Jag är inte värd att kallas apostel, eftersom jag har förföljt Guds församling.</span> <span class="verse"><a name="10">10</a>Men genom Guds nåd är jag vad jag är, och hans nåd mot mig har inte varit förgäves, utan jag har arbetat mer än de alla, fast inte jag själv, utan Guds nåd som varit med mig.</span> <span class="verse"><a name="11">11</a>Vare sig det gäller mig eller de andra, så förkunnar vi detta, och det är detta ni har kommit till tro på.</span> <span class="verse"><a name="12">12</a>Om det nu predikas att Kristus har uppstått från de döda, hur kan då några bland er påstå att det inte finns någon uppståndelse från de döda?</span> <span class="verse"><a name="13">13</a>Om det inte finns någon uppståndelse från de döda, har inte heller Kristus uppstått.</span> <span class="verse"><a name="14">14</a>Men om Kristus inte har uppstått, då är vår predikan meningslös och er tro meningslös.</span> <span class="verse"><a name="15">15</a>Då står vi där som falska vittnen om Gud, eftersom vi har vittnat mot Gud, att han uppväckte Kristus, som han inte har uppväckt, om det verkligen är så att döda inte uppstår.</span> <span class="verse"><a name="16">16</a>Ty om de döda inte uppstår, har inte heller Kristus uppstått.</span> <span class="verse"><a name="17">17</a>Men om Kristus inte har uppstått, då är er tro meningslös och ni är ännu kvar i era synder.</span> <span class="verse"><a name="18">18</a>Då har också de som insomnat i Kristus gått förlorade.</span> <span class="verse"><a name="19">19</a>Om vi i detta livet sätter vårt hopp endast till Kristus, och han inte har uppstått, då är vi de mest beklagansvärda av alla människor.</span> <span class="verse"><a name="20">20</a>Men nu har Kristus uppstått från de döda som förstlingen av de insomnade.</span> <span class="verse"><a name="21">21</a>Ty eftersom döden kom genom en människa, så kom också de dödas uppståndelse genom en människa.</span> <span class="verse"><a name="22">22</a>Liksom i Adam alla dör, så skall också i Kristus alla göras levande.</span> <span class="verse"><a name="23">23</a>Men var och en i sin ordning: Kristus som förstlingen och sedan, vid hans ankomst, de som tillhör honom.</span> <span class="verse"><a name="24">24</a>Därefter kommer slutet, då han överlämnar riket åt Gud, Fadern, sedan han gjort slut på varje välde, varje makt och kraft.</span> <span class="verse"><a name="25">25</a>Ty han måste regera tills han har lagt alla fiender under sina fötter.</span> <span class="verse"><a name="26">26</a>Som den siste fienden berövas döden all makt,</span> <span class="verse"><a name="27">27</a>ty allt har han lagt under hans fötter.  Men när det heter att allt är lagt under honom, så är det uppenbart att den är undantagen som har lagt allt under Kristus.</span> <span class="verse"><a name="28">28</a>Och när allt har blivit lagt under honom, då skall Sonen själv underordna sig den som har lagt allt under honom, för att Gud skall vara allt i alla.</span> <span class="verse"><a name="29">29</a>Vad uppnår annars de som döper sig för de dödas skull? Om döda inte alls uppstår, varför döper man sig då för deras skull?</span> <span class="verse"><a name="30">30</a>Och vi, varför utsätter vi oss för faror jämt och ständigt?</span> <span class="verse"><a name="31">31</a>Jag dör varje dag, så sant som jag i Kristus Jesus, vår Herre, kan berömma mig av er, mina bröder.</span> <span class="verse"><a name="32">32</a>Om jag hade tänkt som människor i allmänhet, när jag kämpade mot vilddjuren i Efesus, vad skulle jag haft för nytta av det? Om de döda inte uppstår, låt oss äta och dricka, ty i morgon dör vi.</span> <span class="verse"><a name="33">33</a>Låt er inte föras vilse. Dåligt sällskap fördärvar goda seder.</span> <span class="verse"><a name="34">34</a>Nyktra till på allvar och synda inte. Några av er har ingen kunskap om Gud. Till er skam säger jag det.</span> <span class="verse"><a name="35">35</a>Nu kan någon fråga: Hur uppstår de döda? Vad för slags kropp har de när de kommer?</span> <span class="verse"><a name="36">36</a>Du oförståndige! Vad du sår får inte liv om det inte dör.</span> <span class="verse"><a name="37">37</a>Och vad du sår har inte den gestalt som skall bli till, utan är ett naket korn, kanske av vete eller av något annat slag.</span> <span class="verse"><a name="38">38</a>Men Gud ger det en sådan gestalt som han har velat, och åt varje frö dess egen gestalt.</span> <span class="verse"><a name="39">39</a>Inte allt kött är av samma slag. Det är skillnad mellan människors, husdjurs, fåglars och fiskars kött.</span> <span class="verse"><a name="40">40</a>Det finns också himmelska kroppar och jordiska kroppar. Men de himmelska kropparnas glans är av ett slag, de jordiska kropparnas glans av ett annat slag.</span> <span class="verse"><a name="41">41</a>Solen har sin glans, månen en annan och stjärnorna ännu en annan. Den ena stjärnan skiljer sig från den andra i glans.</span> <span class="verse"><a name="42">42</a>Så är det också med de dödas uppståndelse. Det som sås förgängligt uppstår oförgängligt.</span> <span class="verse"><a name="43">43</a>Det som sås i vanära uppstår i härlighet. Det som sås i svaghet uppstår i kraft.</span> <span class="verse"><a name="44">44</a>Det sås en jordisk kropp, det uppstår en andlig kropp. Om det finns en jordisk kropp, finns det också en andlig kropp.</span> <span class="verse"><a name="45">45</a>Så står det skrivet: Den första människan, Adam, blev en levande varelse.  Den siste Adam blev en livgivande ande.</span> <span class="verse"><a name="46">46</a>Men det andliga är inte det första utan det jordiska. Därefter kommer det andliga.</span> <span class="verse"><a name="47">47</a>Den första människan var av jord, jordisk. Den andra människan kom från himlen.</span> <span class="verse"><a name="48">48</a>Som den jordiska människan var, så är också de jordiska. Och som den himmelska människan är, så är också de himmelska.</span> <span class="verse"><a name="49">49</a>Och liksom vi har burit den jordiska människans bild, skall vi också bära den himmelska människans bild.</span> <span class="verse"><a name="50">50</a>Men det säger jag er, bröder, att kött och blod inte kan ärva Guds rike. Inte heller ärver det förgängliga det oförgängliga.</span> <span class="verse"><a name="51">51</a>Se, jag säger er en hemlighet: Vi skall inte alla insomna, men vi skall alla förvandlas,</span> <span class="verse"><a name="52">52</a>i ett nu, på ett ögonblick, vid den sista basunens ljud. Ty basunen skall ljuda och de döda skall uppstå odödliga, och vi skall förvandlas.</span> <span class="verse"><a name="53">53</a>Ty detta förgängliga måste kläs i oförgänglighet och detta dödliga kläs i odödlighet.</span> <span class="verse"><a name="54">54</a>Men när detta förgängliga har klätts i oförgänglighet och detta dödliga klätts i odödlighet, då skall det ord fullbordas som står skrivet: Döden är uppslukad och segern vunnen.</span> <span class="verse"><a name="55">55</a>Du död, var är din seger? Du död, var är din udd?</span> <span class="verse"><a name="56">56</a>Dödens udd är synden, och syndens makt kommer av lagen.</span> <span class="verse"><a name="57">57</a>Men Gud vare tack, som ger oss segern genom vår Herre Jesus Kristus.</span> <span class="verse"><a name="58">58</a>Var därför fasta och orubbliga, mina älskade bröder, och arbeta alltid hängivet för Herren, eftersom ni vet att ert arbete i Herren inte är förgäves.</span> </p></div</div></div></body></html>