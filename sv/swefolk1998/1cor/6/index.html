<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1cor">1 Corinthians</a> &gt <strong>Chapter 6</strong></div><p><span class="verse"><a name="1">1</a>Hur kan någon av er som ligger i tvist med en annan våga gå till rätta med honom inför de orättfärdiga och inte inför de heliga?</span> <span class="verse"><a name="2">2</a>Vet ni inte att de heliga skall döma världen? Om nu världen skall dömas av er, duger ni då inte till att döma i de minsta mål?</span> <span class="verse"><a name="3">3</a>Vet ni inte att vi skall döma änglar? Skall ni då inte kunna döma i vardagliga ting?</span> <span class="verse"><a name="4">4</a>Men när ni har sådana tvister, sätter ni dem till domare som församlingen inte har förtroende för.</span> <span class="verse"><a name="5">5</a>Det här säger jag för att få er att skämmas. Finns det ingen förståndig bland er, någon som kan bli skiljedomare mellan bröder?</span> <span class="verse"><a name="6">6</a>I stället går broder till rätta med broder, och detta inför otroende.</span> <span class="verse"><a name="7">7</a>På det hela taget är redan det att ni processar med varandra ett nederlag för er. Varför lider ni inte hellre en oförrätt? Varför låter ni inte hellre andra roffa åt sig?</span> <span class="verse"><a name="8">8</a>I stället gör ni själva orätt och roffar åt er - och detta drabbar bröder.</span> <span class="verse"><a name="9">9</a>Vet ni inte att inga orättfärdiga skall få ärva Guds rike? Bedra inte er själva! Varken otuktiga eller avgudadyrkare, varken äktenskapsbrytare eller de som utövar homosexualitet eller de som låter sig utnyttjas för sådant,</span> <span class="verse"><a name="10">10</a>varken tjuvar eller giriga, varken drinkare, förtalare eller utsugare skall ärva Guds rike.</span> <span class="verse"><a name="11">11</a>Sådana var en del av er. Men ni har tvättats rena, ni har blivit helgade, ni har förklarats rättfärdiga i Herren Jesu Kristi namn och i vår Guds Ande.</span> <span class="verse"><a name="12">12</a>Allt är tillåtet för mig, men allt är inte nyttigt. Allt är tillåtet för mig, men jag skall inte låta något ta makten över mig.</span> <span class="verse"><a name="13">13</a>Maten är till för magen och magen för maten, och båda skall Gud göra slut på. Men kroppen är inte till för otukt utan för Herren, och Herren för kroppen.</span> <span class="verse"><a name="14">14</a>Gud har uppväckt Herren, och genom sin makt skall han också uppväcka oss.</span> <span class="verse"><a name="15">15</a>Vet ni inte att era kroppar är Kristi lemmar? Skall jag ta Kristi lemmar och göra dem till en skökas lemmar? Nej, naturligtvis inte!</span> <span class="verse"><a name="16">16</a>Eller vet ni inte att den som förenar sig med en sköka är en kropp med henne? Det heter: De två skall bli ett kött.</span> <span class="verse"><a name="17">17</a>Men den som är förenad med Herren är en ande med honom.</span> <span class="verse"><a name="18">18</a>Fly bort från otukten! All annan synd som en människa begår är utanför kroppen, men den otuktige syndar mot sin egen kropp.</span> <span class="verse"><a name="19">19</a>Eller vet ni inte att er kropp är ett tempel åt den helige Ande, som bor i er och som ni har fått av Gud, och att ni inte tillhör er själva?</span> <span class="verse"><a name="20">20</a>Ni har blivit köpta och priset är betalt. Så förhärliga då Gud i er kropp!</span> </p></div</div></div></body></html>