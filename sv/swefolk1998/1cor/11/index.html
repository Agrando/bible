<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Följ mitt exempel liksom jag följer Kristi exempel.</span> <span class="verse"><a name="2">2</a>Jag berömmer er för att ni tänker på mig i allt och håller fast vid den undervisning som jag har fört vidare till er.</span> <span class="verse"><a name="3">3</a>Och nu vill jag att ni skall veta att Kristus är varje mans huvud, att mannen är kvinnans huvud och att Gud är Kristi huvud.</span> <span class="verse"><a name="4">4</a>Om en man ber eller profeterar med något på huvudet vanärar han sitt huvud.</span> <span class="verse"><a name="5">5</a>Men om en kvinna ber eller profeterar utan något på huvudet, så vanärar hon sitt huvud. Det är som att ha håret avrakat.</span> <span class="verse"><a name="6">6</a>Ty om en kvinna inte har något på huvudet, bör hon också låta klippa av sitt hår. Men är det en skam för en kvinna att låta klippa håret eller raka av det, så bör hon ha något på huvudet.</span> <span class="verse"><a name="7">7</a>En man bör inte ha något på huvudet, eftersom han är Guds avbild och ära. Och kvinnan är mannens ära.</span> <span class="verse"><a name="8">8</a>Ty mannen kommer inte från kvinnan utan kvinnan från mannen.</span> <span class="verse"><a name="9">9</a>Och mannen skapades inte för kvinnans skull utan kvinnan för mannens skull.</span> <span class="verse"><a name="10">10</a>Därför skall kvinnan ha en makt på huvudet för änglarnas skull.</span> <span class="verse"><a name="11">11</a>Men i Herren är det så att kvinnan inte är till utan mannen eller mannen utan kvinnan.</span> <span class="verse"><a name="12">12</a>Ty liksom kvinnan har kommit från mannen, så blir också mannen till genom kvinnan, men allt kommer från Gud.</span> <span class="verse"><a name="13">13</a>Döm själva. Passar det sig att en kvinna ber till Gud utan att ha något på huvudet?</span> <span class="verse"><a name="14">14</a>Lär inte själva naturen er att det är en skam för en man att ha långt hår</span> <span class="verse"><a name="15">15</a>men en ära för en kvinna, eftersom hon fått håret som slöja.</span> <span class="verse"><a name="16">16</a>Men om någon har lust att strida om detta, så skall han veta att vi inte har en sådan sed, inte heller någon av Guds församlingar.</span> <span class="verse"><a name="17">17</a>När jag nu ger dessa föreskrifter berömmer jag er inte, eftersom era sammankomster är mer till skada än till nytta.</span> <span class="verse"><a name="18">18</a>Först och främst hör jag att det förekommer stridigheter bland er, när ni möts i församlingen, och delvis tror jag att det är så.</span> <span class="verse"><a name="19">19</a>Partier måste finnas bland er, för att det skall visa sig vilka det är som håller provet.</span> <span class="verse"><a name="20">20</a>När ni nu samlas, kan inte Herrens måltid hållas.</span> <span class="verse"><a name="21">21</a>Vid måltiden tar genast var och en för sig av sin egen mat, så att den ene är hungrig, den andre berusad.</span> <span class="verse"><a name="22">22</a>Har ni inte era hem där ni kan äta och dricka? Eller föraktar ni Guds församling och får dem att skämmas som ingenting har? Vad skall jag då säga till er? Skall jag berömma er? Nej, för detta berömmer jag er inte.</span> <span class="verse"><a name="23">23</a>Jag har själv tagit emot från Herren vad jag meddelade er: Den natt då Herren Jesus blev förrådd, tog han ett bröd,</span> <span class="verse"><a name="24">24</a>tackade Gud, bröt det och sade: "Detta är min kropp, som är utgiven för er. Gör detta till minne av mig."</span> <span class="verse"><a name="25">25</a>På samma sätt tog han bägaren efter måltiden och sade: "Denna bägare är det nya förbundet i mitt blod. Så ofta ni dricker av den, gör det till minne av mig."</span> <span class="verse"><a name="26">26</a>Ty så ofta ni äter detta bröd och dricker av denna bägare, förkunnar ni Herrens död till dess han kommer.</span> <span class="verse"><a name="27">27</a>Den som därför äter brödet eller dricker Herrens bägare på ett ovärdigt sätt, han syndar mot Herrens kropp och blod.</span> <span class="verse"><a name="28">28</a>Var och en skall pröva sig själv och så äta av brödet och dricka av bägaren.</span> <span class="verse"><a name="29">29</a>Ty den som äter och dricker utan att urskilja Herrens kropp, han äter och dricker en dom över sig.</span> <span class="verse"><a name="30">30</a>Därför finns det många svaga och sjuka bland er, och ganska många är insomnade.</span> <span class="verse"><a name="31">31</a>Om vi gick till rätta med oss själva, skulle vi inte bli dömda.</span> <span class="verse"><a name="32">32</a>Men när vi döms fostras vi av Herren, för att vi inte skall bli fördömda tillsammans med världen.</span> <span class="verse"><a name="33">33</a>Därför, mina bröder, när ni samlas för att äta, så vänta på varandra.</span> <span class="verse"><a name="34">34</a>Om någon är hungrig skall han äta hemma, så att sammankomsten inte blir till en dom för er. Allt det andra skall jag ge er föreskrifter om när jag kommer.</span> </p></div</div></div></body></html>