<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1cor">1 Corinthians</a> &gt <strong>Chapter 2</strong></div><p><span class="verse"><a name="1">1</a>När jag kom till er, bröder, var det inte med stor vältalighet eller hög visdom som jag predikade Guds hemlighet för er.</span> <span class="verse"><a name="2">2</a>Jag hade nämligen bestämt mig för, när jag var hos er, att inte veta av något annat än Jesus Kristus och honom som korsfäst.</span> <span class="verse"><a name="3">3</a>Svag, rädd och mycket orolig kom jag till er.</span> <span class="verse"><a name="4">4</a>Och mitt tal och min predikan bestod inte i ord som skulle övertyga genom mänsklig visdom utan genom en bevisning i Ande och kraft.</span> <span class="verse"><a name="5">5</a>Vi ville inte att er tro skulle bygga på människors visdom utan på Guds kraft.</span> <span class="verse"><a name="6">6</a>Vishet förkunnar vi emellertid bland de fullkomliga, en vishet som inte tillhör den här världen eller den här världens härskare, som går mot sin undergång.</span> <span class="verse"><a name="7">7</a>Nej, vi förkunnar Guds hemliga vishet, den vishet som är fördold och som Gud från evighet har bestämt att bli till härlighet för oss.</span> <span class="verse"><a name="8">8</a>Denna vishet har ingen av den här världens härskare känt - om de hade känt den, skulle de inte ha korsfäst härlighetens Herre.</span> <span class="verse"><a name="9">9</a>Men vi känner, som Skriften säger, vad ögat inte har sett och örat inte hört och människohjärtat inte kunnat ana, vad Gud har berett åt dem som älskar honom.</span> <span class="verse"><a name="10">10</a>Ty för oss har Gud uppenbarat det genom sin Ande.Anden utforskar allt, också djupen i Gud.</span> <span class="verse"><a name="11">11</a>Vem vet vad som finns i människan utom människans egen ande? Så vet heller ingen vad som är i Gud utom Guds Ande.</span> <span class="verse"><a name="12">12</a>Men vi har inte fått världens ande, utan den Ande som är från Gud, för att vi skall veta vad vi har fått av Gud.</span> <span class="verse"><a name="13">13</a>Detta förkunnar vi också, inte med ord som mänsklig visdom lär utan med ord som Anden lär, när vi återger andliga ting med andliga ord.</span> <span class="verse"><a name="14">14</a>En oandlig människa tar inte emot det som tillhör Guds Ande. Det är dårskap för henne, och hon kan inte förstå det, eftersom det måste bedömas på ett andligt sätt.</span> <span class="verse"><a name="15">15</a>Den andliga människan däremot bedömer allt, men själv kan hon inte bedömas av någon.</span> <span class="verse"><a name="16">16</a>Ty vem har lärt känna Herrens sinne, så att han kan undervisa honom? Men vi har Kristi sinne.</span> </p></div</div></div></body></html>