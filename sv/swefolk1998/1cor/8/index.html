<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1cor">1 Corinthians</a> &gt <strong>Chapter 8</strong></div><p><span class="verse"><a name="1">1</a>I fråga om kött från avgudaoffer vet vi att vi alla har kunskap. Men kunskapen uppblåser, och kärleken uppbygger.</span> <span class="verse"><a name="2">2</a>Om någon tror sig ha kunskap om något, så vet han ännu inte det han borde veta.</span> <span class="verse"><a name="3">3</a>Men om någon älskar Gud är han känd av honom.</span> <span class="verse"><a name="4">4</a>När det nu gäller frågan om man får äta kött som har offrats åt avgudar, så vet vi att det inte finns någon avgud i världen och att det finns bara en Gud.</span> <span class="verse"><a name="5">5</a>Ty även om det skulle finnas så kallade gudar, i himlen eller på jorden - det finns också många gudar och många herrar -</span> <span class="verse"><a name="6">6</a>så har vi bara en Gud, Fadern, från vilken allting är och till vilken vi själva är, och en Herre, Jesus Kristus, genom vilken allting är och genom vilken vi själva är.</span> <span class="verse"><a name="7">7</a>Den kunskapen finns dock inte hos alla. Några som hittills varit vana vid avgudarna äter köttet som avgudaoffer, och så orenas deras svaga samvete.</span> <span class="verse"><a name="8">8</a>Men maten för oss inte närmare Gud. Äter vi inte, förlorar vi ingenting, och äter vi, vinner vi ingenting.</span> <span class="verse"><a name="9">9</a>Men se till att denna er frihet inte blir till fall för de svaga.</span> <span class="verse"><a name="10">10</a>Ty om någon får se, hur du som har kunskap ligger till bords i ett avgudatempel, blir inte då den som har ett svagt samvete 'uppbyggd', så att han äter av det kött som offrats åt avgudarna?</span> <span class="verse"><a name="11">11</a>Genom din kunskap går den svage förlorad, din broder, som Kristus har dött för.</span> <span class="verse"><a name="12">12</a>När ni på det sättet syndar mot bröderna och sårar deras svaga samveten, då syndar ni mot Kristus.</span> <span class="verse"><a name="13">13</a>Alltså, om maten blir till fall för min broder, skall jag aldrig någonsin äta kött, så att jag inte blir orsak till min broders fall.</span> </p></div</div></div></body></html>