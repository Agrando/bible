<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1cor">1 Corinthians</a> &gt <strong>Chapter 10</strong></div><p><span class="verse"><a name="1">1</a>Bröder, jag vill ni skall veta att alla våra fäder var under molnskyn och att alla gick genom havet.</span> <span class="verse"><a name="2">2</a>Alla blev i molnskyn och i havet döpta till Mose.</span> <span class="verse"><a name="3">3</a>Alla åt samma andliga mat</span> <span class="verse"><a name="4">4</a>och alla drack samma andliga dryck. De drack ur en andlig klippa som följde dem, och den klippan var Kristus.</span> <span class="verse"><a name="5">5</a>Men de flesta av dem hade Gud inte behag till. De föll och låg kringspridda i öknen.</span> <span class="verse"><a name="6">6</a>Det som hände dem har blivit ett varnande exempel för oss, för att inte vi liksom de skall ha begär till det onda.</span> <span class="verse"><a name="7">7</a>Bli inte heller avgudadyrkare som en del av dem. Det står ju skrivet: Folket satte sig ner för att äta och dricka och steg upp för att dansa.</span> <span class="verse"><a name="8">8</a>Låt oss inte heller begå otukt, som en del av dem gjorde, och därför föll tjugotretusen på en enda dag.</span> <span class="verse"><a name="9">9</a>Och låt oss inte fresta Kristus, som en del av dem gjorde, de dödades av ormar.</span> <span class="verse"><a name="10">10</a>Knota inte heller, så som en del av dem gjorde, de dödades av fördärvaren.</span> <span class="verse"><a name="11">11</a>Det som hände dem tjänar som exempel och skrevs ner för att varna oss som har världens slut inpå oss.</span> <span class="verse"><a name="12">12</a>Därför skall den som menar sig stå, se till att han inte faller.</span> <span class="verse"><a name="13">13</a>Ingen annan frestelse har drabbat er än vad människor får möta. Gud är trofast, han skall inte tillåta att ni frestas över er förmåga, utan när frestelsen kommer, skall han också bereda en utväg, så att ni kan härda ut.</span> <span class="verse"><a name="14">14</a>Därför, mina älskade, fly bort från avgudadyrkan.</span> <span class="verse"><a name="15">15</a>Jag talar till er som till förståndiga människor. Bedöm själva vad jag säger.</span> <span class="verse"><a name="16">16</a>Välsignelsens bägare som vi välsignar, är den inte gemenskap med Kristi blod? Brödet som vi bryter, är det inte gemenskap med Kristi kropp?</span> <span class="verse"><a name="17">17</a>Eftersom det är ett bröd, är vi som är många en kropp, ty alla får vi vår del av detta enda bröd.</span> <span class="verse"><a name="18">18</a>Se på det jordiska Israel. Har inte de som äter av offren del i altaret?</span> <span class="verse"><a name="19">19</a>Vad menar jag då med detta? Att kött från avgudaoffer skulle betyda något eller att en avgud skulle betyda något?</span> <span class="verse"><a name="20">20</a>Nej, vad hedningarna offrar, det offrar de åt onda andar och inte åt Gud, och jag vill inte att ni skall ha någon gemenskap med de onda andarna.</span> <span class="verse"><a name="21">21</a>Ni kan inte dricka både Herrens bägare och onda andars bägare. Ni kan inte ha del både i Herrens bord och i onda andars bord.</span> <span class="verse"><a name="22">22</a>Eller vill vi utmana Herren? Är vi starkare än han?</span> <span class="verse"><a name="23">23</a>Allt är tillåtet, men allt är inte nyttigt. Allt är tillåtet, men allt bygger inte upp.</span> <span class="verse"><a name="24">24</a>Ingen skall söka sitt eget bästa, utan var och en den andres.</span> <span class="verse"><a name="25">25</a>Ät allt som säljs på torget utan att för samvetets skull ställa någon fråga.</span> <span class="verse"><a name="26">26</a>Ty jorden och allt som uppfyller den tillhör Herren.</span> <span class="verse"><a name="27">27</a>Om någon av dem som inte tror bjuder hem er och ni vill gå, ät då allt som sätts fram åt er, utan att för samvetets skull ställa någon fråga.</span> <span class="verse"><a name="28">28</a>Men om någon skulle säga till er: "Det här är kött från avgudaoffer", så avstå från att äta av hänsyn till honom som sade det, och för samvetets skull.</span> <span class="verse"><a name="29">29</a>Jag menar då inte ditt eget samvete utan den andres. Varför skall min frihet dömas av en annans samvete?</span> <span class="verse"><a name="30">30</a>Om jag för min del äter med tacksamhet, varför skall jag då hånas för något som jag tackar Gud för?</span> <span class="verse"><a name="31">31</a>Om ni äter eller dricker eller vad ni än gör, så gör allt till Guds ära.</span> <span class="verse"><a name="32">32</a>Väck inte anstöt vare sig hos judar eller greker eller i Guds församling.</span> <span class="verse"><a name="33">33</a>Själv försöker jag i allt foga mig efter alla och söker inte mitt eget bästa utan de mångas, att de skall bli frälsta.</span> </p></div</div></div></body></html>