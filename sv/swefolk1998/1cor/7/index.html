<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1cor/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1cor">1 Corinthians</a> &gt <strong>Chapter 7</strong></div><p><span class="verse"><a name="1">1</a>I fråga om det ni skrev svarar jag: Det är visserligen bäst för en man att inte röra en kvinna.</span> <span class="verse"><a name="2">2</a>Men för att undvika otuktssynder skall varje man ha sin hustru och varje hustru sin man.</span> <span class="verse"><a name="3">3</a>Mannen skall ge sin hustru vad han är skyldig henne och på samma sätt hustrun sin man.</span> <span class="verse"><a name="4">4</a>Hustrun bestämmer inte över sin kropp, det gör mannen. På samma sätt bestämmer inte mannen över sin kropp, det gör hustrun.</span> <span class="verse"><a name="5">5</a>Håll er inte borta från varandra utom möjligen för en tid med bådas samtycke, så att ni kan ägna er åt bönen. Och kom sedan tillsammans igen, så att Satan inte frestar er, eftersom ni inte kan leva avhållsamt.</span> <span class="verse"><a name="6">6</a>Men detta ger jag som ett råd, inte som en befallning.</span> <span class="verse"><a name="7">7</a>Helst skulle jag vilja att alla människor vore som jag. Men var och en har sin gåva från Gud, den ene av ett slag, den andre av ett annat.</span> <span class="verse"><a name="8">8</a>Till de ogifta och änkorna säger jag att det är bäst för dem om de förblir som jag.</span> <span class="verse"><a name="9">9</a>Men om de inte kan leva avhållsamt skall de gifta sig, eftersom det är bättre att gifta sig än att vara upptänd av begär.</span> <span class="verse"><a name="10">10</a>De gifta ger jag en befallning som inte är min utan Herrens: En hustru får inte skilja sig från sin man -</span> <span class="verse"><a name="11">11</a>skiljer hon sig skall hon förbli ogift eller försona sig med sin man - och en man får inte överge sin hustru.</span> <span class="verse"><a name="12">12</a>Till de andra säger jag, inte Herren: om en broder har en hustru som inte är troende och hon är villig att leva med honom, får han inte överge henne.</span> <span class="verse"><a name="13">13</a>Och om en hustru har en man som inte är troende och han är villig att leva med henne, får hon inte överge honom.</span> <span class="verse"><a name="14">14</a>Ty mannen som inte tror är helgad genom sin hustru, och hustrun som inte tror är helgad genom sin troende man. Annars vore era barn orena, men nu är de heliga.</span> <span class="verse"><a name="15">15</a>Men om den otroende vill skiljas, så låt honom göra det. I sådana fall är brodern eller systern inte bunden som en slav. Gud har kallat er att leva fredligt tillsammans.</span> <span class="verse"><a name="16">16</a>Vet du då, hustru, om du kommer att frälsa din man, och vet du, man, om du kommer att frälsa din hustru?</span> <span class="verse"><a name="17">17</a>Bara det vet vi, att var och en skall leva i den ställning som Herren har tilldelat honom, då Gud kallade honom. Detta föreskriver jag i alla församlingar.</span> <span class="verse"><a name="18">18</a>Blev någon kallad som omskuren, skall han inte försöka att dölja det. Blev någon kallad som oomskuren, skall han inte låta omskära sig.</span> <span class="verse"><a name="19">19</a>Det har ingen betydelse om någon är omskuren eller oomskuren. Vad som betyder något är att man håller Guds bud.</span> <span class="verse"><a name="20">20</a>Var och en skall bli kvar i den ställning han hade när han blev kallad.</span> <span class="verse"><a name="21">21</a>Blev du kallad som slav, så sörj inte över det. Även om du kan bli fri, så förbli hellre slav.</span> <span class="verse"><a name="22">22</a>Ty den som var slav när han blev kallad av Herren, är en Herrens frigivne, och den som var fri när han blev kallad, är en Kristi slav.</span> <span class="verse"><a name="23">23</a>Ni har blivit köpta och priset är betalt. Var inte slavar under människor.</span> <span class="verse"><a name="24">24</a>Bröder, var och en skall inför Gud förbli vad han var när han blev kallad.</span> <span class="verse"><a name="25">25</a>I fråga om de kvinnor som lever ogifta har jag ingen befallning från Herren, men jag ger ett råd såsom den som genom Herrens barmhärtighet är trovärdig.</span> <span class="verse"><a name="26">26</a>Jag menar då att i det svåra läge som nu råder är det bäst för en människa att förbli som hon är.</span> <span class="verse"><a name="27">27</a>Är du bunden vid en hustru, försök då inte att bli fri. Är du inte bunden, så försök inte att få hustru.</span> <span class="verse"><a name="28">28</a>Men även om du gifter dig syndar du inte, och om en ogift kvinna gifter sig syndar hon inte. Sådana kommer dock att få utstå lidanden, och jag vill skona er.</span> <span class="verse"><a name="29">29</a>Men det säger jag er, bröder: Tiden är kort. Även de som har en hustru skall nu leva som om de ingen hade,</span> <span class="verse"><a name="30">30</a>och de som gråter som om de inte grät, de som gläder sig som om de inte gladde sig, de som köper något som om de inte kunde behålla det,</span> <span class="verse"><a name="31">31</a>och de som använder sig av den här världen som om de inte fick ut något av den. Ty världen, sådan den är, går mot sin undergång,</span> <span class="verse"><a name="32">32</a>och jag vill att ni skall vara fria från bekymmer. Den ogifte är angelägen om det som tillhör Herren, hur han skall göra som Herren vill.</span> <span class="verse"><a name="33">33</a>Den gifte är angelägen om det som tillhör världen, hur han skall vara sin hustru till lags,</span> <span class="verse"><a name="34">34</a>och så blir han splittrad. Den ogifta kvinnan, jungfrun, tänker på det som tillhör Herren, att hon skall vara helig både till kropp och själ, men den gifta kvinnan tänker på det som tillhör världen, hur hon skall vara sin man till lags.</span> <span class="verse"><a name="35">35</a>Detta säger jag för ert eget bästa, inte för att snärja er, utan för att ni skall leva anständigt och stadigt hålla er till Herren och inte slitas hit och dit.</span> <span class="verse"><a name="36">36</a>Men om någon tror sig handla orätt mot sin ogifta dotter som är giftasvuxen och vill gifta sig, då skall han göra henne till viljes. Han syndar inte. Låt dem gifta sig.</span> <span class="verse"><a name="37">37</a>Den däremot som är fast i sitt sinne och inte står under tvång, utan kan handla fritt efter sin egen vilja och har föresatt sig att låta sin dotter förbli ogift, han gör något som är bra.</span> <span class="verse"><a name="38">38</a>Alltså: den som gifter bort sin ogifta dotter gör något bra, och den som inte gifter bort henne gör något som är ännu bättre.</span> <span class="verse"><a name="39">39</a>En hustru är bunden så länge hennes man lever. Men om mannen dör, är hon fri att gifta om sig med vem hon vill, bara det sker i Herren.</span> <span class="verse"><a name="40">40</a>Men lyckligare är hon om hon förblir som hon är. Det är min mening, och jag tror att också jag har Guds Ande.</span> </p></div</div></div></body></html>