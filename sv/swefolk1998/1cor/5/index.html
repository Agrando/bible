<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1cor">1 Corinthians</a> &gt <strong>Chapter 5</strong></div><p><span class="verse"><a name="1">1</a>Det talas om att det förekommer otukt bland er, sådan otukt som man inte ens finner bland hedningarna, nämligen att någon lever ihop med sin fars hustru.</span> <span class="verse"><a name="2">2</a>Och ändå är ni uppblåsta. I stället borde ni ha blivit så bedrövade, att den som gjort sig skyldig till detta hade drivits ut ur er krets.</span> <span class="verse"><a name="3">3</a>Jag som är frånvarande till kroppen men närvarande i anden har för min del redan, som vore jag närvarande,</span> <span class="verse"><a name="4">4</a>i vår Herre Jesu Kristi namn fällt domen över den som handlat så. Det skedde, sedan ni och min ande med vår Herre Jesu makt förts samman,</span> <span class="verse"><a name="5">5</a>för att överlämna den mannen åt Satan till köttets fördärv, för att anden skall bli frälst på Herrens dag.</span> <span class="verse"><a name="6">6</a>Ert skryt låter inte bra. Vet ni inte att lite surdeg syrar hela degen?</span> <span class="verse"><a name="7">7</a>Rensa bort den gamla surdegen för att ni må vara en ny deg, eftersom ni är osyrade. Ty vårt påskalamm Kristus har blivit slaktat.</span> <span class="verse"><a name="8">8</a>Låt oss därför hålla högtid, inte med gammal surdeg, inte med ondskans och elakhetens surdeg, utan med renhetens och sanningens osyrade deg.</span> <span class="verse"><a name="9">9</a>I mitt brev till er skrev jag att ni inte skulle ha något att göra med otuktiga människor.</span> <span class="verse"><a name="10">10</a>Jag menade inte alla otuktiga här i världen, inte alla giriga och utsugare och avgudadyrkare. Då måste ni ju lämna världen.</span> <span class="verse"><a name="11">11</a>Jag skriver nu till er att ni inte skall umgås med någon som kallas broder, om han är otuktig, girig eller avgudadyrkare, förtalare, drinkare eller utsugare. Inte heller skall ni äta tillsammans med en sådan.</span> <span class="verse"><a name="12">12</a>Hur kan det vara min sak att döma dem som står utanför? Är det inte dem som står innanför ni skall döma?</span> <span class="verse"><a name="13">13</a>Dem som står utanför skall Gud döma. Driv ut ifrån er den som är ond!</span> </p></div</div></div></body></html>