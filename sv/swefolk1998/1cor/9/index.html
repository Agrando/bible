<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Är jag inte fri? Är jag inte apostel? Har jag inte sett Jesus, vår Herre? Är inte ni mitt verk i Herren?</span> <span class="verse"><a name="2">2</a>Om jag inte är apostel för andra, så är jag det i alla fall för er. Ni själva är i Herren sigillet på mitt apostlaämbete.</span> <span class="verse"><a name="3">3</a>Mitt försvar mot dem som anklagar mig är detta:</span> <span class="verse"><a name="4">4</a>Har vi inte rätt till mat och dryck?</span> <span class="verse"><a name="5">5</a>Har vi inte rätt att föra med oss en troende hustru, vi liksom de andra apostlarna och Herrens bröder och Kefas?</span> <span class="verse"><a name="6">6</a>Eller är det bara jag och Barnabas som inte har rätt att vara fria från arbete?</span> <span class="verse"><a name="7">7</a>Vem gör väl krigstjänst och betalar själv sina utgifter? Vem planterar en vingård utan att äta frukten från den? Eller vem vallar en hjord utan att få sin mjölk av den?</span> <span class="verse"><a name="8">8</a>Är det bara som folk säger? Säger inte lagen samma sak?</span> <span class="verse"><a name="9">9</a>Det står skrivet i Mose lag: Du skall inte binda för munnen på oxen som tröskar.  Är det oxarna Gud bekymrar sig om?</span> <span class="verse"><a name="10">10</a>Säger han det inte för vår skull? Jo, för vår skull blev det skrivet att den som plöjer och den som tröskar skall göra det i hopp om att få sin del.</span> <span class="verse"><a name="11">11</a>När vi har sått ett andligt utsäde bland er, är det då för mycket begärt att vi skördar något av ert jordiska goda?</span> <span class="verse"><a name="12">12</a>Om andra har rätt att få del av det som är ert, har inte vi det ännu mer? Men vi har inte utnyttjat denna rättighet utan finner oss i allt för att inte lägga hinder i vägen för Kristi evangelium.</span> <span class="verse"><a name="13">13</a>Vet ni inte att de som tjänstgör i templet äter av det som kommer från templet, och att de som gör tjänst vid altaret får sin del av det som offras på altaret?</span> <span class="verse"><a name="14">14</a>Så har också Herren befallt att de som predikar evangeliet skall leva av evangeliet.</span> <span class="verse"><a name="15">15</a>Men jag för min del har inte utnyttjat en sådan förmån. Jag skriver inte detta för att jag skall få någon. Hellre vill jag dö än att någon tar min berömmelse ifrån mig.</span> <span class="verse"><a name="16">16</a>Ty om jag predikar evangelium har jag inget att berömma mig av, eftersom jag är tvingad till det. Ve mig om jag inte predikar evangelium!</span> <span class="verse"><a name="17">17</a>Om jag gjorde det frivilligt, hade jag ju lön. Men om jag gör det därför att jag är tvungen, så är jag betrodd med uppgiften som förvaltare.</span> <span class="verse"><a name="18">18</a>Vad har jag då för lön? Jo, att som förkunnare av evangelium få lägga fram det utan kostnad och inte utnyttja den rätt evangeliet ger mig.</span> <span class="verse"><a name="19">19</a>Eftersom jag är fri och oberoende av alla, har jag gjort mig till allas tjänare för att vinna desto fler.</span> <span class="verse"><a name="20">20</a>För judarna har jag blivit som en jude för att vinna judar. För dem som står under lagen har jag, som inte själv står under lagen, blivit som den som står under lagen för att vinna dem som står under lagen.</span> <span class="verse"><a name="21">21</a>För dem som är utan lag har jag blivit som den som är utan lag, för att vinna dem som är utan lag, fast jag själv inte är utan Guds lag utan lever i Kristi lag.</span> <span class="verse"><a name="22">22</a>För de svaga har jag blivit svag för att vinna de svaga. För alla har jag blivit allt, för att jag i varje fall skall frälsa några.</span> <span class="verse"><a name="23">23</a>Allt gör jag för evangeliets skull, för att jag själv skall få del av det.</span> <span class="verse"><a name="24">24</a>Vet ni inte att av alla löparna som springer på en tävlingsbana är det bara en som får priset? Spring så att ni vinner det.</span> <span class="verse"><a name="25">25</a>Men alla som tävlar underkastar sig i allt hård träning - de för att vinna en segerkrans som vissnar, vi för att vinna en som aldrig vissnar.</span> <span class="verse"><a name="26">26</a>Jag löper alltså inte utan att ha målet i sikte. Jag boxas inte likt en som slår i tomma luften.</span> <span class="verse"><a name="27">27</a>I stället slår jag min kropp och tvingar den till lydnad, för att jag inte själv på något sätt skall komma till korta vid provet, när jag predikar för andra.</span> </p></div</div></div></body></html>