<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rev/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rev">Revelation</a> &gt <strong>Chapter 16</strong></div><p><span class="verse"><a name="1">1</a>Och jag hörde en stark röst från templet säga till de sju änglarna: "Gå ut och töm Guds sju vredesskålar över jorden."</span> <span class="verse"><a name="2">2</a>Och den förste gick bort och tömde sin skål över jorden, och onda och svåra bölder slog upp på de människor som hade vilddjurets märke och som tillbad dess bild.</span> <span class="verse"><a name="3">3</a>Den andre ängeln tömde sin skål över havet, och havet förvandlades till blod som från en död, och allt liv i havet dog.</span> <span class="verse"><a name="4">4</a>Den tredje ängeln tömde sin skål över floderna och vattenkällorna, och de förvandlades till blod.</span> <span class="verse"><a name="5">5</a>Och jag hörde vattnens ängel säga: "Rättfärdig är du som är och som var, du Helige, ty du har fällt denna dom.</span> <span class="verse"><a name="6">6</a>De har utgjutit heligas och profeters blod och därför har du gett dem blod att dricka, och de har förtjänat det."</span> <span class="verse"><a name="7">7</a>Och jag hörde altaret säga: "Ja, Herre Gud, du Allsmäktige, sanna och rättfärdiga är dina domar."</span> <span class="verse"><a name="8">8</a>Den fjärde tömde sin skål över solen, och den fick makt att bränna människorna med eld.</span> <span class="verse"><a name="9">9</a>De brändes av stark hetta och hädade Guds namn, han som har makt över dessa plågor. Men de vägrade omvända sig och ge honom äran.</span> <span class="verse"><a name="10">10</a>Den femte tömde sin skål över vilddjurets tron, och dess rike lades i mörker. Människorna bet sig i tungan av smärtan</span> <span class="verse"><a name="11">11</a>och hädade himlens Gud för sina plågor och sina bölder, men de omvände sig inte från sina gärningar.</span> <span class="verse"><a name="12">12</a>Den sjätte tömde sin skål över den stora floden Eufrat, och dess vatten torkade ut så att vägen bereddes för kungarna från Östern.</span> <span class="verse"><a name="13">13</a>Och jag såg att det ur drakens gap och ur vilddjurets gap och ur den falske profetens mun kom ut tre orena andar som liknade paddor.</span> <span class="verse"><a name="14">14</a>De är ondskefulla andar som gör tecken, och de beger sig ut till kungarna i hela världen för att samla dem till striden på Guds, den Allsmäktiges, stora dag. -</span> <span class="verse"><a name="15">15</a>"Se, jag kommer som en tjuv. Salig är den som vakar och bevarar sina kläder, så att han inte går naken och man ser hans kön." -</span> <span class="verse"><a name="16">16</a>Och de samlade dem på den plats som på hebreiska heter Harmagedon.</span> <span class="verse"><a name="17">17</a>Den sjunde tömde sin skål över luften. Och en stark röst gick ut från tronen i templet, och den sade: "Det har skett."</span> <span class="verse"><a name="18">18</a>Och det kom blixtar, dån och åska och en stor jordbävning, en sådan som inte har förekommit så länge det funnits människor på jorden, så väldig var den.</span> <span class="verse"><a name="19">19</a>Den stora staden rämnade i tre delar, och folkens städer störtade samman. Gud kom ihåg det stora Babylon och räckte det bägaren med sin stränga vredes vin.</span> <span class="verse"><a name="20">20</a>Alla öar flydde och bergen fanns inte mer.</span> <span class="verse"><a name="21">21</a>Stora hagel, tunga som talenter, föll ner från himlen över människorna, och de hädade Gud för hagelplågan, eftersom den var mycket svår.</span> </p></div</div></div></body></html>