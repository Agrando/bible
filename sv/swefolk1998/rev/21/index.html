<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rev">Revelation</a> &gt <strong>Chapter 21</strong></div><p><span class="verse"><a name="1">1</a>Och jag såg en ny himmel och en ny jord. Ty den första himlen och den första jorden hade försvunnit, och havet fanns inte mer.</span> <span class="verse"><a name="2">2</a>Och jag såg den heliga staden, det nya Jerusalem, komma ner från himlen, från Gud, redo som en brud, som är smyckad för sin brudgum.</span> <span class="verse"><a name="3">3</a>Och jag hörde en stark röst från tronen säga: "Se, nu står Guds tabernakel bland människorna, och han skall bo hos dem och de skall vara hans folk, och Gud själv skall vara hos dem.</span> <span class="verse"><a name="4">4</a>Och han skall torka alla tårar från deras ögon. Döden skall inte finnas mer och ingen sorg och ingen gråt och ingen plåga. Ty det som förr var är borta."</span> <span class="verse"><a name="5">5</a>Han som satt på tronen sade: "Se, jag gör allting nytt." Och han sade: "Skriv, ty dessa ord är trovärdiga och sanna."</span> <span class="verse"><a name="6">6</a>Han sade också till mig: "Det har skett. Jag är A och O, begynnelsen och änden. Åt den som törstar skall jag ge att dricka fritt och för intet ur källan med livets vatten.</span> <span class="verse"><a name="7">7</a>Den som segrar skall få detta i arv, och jag skall vara hans Gud, och han skall vara min son.</span> <span class="verse"><a name="8">8</a>Men de fega, de otroende och de skändliga, mördarna, de otuktiga, trollkarlarna, avgudadyrkarna och alla lögnare skall få sin del i sjön som brinner av eld och svavel. Detta är den andra döden."</span> <span class="verse"><a name="9">9</a>En av de sju änglarna med de sju skålarna, som var fyllda med de sju sista plågorna, kom och talade till mig och sade: "Kom, jag skall visa dig bruden, Lammets hustru."</span> <span class="verse"><a name="10">10</a>Och han förde mig i anden upp på ett stort och högt berg och visade mig den heliga staden Jerusalem, som kom ner från himlen, från Gud,</span> <span class="verse"><a name="11">11</a>och som ägde Guds härlighet. Dess strålglans var som den dyrbaraste ädelsten, som en kristallklar jaspis.</span> <span class="verse"><a name="12">12</a>Staden hade en stor och hög mur med tolv portar och över portarna tolv änglar och namn inskrivna: namnen på Israels barns tolv stammar.</span> <span class="verse"><a name="13">13</a>I öster fanns tre portar, i norr tre portar, i söder tre portar och i väster tre portar.</span> <span class="verse"><a name="14">14</a>Stadsmuren hade tolv grundstenar, och på dem stod tolv namn, namnen på Lammets tolv apostlar.</span> <span class="verse"><a name="15">15</a>Och han som talade till mig hade en mätstång av guld för att mäta staden och dess portar och dess mur.</span> <span class="verse"><a name="16">16</a>Staden bildade en fyrkant och var lika lång som den var bred. Och han mätte upp den med mätstången till tolv tusen stadier. Dess längd, bredd och höjd var lika.</span> <span class="verse"><a name="17">17</a>Han mätte också upp dess mur till etthundrafyrtiofyra alnar efter människors mått, som också är änglars.</span> <span class="verse"><a name="18">18</a>Muren var byggd av jaspis, och staden bestod av rent guld som liknade rent glas.</span> <span class="verse"><a name="19">19</a>Grundstenarna till stadsmuren var prydda med alla slags ädelstenar. Den första var en jaspis, den andra en safir, den tredje en kalcedon, den fjärde en smaragd,</span> <span class="verse"><a name="20">20</a>den femte en sardonyx, den sjätte en karneol, den sjunde en krysolit, den åttonde en beryll, den nionde en topas, den tionde en krysopras, den elfte en hyacint och den tolfte en ametist.</span> <span class="verse"><a name="21">21</a>De tolv portarna bestod av tolv pärlor, och varje särskild port var en enda pärla. Och stadens gata var av rent guld som genomskinligt glas.</span> <span class="verse"><a name="22">22</a>Något tempel såg jag inte i staden, ty Herren Gud, den Allsmäktige, och Lammet är dess tempel.</span> <span class="verse"><a name="23">23</a>Staden behöver inte ljus från sol eller måne, ty Guds härlighet lyser upp den, och dess ljus är Lammet.</span> <span class="verse"><a name="24">24</a>Och folken skall vandra i dess ljus, och jordens kungar skall föra in sin härlighet i den.</span> <span class="verse"><a name="25">25</a>Stadens portar skall aldrig stängas om dagen - natt skall inte finnas där -</span> <span class="verse"><a name="26">26</a>och folkens härlighet och ära skall föras in i staden.</span> <span class="verse"><a name="27">27</a>Aldrig någonsin skall något orent komma in i den, och inte heller någon som handlar skändligt och lögnaktigt, utan endast de som är skrivna i livets bok som tillhör Lammet.</span> </p></div</div></div></body></html>