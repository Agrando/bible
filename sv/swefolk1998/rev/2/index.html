<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rev/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rev">Revelation</a> &gt <strong>Chapter 2</strong></div><p><span class="verse"><a name="1">1</a>Skriv till församlingens ängel i Efesus:Så säger han som håller de sju stjärnorna i sin högra hand, han som går omkring bland de sju ljusstakarna av guld:</span> <span class="verse"><a name="2">2</a>Jag känner dina gärningar, ditt arbete och din uthållighet, och jag vet att du inte kan tåla onda människor. Du har prövat dem som kallar sig apostlar men inte är det, och du har funnit att de är lögnare.</span> <span class="verse"><a name="3">3</a>Ja, du är uthållig, och du har uthärdat mycket för mitt namns skull och har inte tröttnat.</span> <span class="verse"><a name="4">4</a>Men det har jag emot dig, att du har övergett din första kärlek.</span> <span class="verse"><a name="5">5</a>Tänk därför på varifrån du har fallit, och omvänd dig och gör dina första gärningar. Annars, om du inte omvänder dig, skall jag komma över dig och flytta din ljusstake från dess plats.</span> <span class="verse"><a name="6">6</a>Men det berömmer jag dig för, att du hatar nikolaiternas gärningar, som också jag hatar.</span> <span class="verse"><a name="7">7</a>Den som har öron må höra vad Anden säger till församlingarna. Åt den som segrar skall jag ge att äta av livets träd, som står i Guds paradis.</span> <span class="verse"><a name="8">8</a>Skriv till församlingens ängel i Smyrna:Så säger den förste och den siste, han som var död och har fått liv igen:</span> <span class="verse"><a name="9">9</a>Jag känner ditt lidande och din fattigdom, men du är rik. Jag vet hur du hånas av dem som kallar sig judar men inte är annat än en Satans synagoga.</span> <span class="verse"><a name="10">10</a>Var inte rädd för vad du kommer att få lida. Se, djävulen skall kasta några av er i fängelse för att ni skall sättas på prov, och under tio dagar kommer ni att få utstå lidanden. Var trogen intill döden, så skall jag ge dig livets krona.</span> <span class="verse"><a name="11">11</a>Den som har öron må höra vad Anden säger till församlingarna. Den som segrar skall inte skadas av den andra döden.</span> <span class="verse"><a name="12">12</a>Skriv till församlingens ängel i Pergamus:Så säger han som har det skarpa, tveeggade svärdet:</span> <span class="verse"><a name="13">13</a>Jag vet var du bor - där Satan har sin tron. Och du håller fast vid mitt namn och förnekade inte tron på mig ens i de dagarna då Antipas, mitt trogna vittne, blev mördad hos er där Satan bor.</span> <span class="verse"><a name="14">14</a>Men något har jag emot dig, att du har några där som håller sig till Bileams lära, han som lärde Balak att sätta ut en fälla för Israels barn, så att de åt kött från avgudaoffer och bedrev otukt.</span> <span class="verse"><a name="15">15</a>Så har också du sådana som på samma sätt håller sig till nikolaiternas lära.</span> <span class="verse"><a name="16">16</a>Omvänd dig därför! Annars kommer jag snart över dig och strider mot dem med min muns svärd.</span> <span class="verse"><a name="17">17</a>Den som har öron må höra vad Anden säger till församlingarna. Åt den som segrar skall jag ge av det dolda mannat. Och en vit sten skall jag ge honom, och på den är skrivet ett nytt namn, som ingen känner utom den som får det.</span> <span class="verse"><a name="18">18</a>Skriv till församlingens ängel i Tyatira:Så säger Guds Son, han som har ögon som eldslågor och fötter som skinande malm:</span> <span class="verse"><a name="19">19</a>Jag känner dina gärningar, din kärlek och din tro, ditt tjänande och din uthållighet, och jag vet att dina senaste gärningar är fler än dina första.</span> <span class="verse"><a name="20">20</a>Men det har jag emot dig att du låter kvinnan Isebel hållas, hon som säger sig vara profetissa och undervisar och förleder mina tjänare att bedriva otukt och äta kött från avgudaoffer.</span> <span class="verse"><a name="21">21</a>Jag har gett henne tid att omvända sig, men hon vill inte omvända sig från sin otukt.</span> <span class="verse"><a name="22">22</a>Se, jag lägger henne på sjukbädden, och de som bedriver otukt med henne skall komma i stor nöd, om de inte omvänder sig från hennes gärningar.</span> <span class="verse"><a name="23">23</a>Jag skall döda hennes barn, och alla församlingarna skall inse att jag är den som rannsakar hjärtan och njurar. Och jag skall vedergälla var och en av er efter hans gärningar.</span> <span class="verse"><a name="24">24</a>Men till er andra i Tyatira, ni som inte har denna lära och inte känner Satans djupheter, som man kallar det, till er säger jag att jag inte lägger på er någon ny börda.</span> <span class="verse"><a name="25">25</a>Men håll fast vid det ni har, till dess jag kommer.</span> <span class="verse"><a name="26">26</a>Den som segrar och håller fast vid mina gärningar ända till slutet, honom skall jag ge makt över folken,</span> <span class="verse"><a name="27">27</a>och han skall styra dem med järnspira, liksom man krossar lerkärl,</span> <span class="verse"><a name="28">28</a>såsom jag har fått den makten av min Fader. Och jag skall ge honom morgonstjärnan.</span> <span class="verse"><a name="29">29</a>Den som har öron må höra vad Anden säger till församlingarna.</span> </p></div</div></div></body></html>