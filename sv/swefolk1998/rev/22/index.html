<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rev">Revelation</a> &gt <strong>Chapter 22</strong></div><p><span class="verse"><a name="1">1</a>Och han visade mig en flod med livets vatten, klar som kristall. Den går ut från Guds och Lammets tron.</span> <span class="verse"><a name="2">2</a>Mitt på stadens gata, på båda sidor om floden, står livets träd som bär frukt tolv gånger, varje månad bär det frukt, och trädets blad ger läkedom åt folken.</span> <span class="verse"><a name="3">3</a>Och ingen förbannelse skall finnas mer. Guds och Lammets tron skall stå i staden, och hans tjänare skall tjäna honom.</span> <span class="verse"><a name="4">4</a>De skall se hans ansikte, och hans namn skall stå skrivet på deras pannor.</span> <span class="verse"><a name="5">5</a>Någon natt skall inte finnas mer, och de behöver inte någon lampas sken eller solens ljus. Ty Herren Gud skall lysa över dem, och de skall regera som kungar i evigheternas evigheter.</span> <span class="verse"><a name="6">6</a>Och han sade till mig: "Dessa ord är trovärdiga och sanna, och Herren, profeternas andars Gud, har sänt sin ängel för att visa sina tjänare vad som snart måste ske."</span> <span class="verse"><a name="7">7</a>"Och se, jag kommer snart. Salig är den som håller fast vid profetians ord i denna bok."</span> <span class="verse"><a name="8">8</a>Det är jag, Johannes, som har hört och sett detta. Och när jag hade hört och sett det, föll jag ner för att tillbe framför fötterna på ängeln som hade visat mig detta.</span> <span class="verse"><a name="9">9</a>Men han sade till mig: "Gör inte det! Jag är tjänare liksom du och dina bröder profeterna och de som håller fast vid orden i denna bok. Gud skall du tillbe."</span> <span class="verse"><a name="10">10</a>Och han sade till mig: "Försegla inte profetians ord i denna bok. Ty tiden är nära.</span> <span class="verse"><a name="11">11</a>Den orättfärdige må fortsätta att göra orätt, den orene att orena sig, den rättfärdige må fortsätta att göra vad som är rätt och den helige att helga sig."</span> <span class="verse"><a name="12">12</a>"Se, jag kommer snart och har min lön med mig för att ge var och en efter hans gärningar.</span> <span class="verse"><a name="13">13</a>Jag är A och O, den förste och den siste, begynnelsen och änden.</span> <span class="verse"><a name="14">14</a>Saliga är de som tvättar sina kläder. De skall få rätt till livets träd och få komma in i staden genom dess portar.</span> <span class="verse"><a name="15">15</a>Men utanför är hundarna och trollkarlarna, de otuktiga och mördarna, avgudadyrkarna och alla som älskar lögn och far med osanning.</span> <span class="verse"><a name="16">16</a>Jag, Jesus, har sänt min ängel för att vittna för er om allt detta i församlingarna. Jag är Davids rotskott och hans ättling, den klara morgonstjärnan."</span> <span class="verse"><a name="17">17</a>Och Anden och bruden säger: "Kom!" Och den som hör det må säga: "Kom!" Och den som törstar må komma. Ja, den som vill, må ta emot livets vatten för intet.</span> <span class="verse"><a name="18">18</a>För var och en som hör profetians ord i denna bok betygar jag: Om någon lägger något till dessa ord skall Gud på honom lägga de plågor som det är skrivet om i denna bok.</span> <span class="verse"><a name="19">19</a>Och om någon tar bort något från de ord som står i denna profetias bok, skall Gud ta ifrån honom hans del i livets träd och i den heliga staden, som det står skrivet om i denna bok.</span> <span class="verse"><a name="20">20</a>Han som betygar detta säger: "Ja, jag kommer snart." Amen, kom, Herre Jesus!</span> <span class="verse"><a name="21">21</a>Herren Jesu nåd vare med alla.</span> </p></div</div></div></body></html>