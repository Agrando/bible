<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rev/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rev">Revelation</a> &gt <strong>Chapter 17</strong></div><p><span class="verse"><a name="1">1</a>En av de sju änglarna med de sju skålarna kom och talade till mig och sade: "Kom, jag skall visa dig domen över den stora skökan som tronar på många vatten.</span> <span class="verse"><a name="2">2</a>Jordens kungar har bedrivit otukt med henne, och dess invånare har blivit berusade av hennes otukts vin."</span> <span class="verse"><a name="3">3</a>I anden förde han mig då bort till en öken. Och jag såg en kvinna sitta på ett scharlakansrött vilddjur, som var fullt med hädiska namn och hade sju huvuden och tio horn.</span> <span class="verse"><a name="4">4</a>Kvinnan var klädd i purpur och scharlakan och smyckad med guld, ädelstenar och pärlor. I handen hade hon en guldbägare, full av skändligheter och smuts från hennes otukt.</span> <span class="verse"><a name="5">5</a>På hennes panna var skrivet ett namn, en hemlighet: det stora Babylon, modern till skökorna och skändligheterna på jorden.</span> <span class="verse"><a name="6">6</a>Och jag såg att kvinnan var berusad av de heligas blod, av Jesu vittnens blod. Och när jag såg henne blev jag mycket förundrad.</span> <span class="verse"><a name="7">7</a>Och ängeln sade till mig: "Varför är du så förundrad? Jag skall tala om för dig hemligheten med kvinnan och vilddjuret, som bär henne och som har de sju huvudena och de tio hornen.</span> <span class="verse"><a name="8">8</a>Vilddjuret som du såg, det var och är inte mer. Det skall stiga upp ur avgrunden och går sedan i fördärvet. De invånare på jorden som inte har sina namn skrivna i livets bok från världens grundläggning, de skall förundras när de ser vilddjuret, eftersom det var och inte är men skall komma.</span> <span class="verse"><a name="9">9</a>Detta är det sinne som ger vishet: de sju huvudena är sju berg som kvinnan sitter på. De är också sju kungar.</span> <span class="verse"><a name="10">10</a>Fem har fallit, en är, och en har ännu inte kommit, och när han kommer får han bli kvar bara en kort tid.</span> <span class="verse"><a name="11">11</a>Vilddjuret som var och inte är, han är själv den åttonde men hör till de sju, och han går mot sin undergång.</span> <span class="verse"><a name="12">12</a>Och de tio hornen du såg är tio kungar, som ännu inte har fått något rike. Men tillsammans med vilddjuret får de makt att regera som kungar under en enda timme.</span> <span class="verse"><a name="13">13</a>De behärskas av ett och samma sinne och överlämnar sin makt och myndighet åt vilddjuret.</span> <span class="verse"><a name="14">14</a>De skall strida mot Lammet, och Lammet skall besegra dem, tillsammans med de kallade, utvalda och troende, eftersom han är herrarnas Herre och konungarnas Konung."</span> <span class="verse"><a name="15">15</a>Och han sade till mig: "Vattnen som du såg, där skökan tronar, de är folk och människomassor och folkslag och språk.</span> <span class="verse"><a name="16">16</a>Och de tio hornen som du såg och vilddjuret, de kommer att hata skökan och göra henne utblottad och naken. De skall äta hennes kött och bränna upp henne i eld.</span> <span class="verse"><a name="17">17</a>Ty Gud har ingett dem tanken att utföra hans plan och handla i en och samma avsikt och att ställa sin kungamakt i vilddjurets tjänst, till dess Guds ord går i uppfyllelse.</span> <span class="verse"><a name="18">18</a>Och kvinnan som du såg är den stora staden, som regerar över kungarna på jorden."</span> </p></div</div></div></body></html>