<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rev">Revelation</a> &gt <strong>Chapter 3</strong></div><p><span class="verse"><a name="1">1</a>Skriv till församlingens ängel i Sardes:Så säger han som har Guds sju andar och de sju stjärnorna: Jag känner dina gärningar. Du har namnet om dig att du lever, men du är död.</span> <span class="verse"><a name="2">2</a>Vakna upp och håll dig vaken och stärk det som är kvar och som var nära att dö. Ty jag har inte funnit att dina gärningar är fullkomliga inför min Gud.</span> <span class="verse"><a name="3">3</a>Kom därför ihåg vad du har tagit emot och hört, och håll fast vid det och omvänd dig. Om du inte håller dig vaken skall jag komma som en tjuv, och du skall inte veta vilken stund jag kommer över dig.</span> <span class="verse"><a name="4">4</a>Men du har några få i Sardes som inte har smutsat ner sina kläder, och de skall vandra tillsammans med mig i vita kläder, ty de är värdiga.</span> <span class="verse"><a name="5">5</a>Den som segrar skall alltså bli klädd i vita kläder, och jag skall aldrig stryka ut hans namn ur livets bok utan kännas vid hans namn inför min Fader och hans änglar.</span> <span class="verse"><a name="6">6</a>Den som har öron må höra vad Anden säger till församlingarna.</span> <span class="verse"><a name="7">7</a>Skriv till församlingens ängel i Filadelfia:Så säger den Helige och Sanne, han som har Davids nyckel, han som öppnar så att ingen kan stänga, och stänger så att ingen kan öppna:</span> <span class="verse"><a name="8">8</a>Jag känner dina gärningar. Se, jag har låtit en dörr stå öppen för dig, en dörr som ingen kan stänga, ty din kraft är ringa och du har hållit fast vid mitt ord och inte förnekat mitt namn.</span> <span class="verse"><a name="9">9</a>Se, jag överlämnar åt dig några från Satans synagoga, några som säger att de är judar men inte är det utan ljuger. Jag skall få dem att komma och falla ner inför dina fötter, och de skall förstå att jag har dig kär.</span> <span class="verse"><a name="10">10</a>Eftersom du har bevarat mitt ord om uthållighet, skall jag bevara dig och rädda dig ur prövningens stund, som skall komma över hela världen och sätta dess invånare på prov.</span> <span class="verse"><a name="11">11</a>Jag kommer snart. Håll fast det du har, så att ingen tar din krona.</span> <span class="verse"><a name="12">12</a>Den som segrar skall jag göra till en pelare i min Guds tempel, och han skall aldrig lämna det. På honom skall jag skriva min Guds namn och namnet på min Guds stad, det nya Jerusalem, som kommer ner från himlen, från min Gud, och mitt eget nya namn.</span> <span class="verse"><a name="13">13</a>Den som har öron må höra vad Anden säger till församlingarna.</span> <span class="verse"><a name="14">14</a>Skriv till församlingens ängel i Laodicea:Så säger han som är Amen, det trovärdiga och sannfärdiga vittnet, upphovet till Guds skapelse:</span> <span class="verse"><a name="15">15</a>Jag känner dina gärningar. Du är varken kall eller varm. Jag skulle önska att du vore kall eller varm.</span> <span class="verse"><a name="16">16</a>Men eftersom du är ljum och varken varm eller kall, skall jag spy ut dig ur min mun.</span> <span class="verse"><a name="17">17</a>Du säger: Jag är rik, jag har vunnit rikedom och behöver ingenting, och du vet inte att just du är eländig, beklagansvärd, fattig, blind och naken.</span> <span class="verse"><a name="18">18</a>Jag råder dig att av mig köpa guld som är renat i eld, så att du blir rik, och vita kläder att skyla dig med, så att din skamliga nakenhet inte syns, och salva att smörja dina ögon med, så att du kan se.</span> <span class="verse"><a name="19">19</a>Alla som jag älskar tillrättavisar och tuktar jag. Var därför ivrig och omvänd dig.</span> <span class="verse"><a name="20">20</a>Se, jag står vid dörren och klappar på. Om någon hör min röst och öppnar dörren, skall jag gå in till honom och hålla måltid med honom och han med mig.</span> <span class="verse"><a name="21">21</a>Den som segrar skall få sitta hos mig på min tron, liksom jag själv har segrat och sitter hos min Fader på hans tron.</span> <span class="verse"><a name="22">22</a>Den som har öron må höra vad Anden säger till församlingarna."</span> </p></div</div></div></body></html>