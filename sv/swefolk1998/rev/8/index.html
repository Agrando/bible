<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rev">Revelation</a> &gt <strong>Chapter 8</strong></div><p><span class="verse"><a name="1">1</a>När Lammet bröt det sjunde sigillet, blev det tyst i himlen omkring en halv timme.</span> <span class="verse"><a name="2">2</a>Och jag såg de sju änglarna som står inför Gud, och åt dem gavs sju basuner.</span> <span class="verse"><a name="3">3</a>Då kom en annan ängel, som hade ett rökelsekar av guld, och ställde sig vid altaret. Åt honom gavs mycket rökelse, som han skulle lägga till alla de heligas böner på guldaltaret framför tronen.</span> <span class="verse"><a name="4">4</a>Och röken från rökelsen tillsammans med de heligas böner steg från ängelns hand upp inför Gud.</span> <span class="verse"><a name="5">5</a>Ängeln tog rökelsekaret, fyllde det med elden från altaret och kastade ner den på jorden, och det åskade, dundrade och blixtrade och jorden skälvde.</span> <span class="verse"><a name="6">6</a>Och de sju änglarna med de sju basunerna gjorde sig redo att blåsa i dem.</span> <span class="verse"><a name="7">7</a>Den första ängeln blåste i sin basun. Då kom det hagel och eld, blandat med blod, och det kastades ner på jorden. En tredjedel av jorden brändes upp liksom en tredjedel av träden, och allt grönt gräs sveddes av.</span> <span class="verse"><a name="8">8</a>Den andra ängeln blåste i sin basun. Då var det som om ett stort brinnande berg hade kastats i havet. En tredjedel av havet blev till blod,</span> <span class="verse"><a name="9">9</a>och en tredjedel av allt liv i havet dog, och en tredjedel av alla fartyg gick under.</span> <span class="verse"><a name="10">10</a>Den tredje ängeln blåste i sin basun. Då föll en stor stjärna, brinnande som en fackla, ner från himlen, och den föll över en tredjedel av floderna och vattenkällorna.</span> <span class="verse"><a name="11">11</a>Stjärnans namn är Malört. En tredjedel av vattnen förvandlades då till malört, och många människor dog av vattnen, som hade blivit förgiftade.</span> <span class="verse"><a name="12">12</a>Den fjärde ängeln blåste i sin basun. Då träffades en tredjedel av solen och en tredjedel av månen och en tredjedel av stjärnorna, så att tredjedelen av dem förmörkades och dagen förlorade tredjedelen av sitt ljus, och natten likaså.</span> <span class="verse"><a name="13">13</a>Och jag såg, och jag hörde en örn flyga högst uppe på himlen. Den ropade med hög röst: "Ve, ve, ve över jordens invånare för de basunstötar som återstår, när de tre andra änglarna blåser i sina basuner."</span> </p></div</div></div></body></html>