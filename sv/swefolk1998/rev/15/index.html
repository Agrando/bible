<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rev/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rev">Revelation</a> &gt <strong>Chapter 15</strong></div><p><span class="verse"><a name="1">1</a>Och jag såg ett annat stort och underbart tecken i himlen: sju änglar med sju plågor, de sista, ty med dem når Guds vrede sin fullbordan.</span> <span class="verse"><a name="2">2</a>Och jag såg liksom ett glashav blandat med eld, och på glashavet såg jag dem stå som hade vunnit seger över vilddjuret och dess bild och dess namns tal. De har Guds harpor i händerna</span> <span class="verse"><a name="3">3</a>och sjunger Moses, Guds tjänares, sång och sången till Lammet:"Stora och underbara är dina gärningar,Herre Gud, du Allsmäktige. Rättfärdiga och sannaär dina vägar, du folkens konung.</span> <span class="verse"><a name="4">4</a>Vem skulle inte frukta dig, Herre, och prisa ditt namn?Ty endast du är helig, och alla folk skall kommaoch tillbe inför dig, ty dina rättfärdiga domarhar uppenbarats."</span> <span class="verse"><a name="5">5</a>Därefter såg jag att templet i himlen, vittnesbördets tabernakel, öppnades.</span> <span class="verse"><a name="6">6</a>Och de sju änglarna med de sju plågorna kom ut ur templet. De var klädda i rena, skinande linnekläder och var omgjordade med bälten av guld kring bröstet.</span> <span class="verse"><a name="7">7</a>Och ett av de fyra väsendena gav de sju änglarna sju skålar av guld, fyllda av Guds vrede - han som lever i evigheternas evigheter.</span> <span class="verse"><a name="8">8</a>Och templet fylldes med rök från Guds härlighet och makt, och ingen kunde komma in i templet, förrän de sju plågorna från de sju änglarna hade nått sitt slut.</span> </p></div</div></div></body></html>