<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rev/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rev">Revelation</a> &gt <strong>Chapter 20</strong></div><p><span class="verse"><a name="1">1</a>Och jag såg en ängel komma ner från himlen med nyckeln till avgrunden och en stor kedja i handen.</span> <span class="verse"><a name="2">2</a>Och han grep draken, den gamle ormen, det är Djävulen och Satan, och band honom för tusen år.</span> <span class="verse"><a name="3">3</a>Sedan kastade ängeln honom i avgrunden, stängde till den och förseglade den över honom, för att han inte längre skulle bedra folken, förrän de tusen åren har nått sitt slut. Därefter skall han släppas lös för en kort tid.</span> <span class="verse"><a name="4">4</a>Och jag såg troner, och de som satt på dem fick rätt att döma. Och jag såg deras själar som hade halshuggits därför att de hade vittnat om Jesus och förkunnat Guds ord och inte hade tillbett vilddjuret och dess bild och inte tagit emot dess märke på pannan eller handen. De levde och regerade med Kristus i tusen år.</span> <span class="verse"><a name="5">5</a>Men de andra döda levde inte, förrän de tusen åren hade gått. Detta är den första uppståndelsen.</span> <span class="verse"><a name="6">6</a>Salig och helig är den som har del i den första uppståndelsen. Över dem har den andra döden inte någon makt, utan de skall vara Guds och Kristi präster och regera med honom i tusen år.</span> <span class="verse"><a name="7">7</a>Och när de tusen åren har nått sitt slut skall Satan släppas ut ur sitt fängelse.</span> <span class="verse"><a name="8">8</a>Och han skall gå ut för att bedra folken vid jordens fyra hörn, Gog och Magog, och samla dem till striden, och deras antal är som sanden i havet.</span> <span class="verse"><a name="9">9</a>De drog upp över hela jordens vidd och omringade de heligas läger och den älskade staden. Men eld kom ner från himlen och förtärde dem.</span> <span class="verse"><a name="10">10</a>Och djävulen som hade bedragit dem, kastades i sjön av eld och svavel, där också vilddjuret och den falske profeten är. Och de skall plågas dag och natt i evigheternas evigheter.</span> <span class="verse"><a name="11">11</a>Och jag såg en stor vit tron och honom som satt på den. För hans ansikte flydde jord och himmel, och det fanns ingen plats för dem.</span> <span class="verse"><a name="12">12</a>Och jag såg de döda, både stora och små, stå inför tronen. Och böcker öppnades, och ännu en bok öppnades, livets bok. Och de döda blev dömda efter sina gärningar, efter vad som stod skrivet i böckerna.</span> <span class="verse"><a name="13">13</a>Och havet gav igen de döda som fanns i det, och döden och helvetet gav igen de döda som fanns i dem, och var och en dömdes efter sina gärningar.</span> <span class="verse"><a name="14">14</a>Döden och helvetet kastades i eldsjön. Detta, det vill säga eldsjön, är den andra döden.</span> <span class="verse"><a name="15">15</a>Om någon inte fanns skriven i livets bok kastades han i eldsjön.</span> </p></div</div></div></body></html>