<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Låt oss därför lämna bakom oss de första grunderna i Kristi lära och föras till fullkomlighet. Låt oss inte på nytt lägga grunden med omvändelse från döda gärningar och tro på Gud,</span> <span class="verse"><a name="2">2</a>med undervisning om reningar och handpåläggning, om de dödas uppståndelse och en evig dom.</span> <span class="verse"><a name="3">3</a>Ja, detta vill vi göra, om Gud tillåter.</span> <span class="verse"><a name="4">4</a>Ty de som en gång tagit emot ljuset och smakat den himmelska gåvan, fått del av den helige Ande</span> <span class="verse"><a name="5">5</a>och smakat det goda Gudsordet och den kommande världens krafter</span> <span class="verse"><a name="6">6</a>men sedan avfallit, dem är det omöjligt att föra till ny omvändelse, eftersom de själva på nytt korsfäster Guds Son och öppet hånar honom.</span> <span class="verse"><a name="7">7</a>Ty en åker som dricker regnet som ofta faller på den och som ger god gröda åt dem som den brukas för, den åkern får välsignelse från Gud.</span> <span class="verse"><a name="8">8</a>Men bär den törnen och tistlar är den värdelös, och förbannelsen är inte långt borta. Slutet blir att den bränns av.</span> <span class="verse"><a name="9">9</a>Men när det gäller er, ni älskade, är vi övertygade om det bästa, vad som hör till er frälsning, fastän vi talar på detta sätt.</span> <span class="verse"><a name="10">10</a>Ty Gud är inte orättvis, så att han glömmer vad ni har gjort och vilken kärlek ni har visat hans namn genom att nu som tidigare tjäna de heliga.</span> <span class="verse"><a name="11">11</a>Men vi önskar att var och en av er skall visa samma iver att bevara full visshet i hoppet ända till slutet,</span> <span class="verse"><a name="12">12</a>så att ni inte blir tröga utan följer dem som genom tro och uthållighet får det utlovade arvet.</span> <span class="verse"><a name="13">13</a>När Gud gav löftet åt Abraham svor han vid sig själv - han hade ju ingen högre att svära vid.</span> <span class="verse"><a name="14">14</a>Han sade: Jag skall rikligt välsigna dig och rikligt föröka dig.</span> <span class="verse"><a name="15">15</a>Så fick Abraham efter tålig väntan vad Gud hade lovat.</span> <span class="verse"><a name="16">16</a>Människor svär ju vid den som är större än de själva, och eden bekräftar vad de sagt och gör slut på alla deras invändningar.</span> <span class="verse"><a name="17">17</a>Eftersom Gud ännu klarare ville visa för dem som skulle ärva det som var utlovat, hur orubbligt hans beslut är, bekräftade han sitt löfte med en ed.</span> <span class="verse"><a name="18">18</a>Så skulle vi genom två orubbliga uttalanden, i vilka Gud omöjligt kan ljuga, få en kraftig uppmuntran, vi som har sökt vår tillflykt i att hålla fast vid det hopp vi äger.</span> <span class="verse"><a name="19">19</a>I detta hopp har vi ett tryggt och säkert själens ankare som når innanför förlåten,</span> <span class="verse"><a name="20">20</a>dit Jesus för vår skull gick in och öppnade vägen för oss, när han blev överstepräst för evigt, en sådan som Melkisedek.</span> </p></div</div></div></body></html>