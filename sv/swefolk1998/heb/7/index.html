<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Denne Melkisedek var konung i Salem och präst åt Gud, den Högste. Det var han som mötte Abraham, när denne kom tillbaka efter segern över kungarna, och Melkisedek välsignade honom.</span> <span class="verse"><a name="2">2</a>Och Abraham gav honom tionde av allt. Melkisedek betyder för det första "rättfärdighetens konung", vidare "Salems konung", det vill säga "fridens konung".</span> <span class="verse"><a name="3">3</a>Han står där utan far, utan mor och utan släktregister. Hans dagar har ingen början och hans liv har inget slut: han är lik Guds Son och förblir präst för evigt.</span> <span class="verse"><a name="4">4</a>Se, hur stor han är. Det var åt honom som Abraham, vår stamfader, gav tionde av sitt bästa byte.</span> <span class="verse"><a name="5">5</a>De av Levis söner som blir präster skall enligt lagen uppbära tionde av folket, alltså av sina bröder, fastän de härstammar från Abraham.</span> <span class="verse"><a name="6">6</a>Men Melkisedek, som inte var av deras släkt, uppbar tionde av Abraham och välsignade honom som ägde löftena.</span> <span class="verse"><a name="7">7</a>Ingen kan förneka att det är den som är ringare som välsignas av den som är förmer.</span> <span class="verse"><a name="8">8</a>I det ena fallet tar dödliga människor emot tionde, men i det andra fallet är det en som får vittnesbördet att han lever.</span> <span class="verse"><a name="9">9</a>Ja, genom Abraham har på ett sätt också Levi, som får tionde, själv gett tionde,</span> <span class="verse"><a name="10">10</a>ty som ofödd fanns han till i sin stamfaders kropp, när Melkisedek mötte denne.</span> <span class="verse"><a name="11">11</a>Om nu fullkomlighet kunde vinnas genom den levitiska prästtjänsten - och på den grunden hade folket fått lagen - varför måste då en annan präst träda fram, en som Melkisedek, en som inte sägs vara lik Aron?</span> <span class="verse"><a name="12">12</a>Ty om prästtjänsten ändras måste också lagen ändras.</span> <span class="verse"><a name="13">13</a>Den som detta sägs om hörde till en annan stam, och från den har ingen gjort tjänst vid altaret.</span> <span class="verse"><a name="14">14</a>Det är uppenbart att vår Herre har trätt fram ur Juda, men Mose har ingenting sagt om präster från denna stam.</span> <span class="verse"><a name="15">15</a>Ännu tydligare är det, när en annan präst lik Melkisedek uppstår.</span> <span class="verse"><a name="16">16</a>Han har inte blivit präst genom en lag som föreskriver jordisk härstamning, utan i kraft av ett oförstörbart liv.</span> <span class="verse"><a name="17">17</a>Han får nämligen det vittnesbördet: Du är präst för evigt på samma sätt som Melkisedek.</span> <span class="verse"><a name="18">18</a>Så upphävs ett tidigare bud, eftersom det var svagt och till ingen nytta.</span> <span class="verse"><a name="19">19</a>Lagen åstadkom ju inte något fullkomligt. Men ett bättre hopp har kommit, och genom det träder vi fram inför Gud.</span> <span class="verse"><a name="20">20</a>Detta skedde inte utan ed. De andra blev präster utan någon ed,</span> <span class="verse"><a name="21">21</a>men Jesus har blivit det genom en ed av den som sade till honom: Herren har svurit och skall inte ångra sig: Du är präst för evigt.</span> <span class="verse"><a name="22">22</a>Så är också det förbund som Jesus har gått i borgen för mycket bättre.</span> <span class="verse"><a name="23">23</a>De andra prästerna måste bli fler och fler, därför att döden hindrade dem att stå kvar i tjänst.</span> <span class="verse"><a name="24">24</a>Men eftersom Jesus lever för evigt, har han ett prästämbete som varar för evigt.</span> <span class="verse"><a name="25">25</a>Därför kan han också helt och fullt frälsa dem som genom honom kommer till Gud, ty han lever alltid för att mana gott för dem.</span> <span class="verse"><a name="26">26</a>En sådan överstepräst var det vi också behövde, en som är helig, oskyldig, obefläckad, skild från syndare och upphöjd över himlarna.</span> <span class="verse"><a name="27">27</a>Han måste inte som dessa överstepräster bära fram offer, en dag varje år, först för sina egna synder och sedan för folkets. Detta gjorde han en gång för alla, när han offrade sig själv.</span> <span class="verse"><a name="28">28</a>Ty lagen insätter svaga människor till överstepräster, men det ord som bekräftades med ed och kom senare än lagen insätter Sonen, som är fullkomlig för evigt.</span> </p></div</div></div></body></html>