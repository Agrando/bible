<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/heb">Hebrews</a> &gt <strong>Chapter 9</strong></div><p><span class="verse"><a name="1">1</a>Det första förbundet hade alltså sina föreskrifter för gudstjänsten och sin jordiska helgedom.</span> <span class="verse"><a name="2">2</a>I tabernaklet inreddes ett främre rum som kallades det heliga. Där stod ljusstaken och bordet med skådebröden.</span> <span class="verse"><a name="3">3</a>Bakom den andra förlåten fanns ett rum som kallades det allra heligaste.</span> <span class="verse"><a name="4">4</a>Dit hörde det förgyllda rökelsealtaret och förbundsarken, som på alla sidor var överdragen med guld. I den fanns en guldkruka med mannat, Arons stav som hade grönskat och förbundets tavlor.</span> <span class="verse"><a name="5">5</a>Ovanpå arken stod härlighetens keruber som överskuggade nådastolen. Men detta skall jag inte nu gå in på i detalj.</span> <span class="verse"><a name="6">6</a>Så blev det ordnat. I det främre rummet går alltid prästerna in och förrättar sin tjänst.</span> <span class="verse"><a name="7">7</a>I det andra rummet går endast översteprästen in en gång om året, och då aldrig utan blod, som han bär fram för sina och för folkets oavsiktliga synder.</span> <span class="verse"><a name="8">8</a>Därmed visar den helige Ande att vägen till det allra heligaste ännu inte har uppenbarats, så länge det främre rummet består.</span> <span class="verse"><a name="9">9</a>Detta är en bild av den tid som nu är: gåvor och offer frambärs, men de kan inte fullkomligt rena samvetet hos dem som offrar.</span> <span class="verse"><a name="10">10</a>Liksom när det gäller mat och dryck och olika slags reningar, så är det här fråga om yttre föreskrifter fram till tiden för en bättre ordning.</span> <span class="verse"><a name="11">11</a>Men nu har Kristus kommit som överstepräst för det goda som vi äger. Genom det större och fullkomligare tabernakel som inte är gjort med händer, det vill säga som inte tillhör den här skapelsen,</span> <span class="verse"><a name="12">12</a>gick han en gång för alla in i det allra heligaste, inte med bockars och kalvars blod utan med sitt eget blod, och vann en evig återlösning.</span> <span class="verse"><a name="13">13</a>Om nu redan blod av bockar och tjurar och askan från en kviga, stänkt på de orena, helgar till yttre renhet,</span> <span class="verse"><a name="14">14</a>hur mycket mer skall då inte Kristi blod rena våra samveten från döda gärningar, så att vi tjänar den levande Guden. Ty Kristus har genom den evige Ande framburit sig själv som ett felfritt offer åt Gud.</span> <span class="verse"><a name="15">15</a>Därför är Kristus medlare för ett nytt förbund, för att de kallade skulle få det utlovade eviga arvet, sedan han genom sin död hade friköpt oss från överträdelserna under det första förbundet.</span> <span class="verse"><a name="16">16</a>Där det finns ett testamente, måste det tillkännages att den som har upprättat det är död.</span> <span class="verse"><a name="17">17</a>Först när han dör blir testamentet giltigt. Det träder inte i kraft så länge han lever.</span> <span class="verse"><a name="18">18</a>Därför har inte heller det första förbundet instiftats utan blod.</span> <span class="verse"><a name="19">19</a>När Mose hade förkunnat alla lagens bud för hela folket, tog han blodet från kalvar och bockar tillsammans med vatten, scharlakansröd ull och isop och stänkte på själva bokrullen och på allt folket.</span> <span class="verse"><a name="20">20</a>Han sade: Detta är förbundets blod, det förbund som Gud har befallt er att hålla.</span> <span class="verse"><a name="21">21</a>På samma sätt stänkte Mose blod på tabernaklet och på alla föremål som hörde till gudstjänsten.</span> <span class="verse"><a name="22">22</a>Så renas enligt lagen nästan allt med blod, och utan att blod utgjuts ges ingen förlåtelse.</span> <span class="verse"><a name="23">23</a>Alltså måste avbilderna av de himmelska tingen renas med dessa medel, men de himmelska tingen själva renas med bättre offer än de medlen.</span> <span class="verse"><a name="24">24</a>Ty Kristus gick inte in i en helgedom som är gjord med händer och som bara är en bild av den verkliga helgedomen. Han gick in i själva himlen för att nu träda fram inför Guds ansikte för vår skull.</span> <span class="verse"><a name="25">25</a>Inte heller gick han in för att offra sig många gånger, så som översteprästen varje år går in i det allra heligaste med blod som inte är hans eget.</span> <span class="verse"><a name="26">26</a>I så fall hade han varit tvungen att lida många gånger alltsedan världens grund blev lagd. Men nu har han trätt fram en gång för alla vid tidernas slut för att genom sitt offer utplåna synden.</span> <span class="verse"><a name="27">27</a>Och liksom det är bestämt om människan att hon en gång skall dö och sedan dömas,</span> <span class="verse"><a name="28">28</a>så blev Kristus offrad en gång för att bära mångas synder, och han skall en andra gång träda fram, inte för att bära synd utan för att frälsa dem som väntar på honom.</span> </p></div</div></div></body></html>