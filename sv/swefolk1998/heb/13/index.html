<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Bröder, bli kvar i broderskärleken.</span> <span class="verse"><a name="2">2</a>Glöm inte att visa gästfrihet, ty genom gästfrihet har somliga fått änglar till gäster utan att veta om det.</span> <span class="verse"><a name="3">3</a>Tänk på dem som sitter i fängelse, som om ni vore deras medfångar, och på dem som misshandlas, som om det gällde er egen kropp.</span> <span class="verse"><a name="4">4</a>Äktenskapet skall hållas i ära bland alla och den äkta sängen bevaras obefläckad. Ty otuktiga och äktenskapsbrytare skall Gud döma.</span> <span class="verse"><a name="5">5</a>Lev inte för pengar, utan nöj er med vad ni har. Gud har själv sagt: Jag skall aldrig lämna dig eller överge dig.</span> <span class="verse"><a name="6">6</a>Därför kan vi frimodigt säga:Herren är min hjälpare,jag skall inte frukta.Vad kan en människa göra mig?</span> <span class="verse"><a name="7">7</a>Tänk på era ledare, som har predikat Guds ord för er. Se, hur de slutade sin levnad, och följ deras tro.</span> <span class="verse"><a name="8">8</a>Jesus Kristus är densamme i går och i dag och i evighet.</span> <span class="verse"><a name="9">9</a>Låt er inte föras bort av alla slags främmande läror. Ty det är gott att bli styrkt i sitt hjärta genom nåd och inte genom föreskrifter om mat. Dessa har inte varit till någon nytta för dem som har befattat sig med sådana.</span> <span class="verse"><a name="10">10</a>Vi har ett altare från vilket tabernaklets tjänare inte har rätt att äta.</span> <span class="verse"><a name="11">11</a>Ty kropparna från de djur, vilkas blod översteprästen bär in i det allra heligaste som syndoffer, bränns upp utanför lägret.</span> <span class="verse"><a name="12">12</a>Därför har också Jesus lidit utanför stadsporten, för att han genom sitt eget blod skulle helga folket.</span> <span class="verse"><a name="13">13</a>Låt oss därför gå ut till honom utanför lägret och bära hans smälek.</span> <span class="verse"><a name="14">14</a>Ty här har vi inte någon stad som består, men vi söker den stad som skall komma.</span> <span class="verse"><a name="15">15</a>Låt oss därför genom honom alltid frambära lovets offer till Gud, en frukt från läppar som prisar hans namn.</span> <span class="verse"><a name="16">16</a>Och glöm inte att göra gott och dela med er, ty sådana offer har Gud behag till.</span> <span class="verse"><a name="17">17</a>Lyd era ledare och rätta er efter dem, ty de vakar över era själar och skall avlägga räkenskap. Se till att de kan göra detta med glädje och inte med tungt hjärta, för det skulle inte vara lyckligt för er.</span> <span class="verse"><a name="18">18</a>Be för oss. Vi vet att vi har ett gott samvete, och vill på allt sätt handla riktigt.</span> <span class="verse"><a name="19">19</a>Så mycket mer ber jag er om detta, för att jag fortare skall få komma tillbaka till er.</span> <span class="verse"><a name="20">20</a>Fridens Gud, som i kraft av ett evigt förbunds blod har fört fårens store herde, vår Herre Jesus Kristus, upp från de döda,</span> <span class="verse"><a name="21">21</a>han må fullkomna er i allt gott, så att ni gör hans vilja. Och må han verka i oss det som behagar honom, genom Jesus Kristus. Honom tillhör äran i evigheternas evigheter, amen.</span> <span class="verse"><a name="22">22</a>Jag ber er, bröder: lyssna tåligt till mina förmaningar. Jag har ju skrivit kortfattat till er.</span> <span class="verse"><a name="23">23</a>Jag kan tala om för er att vår broder Timoteus har blivit frigiven. Om han kommer snart, skall jag besöka er i hans sällskap.</span> <span class="verse"><a name="24">24</a>Hälsa till alla era ledare och alla de heliga. Bröderna från Italien hälsar er.</span> <span class="verse"><a name="25">25</a>Nåden vare med er alla.</span> </p></div</div></div></body></html>