<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/heb/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/heb">Hebrews</a> &gt <strong>Chapter 4</strong></div><p><span class="verse"><a name="1">1</a>Låt oss därför med fruktan se till att ingen av er visar sig bli efter på vägen, när nu ett löfte att komma in i hans vila står kvar.</span> <span class="verse"><a name="2">2</a>Ty evangeliet har predikats för oss liksom för dem. Men för dem blev ordet som de hörde inte till någon nytta, eftersom det inte genom tron hade smält samman med dem som hörde det.</span> <span class="verse"><a name="3">3</a>Det är vi som tror som går in i vilan. Herren säger: Då svor jag i min vrede: De skall aldrig komma in i min vila, och det fastän hans verk stod färdiga sedan världens grund blev lagd.</span> <span class="verse"><a name="4">4</a>Ty på stället om den sjunde dagen säger han: Och Gud vilade på den sjunde dagen från alla sina verk.</span> <span class="verse"><a name="5">5</a>På det här stället säger han: De skall aldrig komma in i min vila.</span> <span class="verse"><a name="6">6</a>Det står alltså fast att somliga går in i vilan och att de som först fick höra evangeliet predikas inte kom in för sin olydnads skull.</span> <span class="verse"><a name="7">7</a>Därför bestämmer han på nytt en dag som han kallar i dag, när han långt senare säger genom David vad som redan är nämnt: I dag, om ni hör hans röst, förhärda inte era hjärtan.</span> <span class="verse"><a name="8">8</a>Ty om Josua hade fört dem in i vilan, skulle Gud inte längre fram ha talat om en annan dag.</span> <span class="verse"><a name="9">9</a>Alltså finns det en sabbatsvila kvar för Guds folk.</span> <span class="verse"><a name="10">10</a>Den som har kommit in i hans vila får vila sig från sina gärningar, liksom Gud vilade från sina.</span> <span class="verse"><a name="11">11</a>Låt oss därför ivrigt sträva efter att komma in i den vilan, så att ingen kommer på fall som de och blir ett exempel på olydnad.</span> <span class="verse"><a name="12">12</a>Ty Guds ord är levande och verksamt. Det är skarpare än något tveeggat svärd och tränger igenom, så att det skiljer själ och ande, led och märg, och det är en domare över hjärtats uppsåt och tankar.</span> <span class="verse"><a name="13">13</a>Inget skapat är dolt för honom, utan allt ligger naket och uppenbart för hans ögon. Och inför honom måste vi stå till svars.</span> <span class="verse"><a name="14">14</a>Då vi nu har en stor överstepräst, Jesus, Guds Son, som har stigit upp genom himlarna, så låt oss hålla fast vid vår bekännelse.</span> <span class="verse"><a name="15">15</a>Ty vi har inte en överstepräst som ej kan ha medlidande med våra svagheter, utan en som blev frestad i allt liksom vi, men utan synd.</span> <span class="verse"><a name="16">16</a>Låt oss därför frimodigt gå fram till nådens tron för att få barmhärtighet och finna nåd till hjälp i rätt tid.</span> </p></div</div></div></body></html>