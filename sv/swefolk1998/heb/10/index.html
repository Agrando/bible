<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Lagen innehåller endast en skugga av det goda som kommer och inte tingen i deras verkliga gestalt. Därför kan lagen aldrig genom samma offer som ständigt år efter år frambärs, fullkomna dem som träder fram.</span> <span class="verse"><a name="2">2</a>Skulle man inte annars ha upphört att offra? De som förrättar offertjänsten skulle då redan en gång för alla ha blivit renade och inte längre haft några synder på sitt samvete.</span> <span class="verse"><a name="3">3</a>Men nu ligger i dessa offer en årlig påminnelse om synder.</span> <span class="verse"><a name="4">4</a>Ty det är omöjligt att tjurars och bockars blod skulle kunna utplåna synder.</span> <span class="verse"><a name="5">5</a>När Kristus träder in i världen säger han därför:Offer och gåvor begärde du inte,men en kropp har du berettåt mig.</span> <span class="verse"><a name="6">6</a>Brännoffer och syndoffergladde dig inte.</span> <span class="verse"><a name="7">7</a>Då sade jag: Se, jag har kommit, Gud,för att göra din vilja.I bokrullen är det skrivet om mig.</span> <span class="verse"><a name="8">8</a>Först säger han: "Offer och gåvor, brännoffer och syndoffer begärde du inte och gladde dig inte", fast de bärs fram enligt lagen.</span> <span class="verse"><a name="9">9</a>Sedan säger han: "Se, jag har kommit för att göra din vilja." Så upphäver han det första för att fastställa det andra.</span> <span class="verse"><a name="10">10</a>Och i kraft av denna vilja är vi helgade genom att Jesu Kristi kropp blev offrad en gång för alla.</span> <span class="verse"><a name="11">11</a>Alla andra präster står dag efter dag och förrättar sin tjänst och bär gång på gång fram samma offer, som aldrig kan ta bort synderna.</span> <span class="verse"><a name="12">12</a>Men Jesus har framburit ett enda syndoffer för alla tider, och han har satt sig på Guds högra sida</span> <span class="verse"><a name="13">13</a>och väntar nu på att hans fiender skall läggas som en fotpall under hans fötter.</span> <span class="verse"><a name="14">14</a>Genom ett enda offer har han för alla tider gjort dem som helgas fullkomliga.</span> <span class="verse"><a name="15">15</a>Om detta vittnar också den helige Ande för oss. Först säger han:</span> <span class="verse"><a name="16">16</a>Detta är det förbundsom jag skall sluta med demefter denna tid säger Herren. Och sedan:Jag skall lägga mina lagari deras hjärtanoch skriva dem i deras sinnen,</span> <span class="verse"><a name="17">17</a>och deras synder och överträdelserskall jag aldrig mer komma ihåg.</span> <span class="verse"><a name="18">18</a>Och där synderna är förlåtna behövs det inte längre något syndoffer.</span> <span class="verse"><a name="19">19</a>Bröder, i kraft av Jesu blod kan vi nu frimodigt gå in i det allra heligaste</span> <span class="verse"><a name="20">20</a>på den nya och levande väg som han har öppnat för oss genom förlåten, det vill säga sitt kött.</span> <span class="verse"><a name="21">21</a>Vi har en stor präst över Guds hus.</span> <span class="verse"><a name="22">22</a>Låt oss därför med uppriktigt hjärta gå fram i full trosvisshet, med ett hjärta som är renat från ett ont samvete och med en kropp som är badad i rent vatten.</span> <span class="verse"><a name="23">23</a>Låt oss orubbligt hålla fast vid hoppets bekännelse, ty den som har gett oss löftet är trofast.</span> <span class="verse"><a name="24">24</a>Låt oss ge akt på varandra och uppmuntra varandra till kärlek och goda gärningar.</span> <span class="verse"><a name="25">25</a>Låt oss inte överge våra egna sammankomster, som en del har för vana, utan uppmuntra varandra, detta så mycket mer som ni ser att dagen närmar sig.</span> <span class="verse"><a name="26">26</a>Men om vi syndar med vett och vilja sedan vi fått kunskap om sanningen, finns det inte längre något offer för synder,</span> <span class="verse"><a name="27">27</a>utan en fruktansvärd väntan på domen och en förtärande eld, som skall uppsluka motståndarna.</span> <span class="verse"><a name="28">28</a>Den som förkastar Mose lag skall utan förbarmande dö, om två eller tre vittnar mot honom.</span> <span class="verse"><a name="29">29</a>Hur mycket strängare straff tror ni då inte den skall förtjäna som trampar Guds Son under fötterna och håller förbundets blod för orent, det blod som har helgat honom, och som smädar nådens Ande?</span> <span class="verse"><a name="30">30</a>Vi känner honom som har sagt: Min är hämnden, jag skall utkräva den, och vidare: Herren skall döma sitt folk.</span> <span class="verse"><a name="31">31</a>Det är fruktansvärt att falla i den levande Gudens händer.</span> <span class="verse"><a name="32">32</a>Kom ihåg den första tiden då ljuset kom till er. Ni fick utstå en hård kamp och mycket lidande.</span> <span class="verse"><a name="33">33</a>Somliga utsattes för offentligt åtlöje och blev hånade och plågade, andra stod sida vid sida med dem som behandlades så.</span> <span class="verse"><a name="34">34</a>Ni led tillsammans med fångarna och fann er med glädje i att bli berövade era ägodelar, eftersom ni visste att ni ägde något bättre, något som består.</span> <span class="verse"><a name="35">35</a>Kasta därför inte bort er frimodighet, som ger stor lön.</span> <span class="verse"><a name="36">36</a>Ni behöver uthållighet för att göra Guds vilja och få vad han har lovat.</span> <span class="verse"><a name="37">37</a>Tyännu en kort liten tid, så kommer hansom skall komma,och han skall inte dröja.</span> <span class="verse"><a name="38">38</a>Min rättfärdige skall leva av tro. Och vidare:Men om han drar sig undan finnermin själ ingen glädje i honom.</span> <span class="verse"><a name="39">39</a>Men vi hör inte till dem som drar sig undan och går förlorade. Vi hör i stället till dem som tror och vinner sina själar.</span> </p></div</div></div></body></html>