<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/jas">James</a> &gt <strong>Chapter 1</strong></div><p><span class="verse"><a name="1">1</a>Från Jakob, Guds och Herren Jesu Kristi tjänare, till de tolv stammarna i förskingringen.</span> <span class="verse"><a name="2">2</a>Räkna det som den största glädje, mina bröder, när ni råkar ut för alla slags prövningar.</span> <span class="verse"><a name="3">3</a>Ni vet ju att när er tro sätts på prov, så gör prövningen er uthålliga.</span> <span class="verse"><a name="4">4</a>Men låt er uthållighet visa sig i fullbordad gärning, så att ni är fullkomliga och hela, utan brist i något avseende.</span> <span class="verse"><a name="5">5</a>Om någon av er brister i visdom skall han be till Gud, som ger åt alla villigt och utan förebråelser, och han skall få den.</span> <span class="verse"><a name="6">6</a>Men han skall be i tro utan att tvivla. Ty den som tvivlar liknar havets våg, som drivs och piskas av vinden.</span> <span class="verse"><a name="7">7</a>En sådan människa skall inte tänka att hon kan få något av Herren,</span> <span class="verse"><a name="8">8</a>splittrad som hon är och ostadig på alla sina vägar.</span> <span class="verse"><a name="9">9</a>En ringa broder skall berömma sig av sin höghet,</span> <span class="verse"><a name="10">10</a>och en rik av sin ringhet. Han kommer ju att vissna bort som blommorna i gräset.</span> <span class="verse"><a name="11">11</a>Solen går upp med sin brännande hetta och sveder gräset, så att dess blommor faller av och dess skönhet förgår. Så skall också den rike vissna bort mitt i sin strävan.</span> <span class="verse"><a name="12">12</a>Salig är den som håller ut i prövningen, ty när han har bestått sitt prov skall han få livets krona, som Gud har lovat dem som älskar honom.</span> <span class="verse"><a name="13">13</a>Ingen som frestas skall säga: "Det är Gud som frestar mig." Ty Gud frestas inte av det onda och frestar inte heller någon.</span> <span class="verse"><a name="14">14</a>Var och en som frestas, dras och lockas av sitt eget begär.</span> <span class="verse"><a name="15">15</a>När så begäret har blivit havande föder det synd, och när synden är fullmogen föder den död.</span> <span class="verse"><a name="16">16</a>Bedra inte er själva, mina älskade bröder.</span> <span class="verse"><a name="17">17</a>Allt det goda vi får och varje fullkomlig gåva är från ovan och kommer ner från ljusens Fader, hos vilken ingen förändring sker och ingen växling mellan ljus och mörker.</span> <span class="verse"><a name="18">18</a>I kraft av sin vilja födde han oss på nytt genom sanningens ord, för att vi skulle vara en förstlingsfrukt bland dem som han har skapat.</span> <span class="verse"><a name="19">19</a>Detta vet ni, mina älskade bröder.En människa skall vara snar att höra och sen att tala och sen till vrede.</span> <span class="verse"><a name="20">20</a>Ty en mans vrede åstadkommer inte det som är rätt inför Gud.</span> <span class="verse"><a name="21">21</a>Lägg därför bort all orenhet och all ondska och ta ödmjukt emot ordet, som är inplanterat i er och som har makt att frälsa era själar.</span> <span class="verse"><a name="22">22</a>Var ordets görare, inte bara dess hörare, annars bedrar ni er själva.</span> <span class="verse"><a name="23">23</a>Om någon är ordets hörare och inte dess görare, liknar han en man som betraktar sitt ansikte i en spegel,</span> <span class="verse"><a name="24">24</a>och när han har sett sig själv i den, går han sin väg och glömmer genast hur han såg ut.</span> <span class="verse"><a name="25">25</a>Den som däremot blickar in i frihetens fullkomliga lag och blir kvar i den och inte är en glömsk hörare utan en verklig görare, han blir salig i sin gärning.</span> <span class="verse"><a name="26">26</a>Om någon menar sig tjäna Gud men inte tyglar sin tunga utan bedrar sitt hjärta, så är hans gudstjänst ingenting värd.</span> <span class="verse"><a name="27">27</a>Men att ta sig an föräldralösa barn och änkor i deras nöd och hålla sig obesmittad av världen, det är en gudstjänst som är ren och fläckfri inför Gud och Fadern.</span> </p></div</div></div></body></html>