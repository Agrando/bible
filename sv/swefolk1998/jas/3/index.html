<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/jas/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/jas">James</a> &gt <strong>Chapter 3</strong></div><p><span class="verse"><a name="1">1</a>Mina bröder, inte många bör bli lärare. Ni vet ju att vi skall få en strängare dom.</span> <span class="verse"><a name="2">2</a>Vi begår alla många fel. Om någon inte felar i sitt tal, är han en fullkomlig man som också kan tygla hela sin kropp.</span> <span class="verse"><a name="3">3</a>När vi lägger betsel i munnen på en häst för att han skall lyda oss, styr vi också hela hans kropp.</span> <span class="verse"><a name="4">4</a>Se också på fartygen som är så stora och drivs av hårda vindar. Ändå styrs de dit rorsmannen vill med ett mycket litet roder.</span> <span class="verse"><a name="5">5</a>Så är också tungan en liten lem men kan skryta över stora ting. Tänk på hur en liten eld kan antända en stor skog.</span> <span class="verse"><a name="6">6</a>En sådan eld är tungan, en värld av ondska bland våra lemmar. Den smutsar ner hela vår kropp och sätter tillvarons hjul i brand och är själv antänd av Gehenna.</span> <span class="verse"><a name="7">7</a>Alla slags fyrfotadjur, fåglar, kräldjur och vattendjur låter sig tämjas och har blivit tämjda av människan.</span> <span class="verse"><a name="8">8</a>Men tungan kan ingen människa tämja, ostyrig och ond som den är och full av dödligt gift.</span> <span class="verse"><a name="9">9</a>Med den välsignar vi Herren och Fadern, och med den förbannar vi människorna, som är skapade till Guds avbild.</span> <span class="verse"><a name="10">10</a>Från samma mun kommer välsignelse och förbannelse. Så får det inte vara, mina bröder.</span> <span class="verse"><a name="11">11</a>Inte kan väl en källa från samma åder ge både sött och bittert vatten?</span> <span class="verse"><a name="12">12</a>Mina bröder, inte kan väl ett fikonträd bära oliver eller en vinstock fikon? Inte heller kan en salt källa ge sött vatten.</span> <span class="verse"><a name="13">13</a>Är någon bland er vis och förståndig, då skall han visa sina gärningar genom ett klokt och vänligt uppträdande.</span> <span class="verse"><a name="14">14</a>Men bär ni på bitter avund och stridslystnad i ert hjärta, skall ni inte skryta och tala emot sanningen.</span> <span class="verse"><a name="15">15</a>En sådan vishet kommer inte ovanifrån utan är jordisk, oandlig, ja, demonisk.</span> <span class="verse"><a name="16">16</a>Ty där avund och stridslystnad råder, där råder också oordning och allt som är ont.</span> <span class="verse"><a name="17">17</a>Men visheten ovanifrån är först och främst ren, vidare fredlig, mild, foglig, fylld av barmhärtighet och goda frukter, opartisk och uppriktig.</span> <span class="verse"><a name="18">18</a>Rättfärdighetens frukt sås i frid och ges åt dem som skapar frid.</span> </p></div</div></div></body></html>