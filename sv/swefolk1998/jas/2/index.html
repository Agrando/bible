<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/jas">James</a> &gt <strong>Chapter 2</strong></div><p><span class="verse"><a name="1">1</a>Mina bröder, ni kan inte tro på vår Herre Jesus Kristus, den förhärligade, och på samma gång göra skillnad på människor.</span> <span class="verse"><a name="2">2</a>Anta att det vid er sammankomst kommer in en man i vackra kläder och med guldring på fingret och samtidigt en fattig man i smutsiga kläder.</span> <span class="verse"><a name="3">3</a>Om ni då ser till den vackert klädde och säger: "Var så god och sitt, här är en bra plats," men till den fattige: "Du kan stå där" eller: "Sätt dig vid mina fötter",</span> <span class="verse"><a name="4">4</a>har ni då inte kommit i strid med er själva och blivit domare som dömer partiskt?</span> <span class="verse"><a name="5">5</a>Lyssna, mina älskade bröder. Har inte Gud utvalt de fattiga i den här världen till att bli rika i tron och till att ärva det rike som han har lovat dem som älskar honom?</span> <span class="verse"><a name="6">6</a>Men ni föraktar den fattige. Är det inte de rika som förtrycker er och drar er inför domstolar?</span> <span class="verse"><a name="7">7</a>Är det inte de som smädar det sköna namn som har nämnts över er?</span> <span class="verse"><a name="8">8</a>Om ni uppfyller den konungsliga lagen enligt Skriften: Du skall älska din nästa som dig själv, då handlar ni rätt.</span> <span class="verse"><a name="9">9</a>Men om ni gör skillnad på människor begår ni synd, och lagen överbevisar er om att ni är överträdare.</span> <span class="verse"><a name="10">10</a>Ty den som håller hela lagen men bryter mot ett enda bud är skyldig till allt.</span> <span class="verse"><a name="11">11</a>Han som har sagt: Du skall inte begå äktenskapsbrott, har också sagt: Du skall inte mörda. Om du inte begår äktenskapsbrott, men mördar, är du en brottsling.</span> <span class="verse"><a name="12">12</a>Tala och handla så som den som skall dömas efter frihetens lag.</span> <span class="verse"><a name="13">13</a>Ty domen skall utan barmhärtighet drabba den som inte har visat barmhärtighet. Men barmhärtigheten triumferar över domen.</span> <span class="verse"><a name="14">14</a>Mina bröder, vad hjälper det om någon påstår sig ha tro men saknar gärningar? Kan väl en sådan tro frälsa någon?</span> <span class="verse"><a name="15">15</a>Om en broder eller syster inte har kläder och saknar mat för dagen</span> <span class="verse"><a name="16">16</a>och någon av er säger till dem: "Gå i frid, klä er varmt och ät er mätta", men inte ger dem vad kroppen behöver, vad hjälper det?</span> <span class="verse"><a name="17">17</a>Så är också tron i sig själv död, när den är utan gärningar.</span> <span class="verse"><a name="18">18</a>Nu säger kanske någon: "Du har tro." - Ja, men jag har också gärningar. Visa mig din tro utan gärningar, så skall jag visa dig min tro genom mina gärningar.</span> <span class="verse"><a name="19">19</a>Du tror att Gud är en. Det gör du rätt i. Också de onda andarna tror det, och bävar.</span> <span class="verse"><a name="20">20</a>Men vill du inte inse, du tanklösa människa, att tron utan gärningar är död?</span> <span class="verse"><a name="21">21</a>Blev inte vår fader Abraham erkänd som rättfärdig genom gärningar, när han bar fram sin son Isak på altaret?</span> <span class="verse"><a name="22">22</a>Du ser att hans tro samverkade med hans gärningar och att det var genom gärningarna som tron blev fullbordad.</span> <span class="verse"><a name="23">23</a>Så uppfylldes Skriften som säger: Abraham trodde Gud, och det räknades honom till rättfärdighet, och han kallades Guds vän.</span> <span class="verse"><a name="24">24</a>Ni ser alltså att en människa erkänns som rättfärdig genom gärningar och inte bara genom tro.</span> <span class="verse"><a name="25">25</a>Blev inte skökan Rahab på samma sätt erkänd som rättfärdig genom gärningar, när hon tog emot sändebuden och förde ut dem en annan väg?</span> <span class="verse"><a name="26">26</a>Liksom kroppen utan ande är död, så är tron utan gärningar död.</span> </p></div</div></div></body></html>