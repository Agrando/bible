<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ps">Psalms</a> &gt <strong>Chapter 102</strong></div><p><span class="verse"><a name="1">1</a>Bön av en betryckt som i vanmakt utgjuter sitt bekymmer inför Herren.</span> <span class="verse"><a name="2">2</a>Herre, hör min bön,låt mitt rop komma inför dig!</span> <span class="verse"><a name="3">3</a>Dölj inte ditt ansikte för mig när jag är i nöd!Vänd ditt öra till mig,skynda dig att svara när jag ropar!</span> <span class="verse"><a name="4">4</a>Mina dagar har försvunnit som rök,benen i min kropp är förbrända som av eld.</span> <span class="verse"><a name="5">5</a>Mitt hjärta är förtorkat,det har vissnat som gräs,ty jag glömmer att äta mitt bröd.</span> <span class="verse"><a name="6">6</a>På grund av min högljudda suckanhar jag blivit skinn och ben.</span> <span class="verse"><a name="7">7</a>Jag är lik en pelikan i öknen,jag är som en uggla bland ruiner.</span> <span class="verse"><a name="8">8</a>Jag ligger vaken,jag är som en ensam fågel på taket.</span> <span class="verse"><a name="9">9</a>Mina fiender hånar mig hela dagen,de som gör narr av miganvänder mig som en svordom.</span> <span class="verse"><a name="10">10</a>Ty jag äter aska som brödoch blandar min dryck med tårar</span> <span class="verse"><a name="11">11</a>för din vredes och förbittrings skull.Du har ju gripit mig och förkastat mig.</span> <span class="verse"><a name="12">12</a>Mina dagar är som skuggan när den förlängs,jag vissnar som gräs.</span> <span class="verse"><a name="13">13</a>Men du, Herre, tronar i evighet,släkte efter släkte skall komma ihåg dig.</span> <span class="verse"><a name="14">14</a>Du skall gripa in och förbarma dig över Sion,det är tid att du visar det nåd.Ja, stunden har kommit.</span> <span class="verse"><a name="15">15</a>Ty dina tjänare har dess stenar kära,de förbarmar sig över dess grus.</span> <span class="verse"><a name="16">16</a>Hednafolken skall frukta Herrens namnoch alla jordens kungar din härlighet,</span> <span class="verse"><a name="17">17</a>när Herren bygger upp Sionoch uppenbarar sig i sin härlighet.</span> <span class="verse"><a name="18">18</a>Han vänder sig till de utblottades bönoch föraktar den inte.</span> <span class="verse"><a name="19">19</a>Detta skall skrivas ner för ett kommande släkteoch ett folk som han skapar skall prisa Herren.</span> <span class="verse"><a name="20">20</a>Ty han blickar ner från sin heliga höjd,Herren skådar från himlen ner till jorden</span> <span class="verse"><a name="21">21</a>för att höra den fångnes klaganoch befria dödens barn,</span> <span class="verse"><a name="22">22</a>för att man i Sion skall förkunna Herrens namnoch hans lov i Jerusalem,</span> <span class="verse"><a name="23">23</a>när folk och riken samlasför att tjäna Herren.</span> <span class="verse"><a name="24">24</a>Han har försvagat min kraft under vandringen,han har förkortat mina dagar.</span> <span class="verse"><a name="25">25</a>Jag sade: Min Gud,tag inte bort mig mitt i livet,dina år varar från släkte till släkte.</span> <span class="verse"><a name="26">26</a>För länge sedan lade du jordens grund,himlarna är dina händers verk.</span> <span class="verse"><a name="27">27</a>De skall gå under, men du förblir.De skall alla nötas ut som en klädnad,du skall förvandla dem som man byter kläder,och de försvinner.</span> <span class="verse"><a name="28">28</a>Men du är densammeoch dina år har inget slut.Dina tjänares barn skall bo i trygghetoch deras efterkommande bestå inför dig.</span> </p></div</div></div></body></html>