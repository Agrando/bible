<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ps">Psalms</a> &gt <strong>Chapter 68</strong></div><p><span class="verse"><a name="1">1</a>För sångmästaren. En psalm, en sång av David.</span> <span class="verse"><a name="2">2</a>Gud står upp, hans fiender skingras,de som hatar honom flyr för hans ansikte.</span> <span class="verse"><a name="3">3</a>Som rök drivs bort, fördrivs de av dig,som vaxet smälter av eld,förgås de ogudaktiga inför Gud.</span> <span class="verse"><a name="4">4</a>Men de rättfärdiga är glada,de fröjdar sig inför Gud och jublar av glädje.</span> <span class="verse"><a name="5">5</a>Sjung till Guds ära, prisa hans namn!Bered väg för honom som drar fram genom öknarna.Hans namn är Herren, gläd er inför honom.</span> <span class="verse"><a name="6">6</a>Gud i sin heliga boningär de faderlösas faderoch änkors försvarare,</span> <span class="verse"><a name="7">7</a>en Gud som ger de ensamma ett hemoch de fångna frihet och lycka.Men de upproriska måste bo i en öken.</span> <span class="verse"><a name="8">8</a>Gud, när du drog ut i spetsen för ditt folk,när du gick fram i ödemarken, sela,</span> <span class="verse"><a name="9">9</a>då bävade jorden,då strömmade regn ner från himlen inför Gud,själva Sinai bävade inför Gud, Israels Gud.</span> <span class="verse"><a name="10">10</a>Ett nåderikt regn lät du falla, Gud,när din egendom var uttorkad, gav du den nytt liv.</span> <span class="verse"><a name="11">11</a>Din skara fick bo där.I din godhet, Gud,sörjde du för de betryckta.</span> <span class="verse"><a name="12">12</a>Herren låter sitt ord förkunnas,stor är skaran av kvinnor som kommer med glädjebudet:</span> <span class="verse"><a name="13">13</a>"Härskarornas kungar flyr, de flyr,husmodern där hemma får dela bytet.</span> <span class="verse"><a name="14">14</a>Vill ni då ligga stilla inom era inhägnader?Duvans vingar är täckta med silveroch hennes fjädrar med skimrande guld.</span> <span class="verse"><a name="15">15</a>När den Allsmäktige skingrade kungarna i landet,föll snö på Salmon."</span> <span class="verse"><a name="16">16</a>Basans berg är Guds berg,ett berg med höga toppar är Basans berg.</span> <span class="verse"><a name="17">17</a>Varför, ni höga berg, ser ni ner på det bergsom Gud har utvalt till sin boning?Herren skall bo där för alltid.</span> <span class="verse"><a name="18">18</a>Guds vagnar räknas i tiotusental, tusen och åter tusen.Herren är bland dem i helighet som på Sinai.</span> <span class="verse"><a name="19">19</a>Du steg upp i höjden, du tog fångar,du fick gåvor bland människorna,ja, till och med upproriska människor,för att du, Herre, vår Gud, skulle bo där.</span> <span class="verse"><a name="20">20</a>Lovad vare Herren!Dag efter dag bär han oss,Gud är vår frälsning. Sela.</span> <span class="verse"><a name="21">21</a>Gud är för oss en Gud som frälsar,hos Herren Herren finns räddning från döden.</span> <span class="verse"><a name="22">22</a>Ja, Gud krossar sina fienders huvuden,den håriga hjässan på den som framhärdar i synd.</span> <span class="verse"><a name="23">23</a>Herren säger:"Från Basan skall jag hämta dem,jag skall hämta upp dem från havets djup.</span> <span class="verse"><a name="24">24</a>Då kan du tvätta din fot i blodoch dina hundars tunga kan få sin del av fienderna."</span> <span class="verse"><a name="25">25</a>Man ser, o Gud, ditt högtidståg,min Guds och konungs tåg inne i helgedomen.</span> <span class="verse"><a name="26">26</a>Främst går sångare, harpospelare följer eftermitt ibland jungfrur som slår på pukor.</span> <span class="verse"><a name="27">27</a>Lova Gud i församlingarna,lova Herren, ni från Israels källa.</span> <span class="verse"><a name="28">28</a>Där går Benjamin, den yngste, han anför dem.Där går skaran av Juda furstar,Sebulons furstar, Naftalis furstar.</span> <span class="verse"><a name="29">29</a>Din Gud har bestämt din styrka.Stärk, Gud, vad du har gjort för oss.</span> <span class="verse"><a name="30">30</a>Från ditt tempel i Jerusalemskall kungar bära fram gåvor till dig.</span> <span class="verse"><a name="31">31</a>Straffa odjuret i vassen,tjurarnas hop och deras kalvar.Ödmjukt skall folken hylla dig med silverstycken.Han skingrar de folk som vill ha krig.</span> <span class="verse"><a name="32">32</a>Mäktiga män skall komma från Egypten,Nubien skall skyndsamt räcka ut sina händer till Gud.</span> <span class="verse"><a name="33">33</a>Ni riken på jorden, sjung till Guds ära,lovprisa Herren, sela,</span> <span class="verse"><a name="34">34</a>honom som far fram på urtidshimlarnas himmel.Se, han låter sin röst höras, en mäktig röst.</span> <span class="verse"><a name="35">35</a>Ge Gud makten,hans majestät är över Israel,hans makt är i skyarna.Fruktansvärd är du, Gud, i din helgedom.Israels Gud ger makt och styrka åt sitt folk.Lovad vare Gud!</span> </p></div</div></div></body></html>