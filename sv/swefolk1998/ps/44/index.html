<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ps">Psalms</a> &gt <strong>Chapter 44</strong></div><p><span class="verse"><a name="1">1</a>För sångmästaren, en sång av Koras söner.</span> <span class="verse"><a name="2">2</a>Gud, med våra öron har vi hört,våra fäder har berättat för ossom den gärning du gjorde i deras tid, i forntidens dagar.</span> <span class="verse"><a name="3">3</a>Det var du som med din hand fördrev hednafolken,men dem planterade du.Du förgjorde andra folk,men dem lät du breda ut sig.</span> <span class="verse"><a name="4">4</a>Det var ej med sitt svärd de intog landet,deras egen arm gav dem ej seger,utan din högra hand, din arm och ditt ansiktes ljus,ty du älskade dem.</span> <span class="verse"><a name="5">5</a>Det är du som är min konung, o Gud.Ge befallning om Jakobs frälsning.</span> <span class="verse"><a name="6">6</a>Genom dig skall vi slå ner våra fiender,genom ditt namn trampa ner våra motståndare.</span> <span class="verse"><a name="7">7</a>Jag litar inte på min båge,mitt svärd kan inte frälsa mig.</span> <span class="verse"><a name="8">8</a>Nej, du har frälst oss från våra ovänner,dem som hatar oss låter du komma på skam.</span> <span class="verse"><a name="9">9</a>Gud, vi lovar dig hela dagen,ditt namn prisar vi för evigt. Sela.</span> <span class="verse"><a name="10">10</a>Ändå har du förkastat ossoch låtit oss stå med skam,du drar inte ut med våra härar.</span> <span class="verse"><a name="11">11</a>Du låter oss vika tillbaka för fiendenoch de som hatar oss tar byte.</span> <span class="verse"><a name="12">12</a>Du låter oss bli uppätna som får,du skingrar oss bland hednafolken.</span> <span class="verse"><a name="13">13</a>Du säljer ditt folk för ingenting,den vinst du gör är inte stor.</span> <span class="verse"><a name="14">14</a>Du låter våra grannar håna oss,från dem som bor omkring oss kommer spott och spe.</span> <span class="verse"><a name="15">15</a>Du gör oss till ett ordspråk bland hednafolken,du låter folken skaka på huvudet åt oss.</span> <span class="verse"><a name="16">16</a>Hela dagen är min smälek inför mig,blygsel täcker mitt ansikte,</span> <span class="verse"><a name="17">17</a>när jag hör hånarens och baktalarens ord,när jag ser fienden och den hämndgirige.</span> <span class="verse"><a name="18">18</a>Allt detta har kommit över oss,men vi har inte glömt digeller svikit ditt förbund.</span> <span class="verse"><a name="19">19</a>Våra hjärtan vände sig inte bort,våra steg vek inte av från din väg.</span> <span class="verse"><a name="20">20</a>Men du har krossat oss där schakaler boroch låtit dödsskugga falla över oss.</span> <span class="verse"><a name="21">21</a>Om vi hade glömt vår Guds namnoch sträckt ut våra händer mot en främmande gud,</span> <span class="verse"><a name="22">22</a>skulle då inte Gud ha upptäckt det,han som känner hjärtats hemligheter?</span> <span class="verse"><a name="23">23</a>Nej, för din skull dödas vi hela dagen,vi räknas som slaktfår.</span> <span class="verse"><a name="24">24</a>Vakna upp! Varför sover du, Herre?Vakna! Förkasta oss ej för alltid.</span> <span class="verse"><a name="25">25</a>Varför gömmer du ditt ansikteoch glömmer vårt lidande och betryck?</span> <span class="verse"><a name="26">26</a>Vår själ är nerböjd i stoftet,vår kropp ligger nertryckt till jorden.Grip in och hjälp oss,friköp oss för din nåds skull.</span> </p></div</div></div></body></html>