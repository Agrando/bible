<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ps">Psalms</a> &gt <strong>Chapter 109</strong></div><p><span class="verse"><a name="1">1</a>För sångmästaren, en psalm av David.Min lovsångs Gud, tig inte,</span> <span class="verse"><a name="2">2</a>ty sin ogudaktiga mun, sin falska mun,har de öppnat mot mig,de har talat mot mig med lögnaktig tunga.</span> <span class="verse"><a name="3">3</a>Med hatfulla ord har de omringat mig,utan orsak har de börjat strid mot mig.</span> <span class="verse"><a name="4">4</a>Som svar på min kärlek anklagar de mig,men jag ber för dem.</span> <span class="verse"><a name="5">5</a>De lönar gott med ontoch min kärlek med hat.</span> <span class="verse"><a name="6">6</a>Sätt en ogudaktig man över honom,låt en åklagare stå på hans högra sida.</span> <span class="verse"><a name="7">7</a>När han ställs inför rätta må han dömas skyldig,och hans bön bli till synd.</span> <span class="verse"><a name="8">8</a>Må hans dagar bli fåoch en annan överta hans ämbete.</span> <span class="verse"><a name="9">9</a>Må hans barn bli faderlösaoch hans hustru änka.</span> <span class="verse"><a name="10">10</a>Må hans barn alltid irra omkring och tiggaoch söka sitt bröd långt från sina ödelagda hem.</span> <span class="verse"><a name="11">11</a>Må ockraren få allt han äger i sin snaraoch främlingar plundra hans egendom.</span> <span class="verse"><a name="12">12</a>Må ingen visa honom barmhärtighetoch ingen förbarma sig över hans faderlösa.</span> <span class="verse"><a name="13">13</a>Må hans efterkommande bli utrotadeoch hans namn utplånat i nästa släktled.</span> <span class="verse"><a name="14">14</a>Må hans fäders missgärning bli ihågkommen inför Herrenoch må hans mors synd ej bli utplånad.</span> <span class="verse"><a name="15">15</a>Må de alltid finnas inför Herren,må minnet av dem utrotas från jorden.</span> <span class="verse"><a name="16">16</a>Ty han tänkte inte på att vara barmhärtigutan förföljde den som var betryckt och fattigoch den som hade ett bedrövat hjärta,för att döda dem.</span> <span class="verse"><a name="17">17</a>Han älskade förbannelse,och den kom över honom.Han ville inte ha välsignelse,och den blev fjärran ifrån honom.</span> <span class="verse"><a name="18">18</a>Han tog på sig förbannelse som en klädnad,och den trängde in i hans inre som vatten,och som olja in i hans ben.</span> <span class="verse"><a name="19">19</a>Må den vara för honom som en mantel att svepa sig i,som ett bälte att alltid spänna om sig.</span> <span class="verse"><a name="20">20</a>Må detta vara mina motståndares lön från Herren,deras som talar ont mot mig.</span> <span class="verse"><a name="21">21</a>Men du, Herre Herre, hjälp migför ditt namns skull!Rädda mig, ty din nåd är god.</span> <span class="verse"><a name="22">22</a>Jag är betryckt och fattig,mitt hjärta är genomborrat i mitt bröst.</span> <span class="verse"><a name="23">23</a>Jag försvinner som skuggan om kvällen,jag skakas bort som gräshoppor.</span> <span class="verse"><a name="24">24</a>Mina knän vacklar av fasta,min kropp förlorar sitt hull.</span> <span class="verse"><a name="25">25</a>Jag har blivit till åtlöje för dem,när de ser mig skakar de på huvudet.</span> <span class="verse"><a name="26">26</a>Hjälp mig, Herre, min Gud!Fräls mig enligt din nåd,</span> <span class="verse"><a name="27">27</a>så att de förstår att detta är din hand,att du, Herre, har gjort det.</span> <span class="verse"><a name="28">28</a>De förbannar, men du välsignar.Reser de sig upp, kommer de på skam,men din tjänare gläder sig.</span> <span class="verse"><a name="29">29</a>Låt mina motståndare bli klädda i vanäraoch svepta i skam som i en mantel.</span> <span class="verse"><a name="30">30</a>Jag vill storligen tacka Herren med min mun,mitt ibland många vill jag prisa honom.</span> <span class="verse"><a name="31">31</a>Ty han står på den fattiges högra sidaför att frälsa honom från dem som dömer honom.</span> </p></div</div></div></body></html>