<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/eph">Ephesians</a> &gt <strong>Chapter 4</strong></div><p><span class="verse"><a name="1">1</a>Jag uppmanar er därför, jag som är en fånge i Herren, att leva värdigt den kallelse ni har fått.</span> <span class="verse"><a name="2">2</a>Var ödmjuka och milda på allt sätt. Visa tålamod och ha fördrag med varandra i kärlek.</span> <span class="verse"><a name="3">3</a>Var ivriga att bevara Andens enhet genom fridens band:</span> <span class="verse"><a name="4">4</a>en kropp och en Ande, liksom ni kallades till ett hopp, det som tillhör er kallelse,</span> <span class="verse"><a name="5">5</a>en Herre, en tro, ett dop,</span> <span class="verse"><a name="6">6</a>en Gud som är allas Fader, han som är över alla, genom alla och i alla.</span> <span class="verse"><a name="7">7</a>Men åt var och en av oss gavs nåden, alltefter den gåva som Kristus mätte ut.</span> <span class="verse"><a name="8">8</a>Därför heter det: Han steg upp i höjden, han tog fångar och gav människorna gåvor.</span> <span class="verse"><a name="9">9</a>Detta ord "han steg upp" vad betyder det, om inte att han också stigit ner till jorden?</span> <span class="verse"><a name="10">10</a>Han som steg ner är också den som steg upp över alla himlar för att uppfylla allt.</span> <span class="verse"><a name="11">11</a>Och han gav några till apostlar, andra till profeter, andra till evangelister och andra till herdar och lärare.</span> <span class="verse"><a name="12">12</a>De skulle utrusta de heliga till att utföra sin tjänst att bygga upp Kristi kropp,</span> <span class="verse"><a name="13">13</a>tills vi alla når fram till enheten i tron och i kunskapen om Guds Son, till ett sådant mått av manlig mognad att vi blir helt uppfyllda av Kristus.</span> <span class="verse"><a name="14">14</a>Vi skall då inte längre vara barn som kastas hit och dit av vågorna och som förs bort av varje vindkast i läran, när människorna bedriver sitt falska spel och i sin list förleder till villfarelse.</span> <span class="verse"><a name="15">15</a>Vi skall i stället i kärlek hålla fast vid sanningen och i allt växa upp till honom som är huvudet, nämligen Kristus.</span> <span class="verse"><a name="16">16</a>Från honom får hela kroppen sin tillväxt. Så byggs kroppen upp i kärlek, och den fogas samman och hålls ihop genom det stöd som varje led ger, alltefter den kraft som är utmätt åt varje särskild del.</span> <span class="verse"><a name="17">17</a>I Herrens namn varnar jag er därför: lev inte längre som hedningarna. Deras tankar är tomma,</span> <span class="verse"><a name="18">18</a>deras förstånd förmörkat. De är främmande för livet i Gud därför att de är okunniga och i sina hjärtan hårda som sten.</span> <span class="verse"><a name="19">19</a>Utan att skämmas kastar de sig in i utsvävningar och bedriver allt slags orenhet och får aldrig nog.</span> <span class="verse"><a name="20">20</a>Ni däremot har verkligen lärt känna Kristus sådan han är.</span> <span class="verse"><a name="21">21</a>Ni har fått höra honom förkunnas och blivit undervisade i honom enligt den sanning som finns hos Jesus.</span> <span class="verse"><a name="22">22</a>Ni har lämnat ert förra liv och lagt av den gamla människan som går under, bedragen av sina begär,</span> <span class="verse"><a name="23">23</a>och ni förnyas nu till ande och sinne.</span> <span class="verse"><a name="24">24</a>Ni har iklätt er den nya människan, som är skapad till likhet med Gud, i sann rättfärdighet och helighet.</span> <span class="verse"><a name="25">25</a>Lägg därför bort lögnen och tala sanning med varandra, vi är ju varandras lemmar.</span> <span class="verse"><a name="26">26</a>Grips ni av vrede, så synda inte.  Låt inte solen gå ner över er vrede</span> <span class="verse"><a name="27">27</a>och ge inte djävulen något tillfälle.</span> <span class="verse"><a name="28">28</a>Tjuven skall sluta stjäla och i stället arbeta och uträtta något nyttigt med sina händer, så att han har något att dela med sig åt den som behöver.</span> <span class="verse"><a name="29">29</a>Låt inget oanständigt tal komma över era läppar, tala bara det som är gott och blir till välsignelse där sådan behövs, så att det blir till glädje för dem som hör på.</span> <span class="verse"><a name="30">30</a>Bedröva inte Guds helige Ande, som ni har fått som ett sigill för förlossningens dag.</span> <span class="verse"><a name="31">31</a>Lägg bort all bitterhet, häftighet och vrede, allt skrikande och smädande och all annan ondska.</span> <span class="verse"><a name="32">32</a>Var i stället goda och barmhärtiga mot varandra och förlåt varandra, liksom Gud i Kristus har förlåtit er.</span> </p></div</div></div></body></html>