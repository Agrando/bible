<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Bli Guds efterföljare, ni som är hans älskade barn.</span> <span class="verse"><a name="2">2</a>Och lev i kärlek, så som Kristus har älskat oss och utlämnat sig själv för oss som offergåva, ett välluktande offer åt Gud.</span> <span class="verse"><a name="3">3</a>Men otukt och allt slags orenhet eller girighet skall inte ens nämnas bland er, det anstår inte de heliga.</span> <span class="verse"><a name="4">4</a>Inte heller passar sig fräckt och oförnuftigt prat eller tvetydigt skämt. Tacka i stället Gud.</span> <span class="verse"><a name="5">5</a>Ni skall veta att ingen otuktig eller oren eller girig - en sådan är en avgudadyrkare - skall ärva Kristi och Guds rike.</span> <span class="verse"><a name="6">6</a>Låt ingen bedra er med tomt prat. Allt sådant nedkallar Guds vrede över olydnadens barn.</span> <span class="verse"><a name="7">7</a>Ha därför ingenting med dem att göra.</span> <span class="verse"><a name="8">8</a>Ni var en gång mörker, men nu är ni ljus i Herren. Vandra då som ljusets barn.</span> <span class="verse"><a name="9">9</a>Ty ljusets frukt består i allt vad godhet, rättfärdighet och sanning heter.</span> <span class="verse"><a name="10">10</a>Och pröva vad som är Herren kärt.</span> <span class="verse"><a name="11">11</a>Ha inget att göra med mörkrets ofruktbara gärningar utan avslöja dem i stället.</span> <span class="verse"><a name="12">12</a>Vad sådana människor gör i hemlighet är skamligt till och med att nämna.</span> <span class="verse"><a name="13">13</a>Men allt kommer i dagen, när det uppenbaras av ljuset,</span> <span class="verse"><a name="14">14</a>ty allt som uppenbaras är ljus. Därför heter det: "Vakna upp, du som sover, och stå upp från de döda, så skall Kristus lysa över dig."</span> <span class="verse"><a name="15">15</a>Se alltså noga till hur ni lever, att ni inte lever som ovisa människor utan som visa.</span> <span class="verse"><a name="16">16</a>Ta väl vara på varje tillfälle, ty dagarna är onda.</span> <span class="verse"><a name="17">17</a>Var därför inte oförståndiga utan förstå vad som är Herrens vilja.</span> <span class="verse"><a name="18">18</a>Berusa er inte med vin, sådant leder till ett liv i laster. Låt er i stället uppfyllas av Anden,</span> <span class="verse"><a name="19">19</a>så att ni talar till varandra med psalmer, hymner och andliga sånger, och sjunger och spelar för Herren i era hjärtan.</span> <span class="verse"><a name="20">20</a>Tacka alltid vår Gud och Fader för allt i vår Herre Jesu Kristi namn.</span> <span class="verse"><a name="21">21</a>Underordna er varandra i Kristi fruktan.</span> <span class="verse"><a name="22">22</a>Ni hustrur, underordna er era män, så som ni underordnar er Herren.</span> <span class="verse"><a name="23">23</a>Ty en man är sin hustrus huvud, liksom Kristus är församlingens huvud - han som är Frälsare för sin kropp.</span> <span class="verse"><a name="24">24</a>Som församlingen underordnar sig Kristus, skall hustrun i allt underordna sig sin man.</span> <span class="verse"><a name="25">25</a>Ni män, älska era hustrur, så som Kristus har älskat församlingen och offrat sig för den,</span> <span class="verse"><a name="26">26</a>för att helga den, sedan han renat den genom vattnets bad, i kraft av ordet.</span> <span class="verse"><a name="27">27</a>Ty han ville ställa fram församlingen inför sig i härlighet, utan fläck eller skrynkla eller något annat sådant. Helig och fullkomlig skulle den vara.</span> <span class="verse"><a name="28">28</a>På samma sätt är mannen skyldig att älska sin hustru som sin egen kropp. Den som älskar sin hustru älskar sig själv.</span> <span class="verse"><a name="29">29</a>Ingen har någonsin hatat sin egen kropp, utan man ger den näring och vårdar den, så som Kristus gör med församlingen,</span> <span class="verse"><a name="30">30</a>eftersom vi är lemmar i hans kropp.</span> <span class="verse"><a name="31">31</a>Därför skall en man lämna sin far och sin mor och hålla sig till sin hustru, och de två skall vara ett kött.</span> <span class="verse"><a name="32">32</a>Denna hemlighet är stor - jag talar om Kristus och församlingen.</span> <span class="verse"><a name="33">33</a>Men vad er angår skall var och en älska sin hustru som sig själv, och hustrun skall visa sin man vördnad.</span> </p></div</div></div></body></html>