<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/eph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/eph">Ephesians</a> &gt <strong>Chapter 2</strong></div><p><span class="verse"><a name="1">1</a>Också er har Gud gjort levande, ni som var döda genom era överträdelser och synder.</span> <span class="verse"><a name="2">2</a>Tidigare levde ni i dem på den här världens vis och följde härskaren över luftens välde, den ande som nu är verksam i olydnadens söner.</span> <span class="verse"><a name="3">3</a>Bland dem var vi alla en gång, när vi följde våra syndiga begär och gjorde vad köttet och sinnet ville. Av naturen var vi vredens barn, vi liksom de andra.</span> <span class="verse"><a name="4">4</a>Men Gud som är rik på barmhärtighet har älskat oss med så stor kärlek,</span> <span class="verse"><a name="5">5</a>också när vi ännu var döda genom våra överträdelser, att han har gjort oss levande tillsammans med Kristus. Av nåd är ni frälsta.</span> <span class="verse"><a name="6">6</a>Ja, han har uppväckt oss med honom och satt oss med honom i den himmelska världen, i Kristus Jesus,</span> <span class="verse"><a name="7">7</a>för att i kommande tider visa sin överväldigande rika nåd genom godhet mot oss i Kristus Jesus.</span> <span class="verse"><a name="8">8</a>Ty av nåden är ni frälsta genom tron, inte av er själva, Guds gåva är det,</span> <span class="verse"><a name="9">9</a>inte på grund av gärningar, för att ingen skall berömma sig.</span> <span class="verse"><a name="10">10</a>Ty hans verk är vi, skapade i Kristus Jesus till goda gärningar, som Gud har förberett, så att vi skall vandra i dem.</span> <span class="verse"><a name="11">11</a>Kom därför ihåg hur det var tidigare: ni var hedningar och kallades oomskurna av dem som kallar sig omskurna, med den omskärelse som utförs på kroppen med människohand.</span> <span class="verse"><a name="12">12</a>Ni var på den tiden utan Kristus, utestängda från medborgarskapet i Israel och hade ingen del i förbunden med deras löfte. Ni levde utan hopp och utan Gud i världen.</span> <span class="verse"><a name="13">13</a>Men nu har ni, som är i Kristus Jesus och som en gång var långt borta, kommit nära genom Kristi blod.</span> <span class="verse"><a name="14">14</a>Ty han är vår frid, han som gjorde de två till ett och rev ner skiljemuren.</span> <span class="verse"><a name="15">15</a>Detta skedde när han i sitt kött tog bort fiendskapen, lagen med dess bud och stadgar, för att av de båda i sig skapa en enda ny människa och så skapa frid.</span> <span class="verse"><a name="16">16</a>Så skulle han i en enda kropp försona de båda med Gud genom korset, sedan han där hade dödat fiendskapen.</span> <span class="verse"><a name="17">17</a>Han har kommit och predikat frid för er som var långt borta och frid för dem som var nära.</span> <span class="verse"><a name="18">18</a>Ty genom honom har vi båda i en och samme Ande tillträde till Fadern.</span> <span class="verse"><a name="19">19</a>Alltså är ni inte längre gäster och främlingar utan medborgare tillsammans med de heliga och tillhör Guds familj.</span> <span class="verse"><a name="20">20</a>Ni är uppbyggda på apostlarnas och profeternas grund, där hörnstenen är Kristus Jesus själv.</span> <span class="verse"><a name="21">21</a>Genom honom fogas hela byggnaden samman och växer upp till ett heligt tempel i Herren.</span> <span class="verse"><a name="22">22</a>I honom blir också ni uppbyggda till en Guds boning genom Anden.</span> </p></div</div></div></body></html>