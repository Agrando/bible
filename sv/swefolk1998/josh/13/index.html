<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/josh">Joshua</a> &gt <strong>Chapter 13</strong></div><p><span class="verse"><a name="1">1</a>Josua var nu gammal och hade nått hög ålder, och Herren sade till honom: "Du är gammal och har nått hög ålder, men ännu återstår det en stor del av landet som skall intas.</span> <span class="verse"><a name="2">2</a>Detta är vad som återstår av landet: filisteernas alla områden och hela gesureernas land.</span> <span class="verse"><a name="3">3</a>Ty allt som finns mellan Sihor, öster om Egypten, och Ekrons område norrut, räknas till Kanaans land, nämligen vad filisteernas fem furstar i Gaza, Asdod, Askelon, Gat och Ekron har, likaså aveernas område,</span> <span class="verse"><a name="4">4</a>kananeernas land söderut, och Meara, som tillhör sidonierna, ända till Afek, och till amoreernas område,</span> <span class="verse"><a name="5">5</a>och gebaleernas land samt hela Libanontrakten österut, från Baal-Gad, nedanför berget Hermon, ända dit där vägen går till Hamat,</span> <span class="verse"><a name="6">6</a>alla invånarna i bergsbygden, från Libanon ända till Misrefot-Majim, alla sidonier. Dessa skall jag själv driva undan för Israels barn. Men fördela du genom lottkastning landet åt Israel till arvedel, som jag har befallt dig.</span> <span class="verse"><a name="7">7</a>Utskifta redan nu detta land till arvedel åt de nio stammarna och åt ena hälften av Manasse stam."</span> <span class="verse"><a name="8">8</a>Tillsammans med Manasse hade också rubeniterna och gaditerna fått sin arvedel, den som Mose gav dem på andra sidan Jordan, på östra sidan, just så som Herrens tjänare Mose gav den åt dem:</span> <span class="verse"><a name="9">9</a>landet från Aroer, vid floden Arnons strand, och från staden i dalens mitt, likaså hela Medebaslätten ända till Dibon,</span> <span class="verse"><a name="10">10</a>tillsammans med alla övriga städer, som hade tillhört Sichon, amoreernas kung, som regerade i Hesbon, ända till ammoniternas område,</span> <span class="verse"><a name="11">11</a>vidare Gilead och gesureernas och maakateernas område och hela Hermons bergsbygd och hela Basan ända till Salka,</span> <span class="verse"><a name="12">12</a>hela Ogs rike i Basan, Og som regerade i Astarot och Edrei och som levde kvar som en av de sista rafaeerna, sedan Mose hade slagit och fördrivit dem.</span> <span class="verse"><a name="13">13</a>Men Israels barn fördrev inte gesureerna och maakateerna. Därför bodde också gesureer och maakateer kvar bland Israels barn, som de gör än i dag.</span> <span class="verse"><a name="14">14</a>Men åt Levi stam gav han inte någon arvedel. Herrens, Israels Guds, eldsoffer är hans arvedel, som han hade sagt honom.</span> <span class="verse"><a name="15">15</a>Detta är vad Mose gav åt Rubens barns stam, efter deras släkter.</span> <span class="verse"><a name="16">16</a>De fick området från Aroer, vid floden Arnons strand, och från staden i dalens mitt, liksom hela slätten vid Medeba,</span> <span class="verse"><a name="17">17</a>Hesbon med alla dess lydstäder på slätten, Dibon, Bamot-Baal, Bet-Baal-Meon,</span> <span class="verse"><a name="18">18</a>Jahas, Kedemot, Mefaat,</span> <span class="verse"><a name="19">19</a>Kirjatajim, Sibma, Seret-Hassahar på Dalberget,</span> <span class="verse"><a name="20">20</a>Bet-Peor samt Pisgas sluttningar och Bet-Hajesimot,</span> <span class="verse"><a name="21">21</a>alla städerna på slätten, amoreernas kung Sichons hela rike, han som regerade i Hesbon. Denne och de midjanitiska furstarna Evi, Rekem, Sur, Hur och Reba, Sichons lydfurstar, som bodde där i landet, hade blivit slagna av Mose.</span> <span class="verse"><a name="22">22</a>Spåmannen Bileam, Beors son, dödades också med svärd av Israels barn tillsammans med andra som blev slagna av dem.</span> <span class="verse"><a name="23">23</a>Gränsen för Rubens barn var Jordan. Den utgjorde gränsen. Detta är Rubens barns arvedel efter deras släkter, städerna med sina byar.</span> <span class="verse"><a name="24">24</a>Detta är vad Mose gav åt Gads stam, åt Gads barn, efter deras släkter.</span> <span class="verse"><a name="25">25</a>De fick som sitt område Jazer och alla städer i Gilead och hälften av ammoniternas land, till det Aroer som ligger mitt emot Rabba,</span> <span class="verse"><a name="26">26</a>vidare landet från Hesbon till Ramat-Hammispe och Betonim, och från Mahanajim till Debirs område,</span> <span class="verse"><a name="27">27</a>samt i dalen följande: Bet-Haram, Bet-Nimra, Suckot och Safon, det övriga av Sichons rike, kungens i Hesbon, intill Jordan, som utgjorde gränsen, upp till änden av Kinneretsjön, landet på andra sidan Jordan, på östra sidan.</span> <span class="verse"><a name="28">28</a>Detta är Gads barns arvedel efter deras släkter, städerna med sina byar.</span> <span class="verse"><a name="29">29</a>Detta är vad Mose gav åt ena hälften av Manasse stam, så att denna hälft av Manasse barns stam fick land efter sina släkter.</span> <span class="verse"><a name="30">30</a>Deras område utgjordes av landet från Mahanajim, hela Basan, hela Ogs rike, Og som var kung i Basan, med alla Jairs byar i Basan, sextio städer,</span> <span class="verse"><a name="31">31</a>och halva Gilead med Astarot och Edrei, Ogs huvudstäder i Basan. Detta fick barnen till Makir, Manasses son, nämligen ena hälften av Makirs barn efter deras släkter.</span> <span class="verse"><a name="32">32</a>Dessa var de arvslotter som Mose utskiftade på Moabs hedar, på andra sidan Jordan mitt emot Jeriko, på östra sidan.</span> <span class="verse"><a name="33">33</a>Men åt Levi stam gav Mose inte någon arvedel. Herren, Israels Gud, är deras arvedel, så som han har sagt dem.</span> </p></div</div></div></body></html>