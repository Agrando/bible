<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/josh">Joshua</a> &gt <strong>Chapter 4</strong></div><p><span class="verse"><a name="1">1</a>När allt folket helt och hållet hade kommit över Jordan, sade Herren till Josua:</span> <span class="verse"><a name="2">2</a>"Välj ut bland folket tolv män, en man från varje stam,</span> <span class="verse"><a name="3">3</a>och befall dem och säg: Tag här ur Jordan tolv stenar från det ställe där prästerna stod stadigt med sina fötter, och bär dem över med er och lägg ner dem på den plats där ni skall slå läger i natt."</span> <span class="verse"><a name="4">4</a>Då kallade Josua till sig de tolv män som han hade utsett bland Israels barn, en man från varje stam.</span> <span class="verse"><a name="5">5</a>Och Josua sade till dem: "Gå framför Herrens, er Guds, ark och gå ut mitt i Jordan. Var och en av er skall lyfta upp en sten på axeln, efter antalet av Israels stammar,</span> <span class="verse"><a name="6">6</a>så att detta blir ett minnesmärke bland er. När era barn i framtiden frågar: Vad betyder dessa stenar?</span> <span class="verse"><a name="7">7</a>skall ni svara dem: De betyder att Jordans vatten här skars av i sitt lopp framför Herrens förbundsark. När den fördes över Jordan skars Jordans vatten av. Därför skall dessa stenar vara ett minnesmärke för Israels barn till evig tid."</span> <span class="verse"><a name="8">8</a>Israels barn gjorde som Josua befallde dem. De tog tolv stenar ur Jordan, så som Herren hade sagt till Josua, efter antalet av Israels stammar. Och de tog dem med sig till lägret och lade ner dem där.</span> <span class="verse"><a name="9">9</a>Dessutom reste Josua tolv stenar mitt i Jordan på den plats där prästerna som bar förbundsarken hade stått med sina fötter, och stenarna finns där än i dag.</span> <span class="verse"><a name="10">10</a>Prästerna som bar arken stod kvar mitt i Jordan, till dess allt det var utfört som Herren hade befallt Josua att säga till folket, allt i enlighet med vad Mose hade befallt Josua. Och folket skyndade sig över.</span> <span class="verse"><a name="11">11</a>När allt folket helt och hållet hade kommit över, gick också Herrens ark och prästerna över och tog plats framför folket.</span> <span class="verse"><a name="12">12</a>Och Rubens barn och Gads barn och ena hälften av Manasse stam gick beväpnade i spetsen för Israels barn, så som Mose hade befallt dem.</span> <span class="verse"><a name="13">13</a>Omkring fyrtiotusen män, beväpnade till strid, gick över inför Herren för att strida på Jerikos hedmarker.</span> <span class="verse"><a name="14">14</a>Den dagen gjorde Herren Josua stor i hela Israels ögon, och de fruktade honom så som de hade fruktat Mose, så länge han levde.</span> <span class="verse"><a name="15">15</a>Och Herren sade till Josua:</span> <span class="verse"><a name="16">16</a>"Befall prästerna som bär vittnesbördets ark att stiga upp ur Jordan."</span> <span class="verse"><a name="17">17</a>Och Josua befallde prästerna: "Stig upp ur Jordan."</span> <span class="verse"><a name="18">18</a>När då prästerna som bar Herrens förbundsark steg upp ur Jordan, hade deras fötter knappt hunnit upp på torr mark, förrän Jordans vatten vände tillbaka till sin plats och svämmade över alla sina bräddar som förut.</span> <span class="verse"><a name="19">19</a>Det var på tionde dagen i första månaden som folket steg upp ur Jordan, och de slog läger i Gilgal på gränsen till östra Jerikoområdet.</span> <span class="verse"><a name="20">20</a>De tolv stenarna som de hade tagit ur Jordan ställde Josua upp i Gilgal.</span> <span class="verse"><a name="21">21</a>Han sade till Israels barn: "När era barn i framtiden frågar sina fäder: Vad betyder dessa stenar?</span> <span class="verse"><a name="22">22</a>skall ni förklara för dem och säga: Israel gick på torr mark över denna Jordan,</span> <span class="verse"><a name="23">23</a>ty Herren, er Gud, lät vattnet i Jordan torka ut framför er, till dess ni hade gått över den, på samma sätt som Herren, er Gud, gjorde med Röda havet, som han torkade ut framför oss, till dess vi hade gått över det.</span> <span class="verse"><a name="24">24</a>Detta gjorde han för att alla folk på jorden skall veta hur stark Herrens hand är och för att ni alltid skall frukta Herren, er Gud."</span> </p></div</div></div></body></html>