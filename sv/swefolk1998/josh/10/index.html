<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/josh/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/josh">Joshua</a> &gt <strong>Chapter 10</strong></div><p><span class="verse"><a name="1">1</a>Och Adoni-Sedek, kungen i Jerusalem, fick höra att Josua hade intagit Ai och givit det till spillo, och att han hade gjort med Ai och dess kung på samma sätt som han hade gjort med Jeriko och dess kung, och att invånarna i Gibeon hade ingått fred med Israel och fick bo mitt ibland dem.</span> <span class="verse"><a name="2">2</a>Adoni-Sedek och hans folk var mycket förskräckta, ty Gibeon var en stor stad, som en av kungastäderna, ja, större än Ai, och alla dess män var tappra krigare.</span> <span class="verse"><a name="3">3</a>Därför sände Adoni-Sedek, kungen i Jerusalem, bud till Hoham, kungen i Hebron, till Piram, kungen i Jarmut, till Jafia, kungen i Lakish, och till Debir, kungen i Eglon, och lät säga:</span> <span class="verse"><a name="4">4</a>"Kom till mig och hjälp mig, så att vi kan slå gibeoniterna, för de har ingått fred med Josua och Israels barn."</span> <span class="verse"><a name="5">5</a>Då samlades de fem amoreiska kungarna, kungen i Jerusalem, kungen i Hebron, kungen i Jarmut, kungen i Lakish och kungen i Eglon, och drog upp dit med alla sina härar och belägrade Gibeon och angrep det.</span> <span class="verse"><a name="6">6</a>Men gibeoniterna sände bud till Josua i lägret vid Gilgal: "Drag inte din hand från dina tjänare utan kom snabbt hit upp till oss och rädda oss och hjälp oss, för kungarna över amoreerna, som bor i bergsbygden, har alla förenat sig mot oss."</span> <span class="verse"><a name="7">7</a>Då drog Josua dit från Gilgal med allt sitt krigsfolk och alla sina tappraste krigare.</span> <span class="verse"><a name="8">8</a>Herren sade till Josua: "Frukta inte för dem, ty jag har givit dem i dina händer. Ingen av dem skall kunna stå dig emot."</span> <span class="verse"><a name="9">9</a>Efter att ha ryckt fram hela natten från Gilgal kom Josua plötsligt över dem.</span> <span class="verse"><a name="10">10</a>Och Herren lät dem drabbas av panik inför Israel och tillfogade dem ett stort nederlag vid Gibeon och förföljde dem på vägen upp till Bet-Horon och dödade dem ända till Aseka och Mackeda.</span> <span class="verse"><a name="11">11</a>Och när de under sin flykt för Israel hade kommit till den sluttning som går ner från Bet-Horon, lät Herren stora stenar falla över dem från himlen, hela vägen till Aseka, så att de dog. De som dödades genom hagelstenarna var fler än de som Israels barn dödade med svärd.</span> <span class="verse"><a name="12">12</a>På den dagen då Herren gav amoreerna i israeliternas våld, talade Josua till Herren inför hela Israel:"Du sol, stå stilla i Gibeon,du måne, i Ajalons dal!"</span> <span class="verse"><a name="13">13</a>Och solen stod stillaoch månen blev stående,till dess folket hämnats på sina fiender.Detta står skrivet i "Den redliges bok". Solen blev stående mitt på himlen och gjorde sig ingen brådska att gå ner för att fullborda dagen.</span> <span class="verse"><a name="14">14</a>Aldrig har någon dag, varken förr eller senare, varit lik denna, då Herren lyssnade till en mans ord. Ty Herren stred för Israel.</span> <span class="verse"><a name="15">15</a>Sedan vände Josua med hela Israel tillbaka till lägret vid Gilgal.</span> <span class="verse"><a name="16">16</a>Men de fem kungarna flydde och gömde sig i grottan vid Mackeda.</span> <span class="verse"><a name="17">17</a>Då det berättades för Josua att man funnit de fem kungarna gömda i grottan vid Mackeda,</span> <span class="verse"><a name="18">18</a>sade han: "Vältra stora stenar framför ingången till grottan, och sätt folk där för att bevaka dem.</span> <span class="verse"><a name="19">19</a>Men ni andra, stanna inte utan förfölj era fiender och förgör dem som blir efter. Låt dem inte komma in i sina städer, för Herren, er Gud, har gett dem i er hand."</span> <span class="verse"><a name="20">20</a>När Josua och Israels barn hade tillfogat dem ett mycket stort nederlag och dödat dem - utom några som lyckades rädda sig och komma in i de befästa städerna -</span> <span class="verse"><a name="21">21</a>vände allt folket välbehållet tillbaka till Josua i lägret vid Mackeda. Ingen vågade säga ett ord mot Israels barn.</span> <span class="verse"><a name="22">22</a>Då sade Josua: "Öppna ingången till grottan och för ut de fem kungarna ur grottan till mig."</span> <span class="verse"><a name="23">23</a>De gjorde så och förde ut de fem kungarna till honom från grottan: kungen i Jerusalem, kungen i Hebron, kungen i Jarmut, kungen i Lakish och kungen i Eglon.</span> <span class="verse"><a name="24">24</a>När de hade fört ut dessa kungar till Josua, kallade han till sig alla Israels män och sade till befälhavarna för krigsfolket som hade varit med honom: "Kom fram och sätt era fötter på dessa kungars nackar." De kom fram och satte sina fötter på deras nackar.</span> <span class="verse"><a name="25">25</a>Sedan sade Josua till dem: "Frukta inte och var inte rädda, utan var starka och frimodiga, ty så här skall Herren göra med alla fiender som ni kommer i strid med."</span> <span class="verse"><a name="26">26</a>Därefter lät Josua slå dem till döds och hänga upp dem på fem pålar, och där fick de hänga till aftonen.</span> <span class="verse"><a name="27">27</a>Men vid solnedgången togs de på Josuas befallning ner från pålarna och kastades in i grottan där de hade varit gömda. Framför ingången till grottan lade man stora stenar, som ligger kvar där än i dag.</span> <span class="verse"><a name="28">28</a>Den dagen intog Josua Mackeda och slog dess invånare och kung med svärd. Han gav dem till spillo, alla som var därinne, och lät ingen komma undan. Han gjorde med kungen i Mackeda så som han hade gjort med kungen i Jeriko.</span> <span class="verse"><a name="29">29</a>Därefter drog Josua med hela Israel från Mackeda till Libna och stred mot det.</span> <span class="verse"><a name="30">30</a>Herren gav också Libna och dess kung i Israels hand och de slog invånarna med svärd, alla som var därinne, och lät ingen komma undan. Han gjorde med dess kung på samma sätt som han hade gjort med kungen i Jeriko.</span> <span class="verse"><a name="31">31</a>Sedan drog Josua med hela Israel från Libna till Lakish och belägrade och stred mot det.</span> <span class="verse"><a name="32">32</a>Herren gav Lakish i Israels hand, så att de intog staden på andra dagen. De slog dess invånare med svärd, alla som var därinne, så som de hade gjort med Libna.</span> <span class="verse"><a name="33">33</a>Då drog Horam, kungen i Gezer, upp för att hjälpa Lakish. Men Josua slog honom och hans folk och lät ingen av dem komma undan.</span> <span class="verse"><a name="34">34</a>Från Lakish drog Josua med hela Israel till Eglon, och de belägrade och angrep det.</span> <span class="verse"><a name="35">35</a>De intog det samma dag och slog dess invånare med svärd. Alla som var därinne gav han till spillo den dagen, så som han hade gjort med Lakish.</span> <span class="verse"><a name="36">36</a>Sedan drog Josua med hela Israel från Eglon upp till Hebron och stred mot det.</span> <span class="verse"><a name="37">37</a>Och de intog staden och slog dess invånare och dess kung med svärd, likaså alla dess lydstäder och alla som var i dem och han lät ingen komma undan, så som han hade gjort med Eglon. Han gav staden till spillo med alla som var därinne.</span> <span class="verse"><a name="38">38</a>Därefter vände Josua med hela Israel tillbaka till Debir och stred mot det.</span> <span class="verse"><a name="39">39</a>Han intog det med dess kung och alla dess lydstäder, och de slog deras invånare med svärd. De gav till spillo alla som var därinne. Ingen lät han komma undan. Han gjorde med Debir och dess kung så som han hade gjort med Hebron och som han hade gjort med Libna och dess kung.</span> <span class="verse"><a name="40">40</a>Så erövrade Josua hela landet, Bergsbygden, Negev, Låglandet och Bergssluttningarna och slog alla kungar där, ingen lät han komma undan. Han gav till spillo allt som andades, så som Herren, Israels Gud, hade befallt.</span> <span class="verse"><a name="41">41</a>Josua slog allt som fanns mellan Kadesh-Barnea och Gaza, liksom hela landet Gosen ända till Gibeon.</span> <span class="verse"><a name="42">42</a>Alla dessa kungar och deras land intog Josua på en gång, ty Herren, Israels Gud, stred för Israel.</span> <span class="verse"><a name="43">43</a>Sedan återvände Josua med hela Israel till lägret vid Gilgal.</span> </p></div</div></div></body></html>