<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/esth/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/esth">Esther</a> &gt <strong>Chapter 9</strong></div><p><span class="verse"><a name="1">1</a>På trettonde dagen i tolfte månaden, det är månaden Adar, skulle kungens befallning och förordning verkställas. Judarnas fiender hade då hoppats att få makt över dem, men nu hade det vänt sig så att judarna i stället fick makt över dem som hatade dem.</span> <span class="verse"><a name="2">2</a>Judarna samlades i sina städer i alla kung Ahasveros provinser för att angripa dem som sökte deras olycka. Ingen kunde stå emot dem, ty fruktan för dem hade kommit över alla folk.</span> <span class="verse"><a name="3">3</a>Alla furstarna i provinserna, satraperna, ståthållarna och kungens tjänstemän hjälpte judarna, ty fruktan för Mordokaj hade kommit över dem.</span> <span class="verse"><a name="4">4</a>Mordokaj var nu en mäktig man i det kungliga palatset, och ryktet om honom gick ut i alla provinser, ty denne Mordokaj blev allt mäktigare.</span> <span class="verse"><a name="5">5</a>Judarna slog alla sina fiender med svärd och dödade och tillintetgjorde dem och gjorde som de ville med sina motståndare.</span> <span class="verse"><a name="6">6</a>I Susans borg dödade och tillintetgjorde judarna femhundra män.</span> <span class="verse"><a name="7">7</a>Parsandata, Dalfon, Aspata,</span> <span class="verse"><a name="8">8</a>Porata, Adalja, Aridata,</span> <span class="verse"><a name="9">9</a>Parmasta, Arisaj, Aridaj och Vajsata,</span> <span class="verse"><a name="10">10</a>de tio sönerna till judarnas fiende Haman, Hammedatas son, dödade de. Men de avstod från plundring.</span> <span class="verse"><a name="11">11</a>Samma dag fick kungen veta hur många som dödats i Susans borg.</span> <span class="verse"><a name="12">12</a>Då sade kungen till drottning Ester: "I Susans borg har judarna dödat och tillintetgjort femhundra män förutom Hamans tio söner. Vad skall de då inte ha gjort i kungens övriga provinser? Vad är nu din bön? Den skall besvaras. Och vad är ytterligare din begäran? Den skall uppfyllas."</span> <span class="verse"><a name="13">13</a>Ester svarade: "Om konungen finner för gott, låt det då också i morgon vara tillåtet för de judar som är i Susan att handla efter förordningen för idag. Och låt Hamans tio söner hängas upp på pålen."</span> <span class="verse"><a name="14">14</a>Kungen befallde att så skulle ske. En förordning om detta utfärdades i Susan och Hamans tio söner blev hängda.</span> <span class="verse"><a name="15">15</a>De judar som var i Susan samlades också på fjortonde dagen i månaden Adar och dödade trehundra män i Susan. Men de avstod från plundring.</span> <span class="verse"><a name="16">16</a>De övriga judarna som var i kungens provinser samlades för att försvara sig och skaffade sig ro för sina fiender genom att döda sjuttiofemtusen av sina motståndare. Men de avstod från plundring.</span> <span class="verse"><a name="17">17</a>Detta skedde på trettonde dagen i månaden Adar. Men på fjortonde dagen vilade de och gjorde den till en dag av fest och glädje.</span> <span class="verse"><a name="18">18</a>De judar som var i Susan hade samlats både den trettonde dagen och den fjortonde. Och de vilade den femtonde dagen och gjorde den till en dag av fest och glädje.</span> <span class="verse"><a name="19">19</a>Därför firar judarna på landsbygden, de som bor i landsortsstäderna, den fjortonde dagen i månaden Adar som en dag av glädje, fest och högtid, då de sänder gåvor till varandra av den mat de har tillagat.</span> <span class="verse"><a name="20">20</a>Mordokaj skrev ner dessa händelser och sände brev till judarna i alla kung Ahasveros provinser, både nära och långt borta,</span> <span class="verse"><a name="21">21</a>för att ålägga dem att år efter år fira den fjortonde och den femtonde dagen i månaden Adar</span> <span class="verse"><a name="22">22</a>till minne av de dagar då judarna hade fått ro för sina fiender och för att minnas den månad då deras bedrövelse hade vänts i glädje och deras sorg i fest. Därför skulle de fira dessa dagar som dagar av fest och glädje, och sända gåvor till varandra av den mat de hade tillagat, och skicka gåvor till de fattiga.</span> <span class="verse"><a name="23">23</a>Judarna antog som sed att göra vad de börjat göra, det som Mordokaj hade skrivit till dem om.</span> <span class="verse"><a name="24">24</a>Ty agagiten Haman, Hammedatas son, alla judars fiende, hade planerat att utplåna judarna, och han hade kastat pur, det vill säga lott, för att krossa dem och förgöra dem.</span> <span class="verse"><a name="25">25</a>Men när saken kom till kungens kännedom, gav han genom en skrivelse befallning om att de onda planer som Haman haft mot judarna skulle vända tillbaka över hans eget huvud. Och Haman själv och hans söner hängdes upp på pålen.</span> <span class="verse"><a name="26">26</a>Därför blev dessa dagar kallade purim efter ordet pur. På grund av allt som stod i detta brev och vad de själva hade sett och vad som skett med dem,</span> <span class="verse"><a name="27">27</a>antog och fastställde judarna som en orubblig sed att de själva och deras efterkommande och alla som slöt sig till dem, år efter år skulle fira dessa båda dagar enligt föreskriften om dem och på den tid som fastställts för dem.</span> <span class="verse"><a name="28">28</a>Dessa dagar skulle man komma ihåg och de skulle firas i varje generation, i varje familj, i varje provins och i varje stad. Dessa purimdagar skulle inte försummas bland judarna och minnet av dem aldrig upphöra hos deras efterkommande.</span> <span class="verse"><a name="29">29</a>Drottning Ester, Abihajils dotter, och juden Mordokaj utfärdade sedan en skrivelse för att med all kraft stadfästa detta andra brev om purim.</span> <span class="verse"><a name="30">30</a>Mordokaj sände brev med budskap om fred och trygghet till alla judar i de etthundratjugosju provinserna i Ahasveros rike</span> <span class="verse"><a name="31">31</a>för att stadfästa dessa purimdagar på deras bestämda tider, så som juden Mordokaj och drottning Ester hade förordnat för dem och så som de stadgade för sig själva och sina efterkommande, ifråga om fasta och klagorop.</span> <span class="verse"><a name="32">32</a>Esters befallning, som fastställde dessa föreskrifter om purim, nertecknades i en bok.</span> </p></div</div></div></body></html>