<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1sam/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1sam">1 Samuel</a> &gt <strong>Chapter 10</strong></div><p><span class="verse"><a name="1">1</a>Samuel tog sin oljeflaska och göt olja på Sauls huvud, kysste honom och sade: "Se, Herren har smort dig till furste över sin arvedel.</span> <span class="verse"><a name="2">2</a>När du går ifrån mig i dag skall du träffa två män vid Rakels grav, i Selsa på Benjamins område. De kommer att säga till dig: Åsninnorna som du gick i väg för att söka har kommit till rätta. Din far tänker därför inte mer på åsninnorna, men han är orolig för er skull och säger: Vad skall jag göra för min son?</span> <span class="verse"><a name="3">3</a>När du har gått vidare därifrån och kommit till Tabors terebint, skall du där möta tre män på väg upp till Gud i Betel. En av dem bär tre killingar, en bär tre brödkakor och en bär en vinlägel.</span> <span class="verse"><a name="4">4</a>De skall hälsa vänligt på dig och ge dig två bröd, och du skall ta emot vad de ger.</span> <span class="verse"><a name="5">5</a>Sedan kommer du till Guds Gibea, där filisteernas postering är. Och när du kommer in i staden, träffar du på en skara profeter, som är på väg ner från offerhöjden med psaltare, pukor, flöjt och harpa framför sig, medan de själva profeterar.</span> <span class="verse"><a name="6">6</a>Herrens Ande skall komma över dig, och du skall profetera med dem och bli förvandlad till en annan människa.</span> <span class="verse"><a name="7">7</a>När du ser att dessa tecken inträffar, gör då vad du finner lämpligt att göra, ty Gud är med dig.</span> <span class="verse"><a name="8">8</a>Och du skall gå före mig till Gilgal. Se, jag skall komma ner till dig för att offra brännoffer och gemenskapsoffer. Du skall vänta i sju dagar, till dess jag kommer till dig och meddelar vad du skall göra."</span> <span class="verse"><a name="9">9</a>När Saul vände sig om för att gå ifrån Samuel, förvandlade Gud hans hjärta. Alla dessa tecken inträffade samma dag.</span> <span class="verse"><a name="10">10</a>När de kom till Gibea kom en skara profeter emot honom. Då föll Guds Ande över honom, och han profeterade mitt ibland dem.</span> <span class="verse"><a name="11">11</a>Alla som förut kände Saul fick se att han profeterade tillsammans med profeterna, och de sade till varandra: "Vad har hänt med Kish son? Är också Saul bland profeterna?"</span> <span class="verse"><a name="12">12</a>Men en av männen därifrån svarade: "Vem är deras far?" Härav uppkom ordspråket: "Är också Saul bland profeterna?"</span> <span class="verse"><a name="13">13</a>Men när han hade slutat att profetera, gick han upp på offerhöjden.</span> <span class="verse"><a name="14">14</a>Då frågade Sauls farbror honom och hans tjänare: "Vart gick ni?" "För att leta efter åsninnorna", svarade han. "Men när vi såg att vi inte kunde hitta dem någonstans, gick vi till Samuel."</span> <span class="verse"><a name="15">15</a>Då sade Sauls farbror: "Berätta för mig vad Samuel sade till er."</span> <span class="verse"><a name="16">16</a>Saul svarade sin farbror: "Han talade om för oss att åsninnorna hade kommit till rätta." Men vad Samuel hade sagt om kungadömet berättade han inte för honom.</span> <span class="verse"><a name="17">17</a>Samuel kallade samman folket till Herren i Mispa.</span> <span class="verse"><a name="18">18</a>Han sade till Israels barn: "Så säger Herren, Israels Gud: Jag förde Israel upp ur Egypten, och jag befriade er från egyptierna och från alla andra kungadömen som förtryckte er.</span> <span class="verse"><a name="19">19</a>Men i dag har ni förkastat er Gud, som räddade er ur alla era olyckor och svårigheter, och ni har sagt till honom: Sätt en kung över oss. Så träd nu fram inför Herren efter era stammar och era släkter."</span> <span class="verse"><a name="20">20</a>Därefter lät Samuel alla Israels stammar gå fram. Då träffades Benjamins stam av lotten.</span> <span class="verse"><a name="21">21</a>När han sedan lät släkt efter släkt i Benjamins stam gå fram, träffades Matris släkt av lotten. Därpå träffades Saul, Kish son, av lotten, men när de sökte efter honom, kunde de inte finna honom.</span> <span class="verse"><a name="22">22</a>Och de frågade Herren än en gång: "Har mannen kommit hit än?" Herren svarade: "Se, han gömmer sig bland trossen."</span> <span class="verse"><a name="23">23</a>De sprang dit och hämtade honom, och när han stod bland folket var han huvudet högre än alla andra.</span> <span class="verse"><a name="24">24</a>Samuel sade till allt folket: "Här ser ni den som Herren har utvalt. Det finns ingen som han bland allt folket." Då jublade alla och ropade: "Leve konungen!"</span> <span class="verse"><a name="25">25</a>Samuel förklarade för folket kungadömets rättigheter och skrev upp dem i en bok och lade den inför Herren. Sedan lät Samuel allt folket gå hem, var och en till sitt.</span> <span class="verse"><a name="26">26</a>Också Saul begav sig hem, till Gibea, och en skara stridsmän vilkas hjärtan Gud hade rört följde honom.</span> <span class="verse"><a name="27">27</a>Men några onda män sade: "Hur skall den där kunna rädda oss?" De föraktade honom och bar inte fram några gåvor till honom. Men han låtsades som om han inte märkte det.</span> </p></div</div></div></body></html>