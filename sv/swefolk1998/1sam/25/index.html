<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1sam/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1sam">1 Samuel</a> &gt <strong>Chapter 25</strong></div><p><span class="verse"><a name="1">1</a>Samuel dog och hela Israel samlades och höll dödsklagan efter honom. De begravde honom i hans hem i Rama.David bröt upp och drog ner till öknen Paran.</span> <span class="verse"><a name="2">2</a>I Maon fanns då en man som hade sin boskapsskötsel i Karmel och den mannen var mycket rik. Han ägde tretusen får och ettusen getter. Och han höll på med fårklippning i Karmel.</span> <span class="verse"><a name="3">3</a>Mannen hette Nabal, och hans hustru hette Abigail. Hon var klok och vacker, han var hård och ond i allt han gjorde. Han var en ättling till Kaleb.</span> <span class="verse"><a name="4">4</a>När nu David var i öknen och fick höra att Nabal klippte sina får,</span> <span class="verse"><a name="5">5</a>sände han i väg tio unga män och sade till dem: "Gå upp till Karmel och bege er till Nabal och hälsa honom i mitt namn</span> <span class="verse"><a name="6">6</a>och säg: Må du leva! Frid vare med dig, frid vare med ditt hus och frid vare med allt vad du har.</span> <span class="verse"><a name="7">7</a>Jag har hört att du håller på med fårklippning. Nu är det så att dina herdar har vistats hos oss utan att vi har gjort dem något ont och utan att något har kommit bort för dem under hela den tid de har varit i Karmel.</span> <span class="verse"><a name="8">8</a>Fråga dina tjänare, så skall de själva säga dig det. Låt nu mina unga män finna nåd för dina ögon. Vi har ju kommit hit en glädjedag. Ge därför åt dina tjänare och din son David vad du kan ha till hands."</span> <span class="verse"><a name="9">9</a>När Davids män kom dit, talade de i Davids namn allt detta till Nabal. Sedan väntade de.</span> <span class="verse"><a name="10">10</a>Men Nabal svarade Davids tjänare: "Vem är David, vem är Isais son? Nu för tiden är det många tjänare som rymmer från sina herrar.</span> <span class="verse"><a name="11">11</a>Skulle jag ta min mat och min dryck och slaktdjuren, som jag har slaktat åt mina fårklippare, och ge åt män som jag inte vet varifrån de är?"</span> <span class="verse"><a name="12">12</a>Då vände Davids män om och gick sin väg. När de kom tillbaka berättade de allt detta för David.</span> <span class="verse"><a name="13">13</a>Och David sade till sina män: "Spänn alla på er svärdet!" Var och en spände på sig sitt svärd och David spände på sig sitt. Omkring fyrahundra man följde med David dit upp, men tvåhundra stannade vid trossen.</span> <span class="verse"><a name="14">14</a>En av tjänarna berättade för Nabals hustru Abigail: "Se, David har sänt hit budbärare från öknen och låtit hälsa vår herre, men han snäste av dem.</span> <span class="verse"><a name="15">15</a>Men dessa män har varit till stor nytta för oss. Vi har aldrig lidit någon orätt och aldrig har något kommit bort för oss under hela den tid vi drog omkring med dem, medan vi var där ute på marken.</span> <span class="verse"><a name="16">16</a>De var en mur för oss både dag och natt under hela den tid vi vistades hos dem, medan vi vaktade hjorden.</span> <span class="verse"><a name="17">17</a>Tänk nu efter och se vad du kan göra, för olycka hotar vår herre och hela hans hus. Han är ju en ond man, så ingen kan säga något till honom."</span> <span class="verse"><a name="18">18</a>Då skyndade sig Abigail och tog tvåhundra bröd, två vinläglar, fem tillredda får, fem sea rostade ax, etthundra russinkakor och tvåhundra fikonkakor och lastade detta på åsnor.</span> <span class="verse"><a name="19">19</a>Hon sade till sina tjänare: "Gå framför mig, så kommer jag efter er." Men hon berättade ingenting för sin man.</span> <span class="verse"><a name="20">20</a>När hon nu red på sin åsna och kom ner i en bergsravin, se, då kom David och hans män ner mot henne, så att hon mötte dem.</span> <span class="verse"><a name="21">21</a>Men David hade sagt: "Förgäves har jag skyddat allt vad den mannen har i öknen och ingenting av allt han äger har kommit bort. Men han har lönat gott med ont.</span> <span class="verse"><a name="22">22</a>Må Gud straffa Davids fiender både nu och senare: Jag skall inte låta någon av mankön av alla dem som tillhör honom leva kvar till i morgon."</span> <span class="verse"><a name="23">23</a>När Abigail fick se David, steg hon genast ner från åsnan och föll ner på sitt ansikte inför David och bugade sig mot marken.</span> <span class="verse"><a name="24">24</a>Hon föll ner för hans fötter och sade: "På mig, min herre, må denna missgärning vila. Men låt din tjänarinna få tala till dig och lyssna på din tjänarinnas ord.</span> <span class="verse"><a name="25">25</a>Herre, bry dig inte om Nabal, denne onde man, för vad hans namn betyder, det är han. Nabal heter han, och dårskap är han full av. Men jag, din tjänarinna, har inte sett de män som du, min herre, sände.</span> <span class="verse"><a name="26">26</a>Och nu, min herre, så sant Herren lever, och så sant du själv lever, Herren har hindrat dig från att ådra dig blodskuld och skaffa dig rätt med egen hand. Må det nu gå dina fiender och dem som söker min herres olycka så som det må gå Nabal.</span> <span class="verse"><a name="27">27</a>Låt nu denna gåva som din tjänarinna har tagit med till min herre, ges åt de män som följer min herre.</span> <span class="verse"><a name="28">28</a>Förlåt din tjänarinna vad hon har brutit. Ty Herren skall förvisso åt min herre bygga ett hus som kommer att bestå, eftersom min herre för Herrens krig, och man skall inte finna något ont hos dig under hela ditt liv.</span> <span class="verse"><a name="29">29</a>Om någon står upp för att förfölja dig och vill döda dig, skall min herres liv vara bundet med livets band hos Herren, din Gud. Men dina fienders liv må han lägga i sin slunga och slunga bort.</span> <span class="verse"><a name="30">30</a>När Herren gör med min herre allt det goda som han har sagt om dig och gör dig till furste över Israel,</span> <span class="verse"><a name="31">31</a>skall detta inte vara en stötesten för dig eller ge min herre samvetskval att du har utgjutit blod utan orsak och att min herre själv har skaffat sig rätt. När Herren handlar väl med min herre, tänk då på din tjänarinna."</span> <span class="verse"><a name="32">32</a>Då sade David till Abigail: "Välsignad vare Herren, Israels Gud, som i dag har sänt dig för att möta mig!</span> <span class="verse"><a name="33">33</a>Välsignat vare ditt förstånd och välsignad vare du själv som i dag har hindrat mig från att ådra mig blodskuld och skaffa mig rätt med egen hand!</span> <span class="verse"><a name="34">34</a>Men så sant Herren, Israels Gud, lever, han som har hindrat mig från att göra dig något ont: Om du inte hade skyndat dig att komma mot mig, skulle i gryningen ingen av mankön ha funnits kvar av Nabals hus."</span> <span class="verse"><a name="35">35</a>Därmed tog David emot vad hon hade fört med sig till honom och han sade till henne: "Gå hem i frid! Se, jag har lyssnat till dina ord och jag gör som du vill."</span> <span class="verse"><a name="36">36</a>När Abigail kom hem till Nabal, höll han i sitt hus en festmåltid som en kunglig bankett. Nabals hjärta var glatt och han var mycket drucken. Därför sade hon ingenting alls till honom förrän på morgonen, när det blev ljust.</span> <span class="verse"><a name="37">37</a>Men när Nabal på morgonen hade nyktrat till, berättade hans hustru för honom vad som hade hänt. Då blev hans hjärta som dött i honom och han blev som sten.</span> <span class="verse"><a name="38">38</a>Omkring tio dagar senare slog Herren Nabal så att han dog.</span> <span class="verse"><a name="39">39</a>När David fick höra att Nabal var död, sade han: "Välsignad vare Herren, som på Nabal har hämnats den vanära han drog över mig och som har bevarat sin tjänare från att göra något ont. Herren har låtit Nabals ondska komma tillbaka över hans eget huvud!" Och David sände bud till Abigail och lät säga att han önskade få henne till hustru.</span> <span class="verse"><a name="40">40</a>När Davids tjänare kom till Abigail i Karmel, sade de till henne: "David har sänt oss till dig för att få dig till hustru."</span> <span class="verse"><a name="41">41</a>Då reste hon sig och föll ner till marken på sitt ansikte och sade: "Se, här är din tjänarinna. Låt mig tjäna med att tvätta fötterna på min herres tjänare."</span> <span class="verse"><a name="42">42</a>Därefter reste hon sig snabbt och satt upp på åsnan. Så gjorde också de fem unga flickor som gick med henne. Hon följde med dem som David hade sänt och hon blev hans hustru.</span> <span class="verse"><a name="43">43</a>David hade också tagit Ahinoam från Jisreel till hustru, så dessa båda blev hans hustrur.</span> <span class="verse"><a name="44">44</a>Saul hade givit sin dotter Mikal, Davids hustru, åt Palti, Lais son, från Gallim.</span> </p></div</div></div></body></html>