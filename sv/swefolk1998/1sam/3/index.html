<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1sam">1 Samuel</a> &gt <strong>Chapter 3</strong></div><p><span class="verse"><a name="1">1</a>Pojken Samuel gjorde tjänst inför Herren hos Eli. Herrens ord var sällsynt på den tiden och profetsyner var inte vanliga.</span> <span class="verse"><a name="2">2</a>Då hände en gång detta medan Eli låg på sin plats. Hans ögon hade börjat bli skumma så att han inte kunde se.</span> <span class="verse"><a name="3">3</a>Guds lampa hade ännu inte slocknat, och Samuel låg i Herrens tempel där Guds ark stod.</span> <span class="verse"><a name="4">4</a>Då kallade Herren på Samuel. "Här är jag," svarade Samuel.</span> <span class="verse"><a name="5">5</a>Därefter skyndade han sig till Eli och sade: "Här är jag, du ropade på mig." Men han svarade: "Jag har inte ropat. Gå tillbaka och lägg dig." Och han gick och lade sig.</span> <span class="verse"><a name="6">6</a>Herren kallade än en gång på Samuel, och Samuel steg upp och gick till Eli och sade: "Här är jag, du ropade på mig." Men han svarade: "Jag har inte ropat, min son. Gå tillbaka och lägg dig."</span> <span class="verse"><a name="7">7</a>Samuel kände ännu inte Herren, och Herrens ord hade ännu inte blivit uppenbarat för honom.</span> <span class="verse"><a name="8">8</a>Herren kallade på Samuel för tredje gången, och han steg upp och gick till Eli och sade: "Här är jag, du ropade på mig." Då förstod Eli att det var Herren som kallade på den unge pojken.</span> <span class="verse"><a name="9">9</a>Därför sade han till Samuel: "Gå och lägg dig, och om han ropar på dig, så säg: Tala Herre, din tjänare hör." Och Samuel gick och lade sig på sin plats.</span> <span class="verse"><a name="10">10</a>Då kom Herren och ställde sig där och ropade som förut: "Samuel! Samuel!" Samuel svarade: "Tala, din tjänare hör."</span> <span class="verse"><a name="11">11</a>Då sade Herren till Samuel: "Se, jag skall i Israel göra något som kommer att ge eko i båda öronen på var och en som får höra det.</span> <span class="verse"><a name="12">12</a>På den dagen skall jag låta komma över Eli allt vad jag har talat mot hans hus, från det första till det sista.</span> <span class="verse"><a name="13">13</a>Jag har kungjort för honom att jag skall döma hans hus till evig tid på grund av den synd han kände till, nämligen att hans söner drog förbannelse över sig, utan att han tillrättavisade dem.</span> <span class="verse"><a name="14">14</a>Därför har jag också med ed betygat om Elis hus att dess missgärning aldrig någonsin skall försonas, vare sig med slaktoffer eller med någon annan offergåva."</span> <span class="verse"><a name="15">15</a>Samuel låg kvar till morgonen då han öppnade dörrarna till Herrens hus. Han var rädd för att berätta synen för Eli.</span> <span class="verse"><a name="16">16</a>Men Eli ropade på Samuel: "Samuel, min son!" Han svarade: "Här är jag."</span> <span class="verse"><a name="17">17</a>Då sade Eli: "Vad var det han sade till dig? Dölj det inte för mig! Må Gud straffa dig både nu och senare, om du döljer för mig något enda ord av det han sade till dig."</span> <span class="verse"><a name="18">18</a>Samuel talade då om allt för honom och dolde ingenting. Eli sade: "Han är Herren. Han må göra det som är gott i hans ögon."</span> <span class="verse"><a name="19">19</a>Och Samuel växte upp, och Herren var med honom och han lät ingenting av allt vad han sagt falla till marken.</span> <span class="verse"><a name="20">20</a>Hela Israel, från Dan ända till Beer-Sheba, förstod att Samuel var betrodd att vara en Herrens profet.</span> <span class="verse"><a name="21">21</a>Och Herren fortsatte att visa sig i Silo, ty Herren uppenbarade sig för Samuel i Silo genom Herrens ord.</span> </p></div</div></div></body></html>