<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1sam/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1sam">1 Samuel</a> &gt <strong>Chapter 17</strong></div><p><span class="verse"><a name="1">1</a>Filisteerna samlade sina härar till strid. De samlades vid det Soko som hör till Juda och slog läger mellan Soko och Aseka, vid Efes-Dammin.</span> <span class="verse"><a name="2">2</a>Saul och Israels män hade också samlats och slagit läger i Terebintdalen. De ställde upp sig till strid mot filisteerna.</span> <span class="verse"><a name="3">3</a>Filisteerna stod på berget vid ena sidan, och israeliterna stod på berget vid andra sidan, så att de hade dalen mellan sig.</span> <span class="verse"><a name="4">4</a>Då kom en stridsman vid namn Goliat från Gat fram ur filisteernas led. Han var sex alnar och ett kvarter lång.</span> <span class="verse"><a name="5">5</a>På huvudet hade han en kopparhjälm, och han var klädd i en fjällpansarskjorta - pansaret av koppar vägde femtusen siklar.</span> <span class="verse"><a name="6">6</a>Han hade benskenor av koppar och bar ett kastspjut av koppar på ryggen.</span> <span class="verse"><a name="7">7</a>Skaftet på spjutet liknade en vävbom och järnspetsen på spjutet vägde sexhundra siklar. Hans sköldbärare gick framför honom.</span> <span class="verse"><a name="8">8</a>Och han stod och ropade till Israels här: "Varför drar ni ut och ställer upp er till strid? Är inte jag en filisté och ni Sauls tjänare? Välj ut åt er en man som kan komma hit ner till mig.</span> <span class="verse"><a name="9">9</a>Om han klarar av att strida mot mig och slå ner mig, skall vi vara era slavar. Men om jag besegrar och slår ner honom, skall ni vara våra slavar och tjäna oss."</span> <span class="verse"><a name="10">10</a>Filisteen fortsatte: "Jag har i dag hånat Israels här. Skaffa fram någon, så att vi får slåss!"</span> <span class="verse"><a name="11">11</a>När Saul och hela Israel hörde vad filisteen sade, blev de förfärade och skräckslagna.</span> <span class="verse"><a name="12">12</a>David var son till den efratit från Betlehem i Juda som hette Isai och hade åtta söner. Isai var på Sauls tid en gammal man och hade nått hög ålder.</span> <span class="verse"><a name="13">13</a>Isais tre äldsta söner hade dragit ut med Saul i kriget. Av dessa hans tre söner som dragit ut i kriget hette den förstfödde Eliab, hans andre son Abinadab och den tredje Samma.</span> <span class="verse"><a name="14">14</a>David var den yngste. De tre äldsta hade följt med Saul.</span> <span class="verse"><a name="15">15</a>Men David gick ibland hem från Saul och för att vakta sin fars får i Betlehem.</span> <span class="verse"><a name="16">16</a>Filisteen kom fram både morgon och kväll. I fyrtio dagar kom han fram och ställde sig där.</span> <span class="verse"><a name="17">17</a>Nu sade Isai en gång till sin son David: "Var snäll och tag en efa av dessa rostade ax och de här tio bröden och spring med det till dina bröder i lägret.</span> <span class="verse"><a name="18">18</a>De här tio ostarna skall du ta med till deras befälhavare. Se efter om det står väl till med dina bröder och tag med något livstecken från dem.</span> <span class="verse"><a name="19">19</a>Tillsammans med Saul och alla Israels män är de i Terebintdalen och strider mot filisteerna."</span> <span class="verse"><a name="20">20</a>David steg upp tidigt följande morgon. Han lämnade fåren åt en som skulle vakta dem och tog med sig det han skulle och gav sig i väg, så som Isai hade sagt till honom. När han kom fram till vagnborgen skulle hären just dra ut till strid, och den gav upp ett härskri.</span> <span class="verse"><a name="21">21</a>Israel och filisteerna ställde upp sig i slagordning mot varandra.</span> <span class="verse"><a name="22">22</a>David lämnade ifrån sig sakerna han hade åt trossvaktaren och skyndade bort till hären. När han kom dit hälsade han på sina bröder.</span> <span class="verse"><a name="23">23</a>Medan han talade med dem, se, då trädde stridsmannen som hette Goliat, filisteen från Gat, fram ur filisteernas här och talade på samma sätt som förut. Också David hörde det.</span> <span class="verse"><a name="24">24</a>När Israels män såg Goliat, blev de alla mycket rädda och flydde för honom.</span> <span class="verse"><a name="25">25</a>Israels män sade: "Ser ni den där mannen som träder fram där? Han kommer för att håna Israel. Men åt den som slår ner honom skall kungen ge stor rikedom, ja, han skall få kungens dotter och hans fars hus skall han göra skattefritt i Israel."</span> <span class="verse"><a name="26">26</a>David frågade männen som stod bredvid honom: "Vad får den som slår ner den där filisteen och tar bort skammen från Israel? Ty vem är denne oomskurne filisté, som vågar håna den levande Gudens här?"</span> <span class="verse"><a name="27">27</a>De upprepade då för honom det som hade sagts och de sade: "Detta får den som slår ner honom."</span> <span class="verse"><a name="28">28</a>Hans äldste bror Eliab hade hört hur han talade med männen och han blev rasande på David och han sade: "Varför har du kommit hit? Åt vem har du lämnat den lilla fårhjorden i öknen? Jag känner ditt övermod och ditt hjärtas ondska. Det är för att se på striden som du har kommit hit."</span> <span class="verse"><a name="29">29</a>David svarade: "Vad har jag då gjort? Det var ju bara en fråga."</span> <span class="verse"><a name="30">30</a>Sedan vände han sig från honom till en annan och frågade samma sak, och han fick samma svar som förut.</span> <span class="verse"><a name="31">31</a>Man hade hört vad David sagt och berättade det för Saul, som lät hämta honom.</span> <span class="verse"><a name="32">32</a>David sade till Saul: "Ingen bör tappa modet. Din tjänare skall gå och strida mot denne filisté."</span> <span class="verse"><a name="33">33</a>Saul sade till David: "Inte kan du gå och strida mot denne filiste. Du är ju bara en ung pojke och han en krigare ända från ungdomen."</span> <span class="verse"><a name="34">34</a>Men David svarade: "Din tjänare har gått i vall med sin fars får. Om då ett lejon eller en björn kom och tog bort ett får av hjorden,</span> <span class="verse"><a name="35">35</a>följde jag efter vilddjuret och slog ner det och räddade fåret ur munnen på det. Om vilddjuret då reste sig upp mot mig, så fattade jag det i manen och slog ner det och dödade det.</span> <span class="verse"><a name="36">36</a>Din tjänare har slagit ner både lejon och björn. Det skall gå denne oomskurne filisté så som det gick vart och ett av dessa djur, för han har hånat den levande Gudens här."</span> <span class="verse"><a name="37">37</a>David sade vidare: " Herren, som räddade mig undan lejon och björn, han skall också rädda mig från den där filisteen." Då sade Saul till David: "Gå, och må Herren vara med dig."</span> <span class="verse"><a name="38">38</a>Och Saul klädde på David sina egna kläder och satte en kopparhjälm på hans huvud och satte på honom ett pansar.</span> <span class="verse"><a name="39">39</a>David band Sauls svärd om sig utanpå kläderna och försökte gå med det, för han hade aldrig provat på något sådant. Men David sade till Saul: "Jag kan inte gå med det här, för jag är inte van vid det." Så han lade av sig det.</span> <span class="verse"><a name="40">40</a>Han tog sin stav i handen, valde ut åt sig fem släta stenar ur bäcken, lade dem i fickan på sin herdeväska och tog sin slunga i handen. Så gick han fram mot filisteen.</span> <span class="verse"><a name="41">41</a>Samtidigt gick filisteen framåt och kom allt närmare David, och hans sköldbärare gick framför honom.</span> <span class="verse"><a name="42">42</a>Då filisteen såg upp och fick se David, föraktade han honom, för David var bara en pojke, rödkindad och vacker.</span> <span class="verse"><a name="43">43</a>Han sade till David: "Menar du att jag är en hund, eftersom du kommer mot mig med käppar?" Och han förbannade David med hjälp av sina gudar.</span> <span class="verse"><a name="44">44</a>Sedan sade filisteen till David: "Kom hit till mig, så skall jag ge ditt kött åt himlens fåglar och markens djur."</span> <span class="verse"><a name="45">45</a>David svarade filisteen: "Du kommer mot mig med svärd och spjut och lans, jag kommer mot dig i Herren Sebaots namn. Han är Gud för Israels här som du har hånat.</span> <span class="verse"><a name="46">46</a>Herren skall denna dag överlämna dig i min hand och jag skall slå ner dig och ta huvudet av dig. Jag skall denna dag ge de filisteiska krigarnas döda kroppar åt himlens fåglar och åt jordens vilda djur. Och hela världen skall förstå att Israel har en Gud.</span> <span class="verse"><a name="47">47</a>Hela denna skara skall förstå att det inte är genom svärd och spjut som Herren räddar. Striden är Herrens, och han skall ge er i vår hand."</span> <span class="verse"><a name="48">48</a>När nu filisteen gick framåt och närmade sig David, sprang David snabbt fram mot hären för att möta filisteen.</span> <span class="verse"><a name="49">49</a>David stack sin hand i väskan och tog fram en sten ur den, slungade den och träffade filisteen i pannan. Stenen trängde in i pannan, så att han föll omkull med ansiktet mot jorden.</span> <span class="verse"><a name="50">50</a>Så övervann David filisteen med slunga och sten och dödade honom utan något svärd i sin hand.</span> <span class="verse"><a name="51">51</a>Och David sprang fram och ställde sig över filisteen, grep tag i hans svärd och drog ut det ur skidan, dödade honom och högg av honom huvudet.När filisteerna såg att deras kämpe var död, flydde de.</span> <span class="verse"><a name="52">52</a>Men Israels och Juda män bröt upp, upphävde ett härskri och förföljde filisteerna ända till dess man närmade sig Gaj och ända till Ekrons portar. Filisteer föll och låg slagna på vägen till Saarajim och sedan ända till Gat och Ekron.</span> <span class="verse"><a name="53">53</a>När så israeliterna häftigt hade förföljt filisteerna, vände de tillbaka och plundrade deras läger.</span> <span class="verse"><a name="54">54</a>David tog filisteens huvud och förde det till Jerusalem, men hans vapen lade han i sitt tält.</span> <span class="verse"><a name="55">55</a>När Saul såg David gå ut mot filisteen, sade han till överbefälhavaren Abner: "Vems son är egentligen denne pojke, Abner?" Abner svarade: "Så sant du lever, o konung, jag vet inte."</span> <span class="verse"><a name="56">56</a>Då sade kungen: "Fråga vems son denne unge man är."</span> <span class="verse"><a name="57">57</a>När David återvände sedan han slagit filisteen, tog Abner honom med sig och förde honom inför Saul. Filisteens huvud hade han i handen.</span> <span class="verse"><a name="58">58</a>Då sade Saul till honom: "Vems son är du, unge man?" David svarade: "Son till din tjänare Isai från Betlehem."</span> </p></div</div></div></body></html>