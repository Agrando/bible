<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1sam/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1sam">1 Samuel</a> &gt <strong>Chapter 31</strong></div><p><span class="verse"><a name="1">1</a>Filisteerna stred mot Israel och Israels män flydde för dem och föll slagna på berget Gilboa.</span> <span class="verse"><a name="2">2</a>Filisteerna ansatte häftigt Saul och hans söner och de dödade Sauls söner Jonatan, Abinadab och Malki-Sua.</span> <span class="verse"><a name="3">3</a>När striden hårdnade omkring Saul och bågskyttarna fann honom, blev han svårt sårad av skyttarna.</span> <span class="verse"><a name="4">4</a>Han sade till sin vapenbärare: "Drag ut ditt svärd och genomborra mig, så att inte dessa oomskurna kommer och genomborrar mig och skymfar mig." Men hans vapenbärare ville inte, för han var mycket rädd. Då tog Saul själv svärdet och störtade sig på det.</span> <span class="verse"><a name="5">5</a>När vapenbäraren såg att Saul var död, störtade också han sig på sitt svärd och följde honom i döden.</span> <span class="verse"><a name="6">6</a>Saul och hans tre söner, hans vapenbärare och alla hans män dog på samma dag.</span> <span class="verse"><a name="7">7</a>När israeliterna på andra sidan dalen och på andra sidan Jordan såg att Israels män hade flytt och att Saul och hans söner var döda, övergav de städerna och flydde. Sedan kom filisteerna och bosatte sig i dem.</span> <span class="verse"><a name="8">8</a>Dagen därpå kom filisteerna för att plundra de slagna och fann då Saul och hans tre söner, där de låg fallna på berget Gilboa.</span> <span class="verse"><a name="9">9</a>De högg av Sauls huvud och tog hans vapen och sände omkring dem i filisteernas land, och de förkunnade den goda nyheten i sitt avgudahus och för folket.</span> <span class="verse"><a name="10">10</a>De lade hans vapen i Astartetemplet, men hans kropp hängde de upp på Bet-Shans mur.</span> <span class="verse"><a name="11">11</a>När invånarna i Jabesh i Gilead hörde vad filisteerna hade gjort med Saul,</span> <span class="verse"><a name="12">12</a>bröt alla vapenföra män upp och gick hela natten. De tog ner Sauls och hans söners kroppar från Bet-Shans mur och begav sig sedan till Jabesh och brände dem där.</span> <span class="verse"><a name="13">13</a>Och de tog deras ben och begravde dem under tamarisken i Jabesh. Sedan fastade de i sju dagar.</span> </p></div</div></div></body></html>