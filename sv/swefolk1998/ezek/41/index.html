<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ezek/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ezek">Ezekiel</a> &gt <strong>Chapter 41</strong></div><p><span class="verse"><a name="1">1</a>Därefter förde han mig till tempelsalen, där han mätte pelarna. På båda sidor var de sex alnar breda - det var bredden på tabernaklet.</span> <span class="verse"><a name="2">2</a>Ingången var tio alnar bred, och sidoväggarna vid ingången var fem alnar på vardera sidan. Sedan mätte han salens längd. Den var fyrtio alnar, och dess bredd var tjugo alnar.</span> <span class="verse"><a name="3">3</a>Därefter gick han in i det innersta rummet, och han mätte pelarna vid ingången. De var två alnar, och ingången var sex alnar. Ingångens bredd var sju alnar.</span> <span class="verse"><a name="4">4</a>Han mätte dess längd. Den var tjugo alnar, och dess bredd framför tempelsalen var tjugo alnar. Han sade till mig: "Detta är det allra heligaste."</span> <span class="verse"><a name="5">5</a>Sedan mätte han tempelväggen. Den var sex alnar tjock, och sidokamrarnas bredd var fyra alnar runt omkring hela byggnaden.</span> <span class="verse"><a name="6">6</a>Sidokamrarna låg i tre våningar, den ena ovanpå den andra, trettio kamrar i varje våning. Och på den mur som sträckte sig innanför sidokamrarna runt omkring fanns avsatser som de vilade på, ty i själva husväggen skulle de inte vara fastbyggda.</span> <span class="verse"><a name="7">7</a>På så sätt blev sidokamrarna bredare ju högre de låg kring byggnaden. Ty templets kringbyggnad sträckte sig med övervåning ovanpå övervåning runt omkring byggnaden. Därför växte bredden inåt, allteftersom våningen låg högre upp. Från den nedersta våningen steg man upp i den översta genom den mellersta.</span> <span class="verse"><a name="8">8</a>Jag såg att templet låg på en upphöjd sockel, som sträckte sig runtom. Sidokamrarnas grundvalar var nämligen en hel stång höga, sex alnar till kanten.</span> <span class="verse"><a name="9">9</a>Ytterväggen till sidorummen var fem alnar tjock. Den öppna platsen mellan templets sidorum</span> <span class="verse"><a name="10">10</a>och de andra rummen hade en bredd av tjugo alnar runt om hela templet.</span> <span class="verse"><a name="11">11</a>Ingångarna till sidokamrarna låg utåt den öppna platsen, en ingång mot norr och en ingång åt söder. Den öppna platsen var fem alnar bred runt omkring.</span> <span class="verse"><a name="12">12</a>Den byggnad som vette mot den avskilda tempelgården på västra sidan var sjuttio alnar bred, och byggnadens mur var fem alnar tjock runt omkring och nittio alnar lång.</span> <span class="verse"><a name="13">13</a>Sedan mätte han byggnaden. Den var hundra alnar lång. Tempelgården och byggnaden med murarna var tillsammans hundra alnar.</span> <span class="verse"><a name="14">14</a>Bredden på templets framsida och tempelgården åt öster var tillsammans hundra alnar.</span> <span class="verse"><a name="15">15</a>Han mätte också längden på den byggnad som låg invid tempelgården, på dess baksida, samt avsatserna på dess fasad åt båda sidor: De var hundra alnar.Vidare mätte han tempelsalen, den inre delen och förhallen mot förgården,</span> <span class="verse"><a name="16">16</a>trösklarna och gallerfönstren och gallerierna runtom i deras tre våningar. Framför tröskeln var det en panel av trä runtom, från golvet till fönstren, och fönstren var täckta.</span> <span class="verse"><a name="17">17</a>Från platsen ovanför dörröppningen och ända till templets inre och yttre rum och på alla väggarna runtom i det inre och yttre rummet fanns det med jämna mellanrum</span> <span class="verse"><a name="18">18</a>keruber och palmer. Varje palm stod mellan två keruber, och varje kerub hade två ansikten,</span> <span class="verse"><a name="19">19</a>ett människoansikte åt palmen på ena sidan och ett lejonansikte åt palmen på andra sidan. Så var det runt hela huset.</span> <span class="verse"><a name="20">20</a>Från marken ända upp över ingången fanns bilder av keruber och palmer på templets väggar.</span> <span class="verse"><a name="21">21</a>Tempelsalens dörröppning var fyrkantig, och framsidan av det heligaste hade samma utseende.</span> <span class="verse"><a name="22">22</a>Altaret var av trä, tre alnar högt, och två alnar långt. Hörnen, skivan och sidorna var av trä. Han sade till mig: "Detta är det bord som skall stå inför Herrens ansikte."</span> <span class="verse"><a name="23">23</a>Både tempelsalen och det heligaste hade två dörrar.</span> <span class="verse"><a name="24">24</a>Varje dörr hade två dörrskivor, två vridbara dörrskivor. Den ena dörren hade två dörrskivor och den andra två.</span> <span class="verse"><a name="25">25</a>På dörrarna till tempelsalen fanns bilder av keruber och palmer liksom på väggarna. På förhusets framsida, utvändigt, låg ett trapphus av trä.</span> <span class="verse"><a name="26">26</a>Gallerförsedda fönster och palmer fanns på båda sidor av förhusets sidoväggar, likså i husets sidokamrar och i trapphusen.</span> </p></div</div></div></body></html>