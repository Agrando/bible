<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ezek/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ezek">Ezekiel</a> &gt <strong>Chapter 35</strong></div><p><span class="verse"><a name="1">1</a>Herrens ord kom till mig. Han sade:</span> <span class="verse"><a name="2">2</a>"Du människobarn, vänd ditt ansikte mot Seirs berg och profetera mot det.</span> <span class="verse"><a name="3">3</a>Säg till det: Så säger Herren, Herren: Se, jag är emot dig, du Seirs berg, och jag skall räcka ut min hand mot dig och göra dig till en ödslig ödemark.</span> <span class="verse"><a name="4">4</a>Jag skall lägga dina städer i ruiner, och du skall bli öde, och du skall inse att jag är Herren.</span> <span class="verse"><a name="5">5</a>Eftersom du alltid har hatat Israels barn och givit dem åt svärdet under deras ofärds tid, när missgärningen hade nått sin gräns,</span> <span class="verse"><a name="6">6</a>därför, så sant jag lever, säger Herren, Herren, skall jag förvandla dig till blod, och blod skall förfölja dig. Eftersom du inte har hatat blod, skall blod förfölja dig.</span> <span class="verse"><a name="7">7</a>Jag skall göra Seirs berg till en ödslig ödemark, och jag skall utrota var och en som färdas där, fram eller tillbaka.</span> <span class="verse"><a name="8">8</a>Jag skall fylla dina berg med dina slagna. På dina höjder, i dina dalar och vid alla dina bäckar skall män falla för svärd.</span> <span class="verse"><a name="9">9</a>Jag skall göra dig till en ödemark för all framtid, och dina städer skall inte mer vara bebodda. Då skall ni inse att jag är Herren.</span> <span class="verse"><a name="10">10</a>Du sade: De båda folken och de båda länderna skall bli mina, vi skall ta dem i besittning - detta fastän Herren bodde där -,</span> <span class="verse"><a name="11">11</a>därför, så sant jag lever, säger Herren, Herren, skall jag utföra mitt verk med samma vrede och brinnande nit som du i ditt hat har visat mot dem. Jag skall göra mig känd bland dem när jag dömer dig.</span> <span class="verse"><a name="12">12</a>Du skall inse att jag är Herren. Jag har hört alla de föraktfulla ord som du har uttalat mot Israels berg, då du sagt: Det är en ödemark. Vi har fått dem, och vi skall uppsluka dem.</span> <span class="verse"><a name="13">13</a>Så har ni skrutit, och ni har hopat ord på ord mot mig. Men jag har hört det.</span> <span class="verse"><a name="14">14</a>Så säger Herren, Herren: Medan hela jorden gläder sig skall jag göra dig till en ödemark.</span> <span class="verse"><a name="15">15</a>Därför att du gladde dig över att Israels arvedel blev ödelagd, skall jag göra på samma sätt med dig. Du skall bli en ödemark, du Seirs berg och du hela Edom, så stor du är. Då skall de inse att jag är Herren.</span> </p></div</div></div></body></html>