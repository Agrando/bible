<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ezek/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ezek">Ezekiel</a> &gt <strong>Chapter 40</strong></div><p><span class="verse"><a name="1">1</a>I det tjugofemte året av vår fångenskap, vid årets början, på tionde dagen i månaden, i det fjortonde året sedan staden hade blivit intagen, på just den dagen kom Herrens hand över mig, och han förde mig bort dit.</span> <span class="verse"><a name="2">2</a>I syner från Gud förde han mig till Israels land och satte ner mig på ett mycket högt berg. På detta låg söderut något som liknade en stad.</span> <span class="verse"><a name="3">3</a>Han förde mig dit, och se, där stod en man som såg ut att vara av koppar. Han hade ett snöre av linne i sin hand samt en mätstång, och han stod i porten.</span> <span class="verse"><a name="4">4</a>Mannen sade till mig: "Du människobarn, se med dina ögon och hör med dina öron och lägg märke till allt som jag kommer att visa dig, ty du har förts hit för att jag skall visa dig detta. Tala om för Israels hus allt vad du får se."</span> <span class="verse"><a name="5">5</a>Och se, där var en mur runt omkring templet. Mätstången, som mannen hade i sin hand, var sex alnar lång, och varje aln var en handsbredd längre än en vanlig aln. Han mätte murens bredd, den var en stång, och höjden, som också den var en stång.</span> <span class="verse"><a name="6">6</a>Därefter gick han till en port som låg mot öster och steg uppför dess trappsteg. Han mätte portens ena tröskel, som var en stång bred, och sedan den andra tröskeln, som också var en stång bred.</span> <span class="verse"><a name="7">7</a>Varje vaktkammare var en stång lång och en stång bred, och avståndet mellan vaktkamrarna var fem alnar. Tröskeln vid portens förhus på inre sidan var en stång.</span> <span class="verse"><a name="8">8</a>Han mätte upp portens förhus på den inre sidan. Det var en stång.</span> <span class="verse"><a name="9">9</a>Han mätte upp portens förhus. Det var åtta alnar, och pelarna var två alnar. Portens förhus låg på inre sidan.</span> <span class="verse"><a name="10">10</a>Det fanns tre vaktkamrar på var sida i porten mot öster. Alla tre var lika stora, och pelarna på båda sidor var lika stora.</span> <span class="verse"><a name="11">11</a>Han mätte portöppningens bredd, den var tio alnar, och portens längd, den var tretton alnar.</span> <span class="verse"><a name="12">12</a>Framför vaktkamrarna fanns en mur som var en aln. En aln var också muren på motsatta sidan. Varje vaktkammare på båda sidorna var sex alnar.</span> <span class="verse"><a name="13">13</a>Han mätte porten från den ena vaktkammarens tak till den andras. Den var tjugofem alnar bred, och dörr låg mot dörr.</span> <span class="verse"><a name="14">14</a>Han mätte upp pelarna till sextio alnar. Fram till pelaren nådde förgården runt omkring portbyggnaden.</span> <span class="verse"><a name="15">15</a>Avståndet mellan ingångsportens framsida och förhusets framsida vid den inre portöppningen var femtio alnar.</span> <span class="verse"><a name="16">16</a>Det fanns gallerförsedda fönster till vaktkamrarna och till deras pelare invändigt i porten runt omkring och likaså i förhusen. Fönstren satt runt omkring invändigt, och pelarna var prydda med palmer.</span> <span class="verse"><a name="17">17</a>Han förde mig till den yttre förgården, och jag såg att ett stengolv täckte den, och trettio tempelkamrar var uppbyggda på stengolvet.</span> <span class="verse"><a name="18">18</a>Detta gick utefter portarnas sidoväggar, så att det motsvarade portarnas längd. Detta var det nedre stengolvet.</span> <span class="verse"><a name="19">19</a>Sedan mätte han avståndet från den nedre portens framsida till den inre förgårdens yttersida. Det var hundra alnar både på östra sidan och på norra.</span> <span class="verse"><a name="20">20</a>Sedan mätte han också längden och bredden på den port som låg mot norr på den yttre förgården.</span> <span class="verse"><a name="21">21</a>Också den hade tre vaktkamrar på var sida samt pelare och förhus, lika stora som den förra portens. Den var femtio alnar lång och tjugofem alnar bred.</span> <span class="verse"><a name="22">22</a>Fönstren, förhuset och palmdekorationerna i den var lika stora som i den port som låg mot öster, och man steg upp till den på sju trappsteg, och förhuset låg framför dessa.</span> <span class="verse"><a name="23">23</a>En port till den inre förgården fanns mitt emot denna port. Det var i norr som i öster, och han mätte avståndet från den ena porten till den andra. Det var hundra alnar.</span> <span class="verse"><a name="24">24</a>Sedan förde han mig till södra sidan, och jag såg en port som vette åt söder. Han mätte dess pelare och förhus. De var lika stora som de andra.</span> <span class="verse"><a name="25">25</a>Det fanns fönster på den och på förhuset runt omkring, likadana som de andra fönstren. Den var femtio alnar lång och tjugofem alnar bred.</span> <span class="verse"><a name="26">26</a>Trappan dit upp utgjordes av sju trappsteg, och förhuset låg framför dessa. Den var på båda sidor prydd med palmer på sina pelare.</span> <span class="verse"><a name="27">27</a>En port till den inre förgården fanns också på södra sidan. Han mätte avståndet från den ena porten till den andra på södra sidan. Det var hundra alnar.</span> <span class="verse"><a name="28">28</a>Sedan förde han mig till den inre förgården genom södra porten. Han mätte den södra porten, och den var lika stor som de andra.</span> <span class="verse"><a name="29">29</a>Vaktkamrar, pelare och förhus var lika stora som de andra, och den hade fönster liksom förhuset runt omkring. Den var femtio alnar lång och tjugofem alnar bred.</span> <span class="verse"><a name="30">30</a>Runt omkring fanns förhus, tjugofem alnar långa och fem alnar breda.</span> <span class="verse"><a name="31">31</a>Förhuset låg mot den yttre förgården, och pelarna var prydda med palmer. Uppgången till den utgjordes av åtta trappsteg.</span> <span class="verse"><a name="32">32</a>Sedan förde han mig till den inre förgårdens östra sida och mätte porten där. Den var lika stor som de andra.</span> <span class="verse"><a name="33">33</a>Vaktkamrar, pelare och förhus var lika stora som de andra, och det fanns fönster på den och på förhuset runt omkring. Den var femtio alnar lång och tjugofem alnar bred.</span> <span class="verse"><a name="34">34</a>Förhuset låg mot den yttre förgården, och pelarna var prydda med palmer på båda sidor. Uppgången till det utgjordes av åtta trappsteg.</span> <span class="verse"><a name="35">35</a>Sedan förde han mig till den norra porten och mätte den. Den var lika stor som de andra.</span> <span class="verse"><a name="36">36</a>Så var det också med vaktkamrarna, pelarna och förhuset, och det fanns fönster på den runt omkring. Den var femtio alnar lång och tjugofem alnar bred.</span> <span class="verse"><a name="37">37</a>Det stod pelare vid den yttre förgården, och de var prydda med palmer på båda sidor. Uppgången till den utgjordes av åtta trappsteg.</span> <span class="verse"><a name="38">38</a>Det fanns en tempelkammare med ingång vid pelarna i portarna. Där skulle man skölja brännoffren.</span> <span class="verse"><a name="39">39</a>I portens förhus stod två bord på var sida, och på dem skulle man slakta brännoffersdjuren, syndoffersdjuren och skuldoffersdjuren.</span> <span class="verse"><a name="40">40</a>Vid den yttre sidovägg som låg norrut när man steg upp till portens ingång, stod två bord, och vid den andra sidoväggen på portens förhus stod också två bord.</span> <span class="verse"><a name="41">41</a>Det stod fyra bord på varje sida vid portens sidoväggar, eller tillsammans åtta bord där offerdjuren skulle slaktas.</span> <span class="verse"><a name="42">42</a>För brännoffret fanns det också fyra bord av huggna stenar, en och en halv aln långa, en och en halv aln breda och en aln höga. På dem skulle man lägga de redskap som man slaktade brännoffersdjuren och slaktoffersdjuren med.</span> <span class="verse"><a name="43">43</a>En handsbredd långa dubbelkrokar var fästa på husets insida runt omkring, och på borden skulle offerköttet läggas.</span> <span class="verse"><a name="44">44</a>Utanför den inre porten fanns på den inre gården två tempelkamrar för sångarna. En låg vid den norra portens sidovägg med sin framsida åt söder, och den andra låg vid den östra portens sidovägg med sin framsida åt norr.</span> <span class="verse"><a name="45">45</a>Han sade till mig: "Den tempelkammare som vetter åt söder är för de präster som förrättar tjänsten inne i huset.</span> <span class="verse"><a name="46">46</a>Den tempelkammare som vetter åt norr är för de präster som förrättar tjänsten vid altaret, alltså för Sadoks söner, som är de av Levis avkomlingar som får träda fram till Herren för att tjänstgöra inför honom."</span> <span class="verse"><a name="47">47</a>Han mätte förgården. Den var hundra alnar lång och hundra alnar bred, en liksidig fyrkant, och altaret stod framför templet.</span> <span class="verse"><a name="48">48</a>Sedan förde han mig till husets förhus, och han mätte förhusets pelare. De var fem alnar på varje sida, och var och en av de båda portdörrarna var tre alnar bred.</span> <span class="verse"><a name="49">49</a>Förhuset var tjugo alnar långt och elva alnar brett vid trappan som ledde ditupp. Vid dörrposterna stod en pelare på var sida.</span> </p></div</div></div></body></html>