<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ezek/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ezek">Ezekiel</a> &gt <strong>Chapter 11</strong></div><p><span class="verse"><a name="1">1</a>Sedan lyfte Anden upp mig och förde mig till östra porten av Herrens hus, den som ligger mot öster. Och se, vid ingången till porten befann sig tjugofem män. Bland dem såg jag Jaasanja, Assurs son, och Pelatja, Benajas son, ledare bland folket.</span> <span class="verse"><a name="2">2</a>Då sade han till mig: "Du människobarn, det är dessa män som tänker ut ont och ger onda råd här i staden.</span> <span class="verse"><a name="3">3</a>Det är de som säger: Det är inte tid att bygga hus. Här är grytan och vi är köttet.</span> <span class="verse"><a name="4">4</a>Profetera därför mot dem, du människobarn, profetera!"</span> <span class="verse"><a name="5">5</a>Då föll Herrens Ande över mig, och han sade till mig: "Säg: Så säger Herren: Detta är vad ni tänker, ni av Israels hus, det som stiger upp i ert sinne känner jag till.</span> <span class="verse"><a name="6">6</a>Ni har slagit många här i staden, ni har fyllt gatorna med döda.</span> <span class="verse"><a name="7">7</a>Därför säger Herren, Herren så: Kropparna av dem som ni har slagit i staden, de är köttet, och staden är grytan. Men er skall jag föra bort därifrån.</span> <span class="verse"><a name="8">8</a>Ni fruktar för svärdet, och svärdet skall jag låta komma över er, säger Herren, Herren.</span> <span class="verse"><a name="9">9</a>Jag skall föra er bort härifrån och ge er i främlingars hand, och jag skall hålla dom över er.</span> <span class="verse"><a name="10">10</a>Ni skall falla för svärdet. Vid Israels gräns skall jag döma er. Och ni skall inse att jag är Herren.</span> <span class="verse"><a name="11">11</a>Staden skall inte vara en gryta för er, och ni skall inte vara köttet i den. Jag skall döma er vid Israels gräns.</span> <span class="verse"><a name="12">12</a>Och ni skall inse att jag är Herren och att ni inte har följt mina stadgar och inte gjort efter mina bud utan levt efter lagarna hos de hednafolk som bor runt omkring er."</span> <span class="verse"><a name="13">13</a>Medan jag profeterade på detta sätt, dog Pelatja, Benajas son. Då föll jag ner på mitt ansikte och ropade med hög röst: "O, Herre, Herre, vill du helt och hållet göra slut på återstoden av Israel?"</span> <span class="verse"><a name="14">14</a>Då kom Herrens ord till mig:</span> <span class="verse"><a name="15">15</a>"Du människobarn, det är till dina bröder, ja, dina egna bröder, dina nära släktingar och till hela Israels hus som Jerusalems invånare säger: Håll er borta från Herren. Det är vi som fått landet till egendom.</span> <span class="verse"><a name="16">16</a>Därför skall du säga: Så säger Herren, Herren: Fastän jag förde dem långt bort bland hednafolken och spred ut dem i främmande länder, blev jag en tid en helgedom för dem i de länder dit de hade kommit.</span> <span class="verse"><a name="17">17</a>Därför skall du säga: Så säger Herren, Herren: Jag skall samla er från folken och föra er tillbaka från de länder dit ni har blivit kringspridda, och jag skall ge er Israels land.</span> <span class="verse"><a name="18">18</a>När de har kommit dit, skall de skaffa bort alla avskyvärda avgudar och alla vidrigheter som finns där.</span> <span class="verse"><a name="19">19</a>Jag skall ge dem ett och samma hjärta, och en ny ande skall jag lägga i deras bröst. Jag skall ta bort stenhjärtat ur deras kropp och ge dem ett hjärta av kött,</span> <span class="verse"><a name="20">20</a>för att de skall vandra efter mina stadgar och hålla mina bud och följa dem. De skall vara mitt folk, och jag skall vara deras Gud.</span> <span class="verse"><a name="21">21</a>Men då det gäller dem som vandrar efter sina hjärtans vidrigheter och följer sina vämjeliga avgudar, skall jag låta det de gjort komma över deras huvuden, säger Herren, Herren."</span> <span class="verse"><a name="22">22</a>Då lyfte keruberna sina vingar och hjulen följde dem, och härligheten från Israels Gud var över dem.</span> <span class="verse"><a name="23">23</a>Herrens härlighet höjde sig och lämnade staden och stannade på berget öster om staden.</span> <span class="verse"><a name="24">24</a>Men Anden lyfte mig upp och i en syn från Guds Ande förde han mig till de bortförda i Kaldeen. Sedan försvann den syn jag hade fått se.</span> <span class="verse"><a name="25">25</a>Och jag talade till de bortförda alla de ord som Herren hade uppenbarat för mig.</span> </p></div</div></div></body></html>