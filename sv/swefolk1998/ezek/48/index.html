<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ezek/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ezek">Ezekiel</a> &gt <strong>Chapter 48</strong></div><p><span class="verse"><a name="1">1</a>Detta är namnen på stammarna:Vid norra gränsen längs efter Hetlonsvägen, där vägen går till Hamat, vidare bort mot Hasar-Enan - med Damaskus gräns i norr och längs med Hamat - där skall Dan ha en lott, så att hela sträckan från östra sidan till västra tillhör honom.</span> <span class="verse"><a name="2">2</a>Närmast Dans område skall Aser ha en lott från östra sidan till västra.</span> <span class="verse"><a name="3">3</a>Närmast Asers område skall Naftali ha en lott från östra sidan till västra.</span> <span class="verse"><a name="4">4</a>Närmast Naftalis område skall Manasse ha en lott från östra sidan till västra.</span> <span class="verse"><a name="5">5</a>Närmast Manasses område skall Efraim ha en lott från östra sidan till västra.</span> <span class="verse"><a name="6">6</a>Närmast Efraims område skall Ruben ha en lott från östra sidan till västra.</span> <span class="verse"><a name="7">7</a>Närmast Rubens område skall Juda ha en lott från östra sidan till västra.</span> <span class="verse"><a name="8">8</a>Närmast Juda område skall från östra sidan till västra sidan det område sträcka sig som ni skall ge som gåva till Herren. Ni skall som gåva ge 25 000 alnar i bredd och i längd lika mycket som en stamlott från östra till västra sidan. Helgedomen skall ligga där i mitten.</span> <span class="verse"><a name="9">9</a>Det område ni ger som gåva åt Herren skall vara 25 000 alnar i längd och 10 000 i bredd.</span> <span class="verse"><a name="10">10</a>Av detta heliga område, som ni ger som gåva skall ett stycke tillhöra prästerna, i norr 25 000 alnar, i väster 10 000 alnar i bredd, i öster likaså 10 000 alnar i bredd och i söder 25 000 i längd, och Herrens helgedom skall ligga där i mitten.</span> <span class="verse"><a name="11">11</a>Det skall tillhöra prästerna, dem av Sadoks söner som har blivit helgade och som har gjort tjänst åt mig och som inte for vilse som leviterna gjorde, när de övriga israeliterna for vilse.</span> <span class="verse"><a name="12">12</a>Därför skall en särskild del av den offergåva som avstyckats från landet tillhöra dem som ett högheligt område invid leviternas.</span> <span class="verse"><a name="13">13</a>Men leviterna skall få ett område som motsvarar prästernas, i längd 25 000 alnar och i bredd 10 000, längden överallt 25 000 och bredden 10 000.</span> <span class="verse"><a name="14">14</a>De får inte sälja eller byta bort något av det. De får heller inte på annat sätt överlåta det bästa av landet åt någon annan, ty det är helgat åt Herren.</span> <span class="verse"><a name="15">15</a>Men de 5 000 alnar som blir över på bredden invid de 25 000 skall vara en allmänning för staden, dels att bo på, dels som utmark, och staden skall ligga där i mitten.</span> <span class="verse"><a name="16">16</a>Detta är stadens mått: Norra sidan 4 500 alnar, södra sidan 4 500, på östra sidan 4 500 och västra sidan 4 500.</span> <span class="verse"><a name="17">17</a>Staden skall ha en utmark som norrut sträcker sig 250 alnar, söderut 250, österut 250 och västerut 250 alnar.</span> <span class="verse"><a name="18">18</a>Det som återstår av marken längs det heliga området blir 10 000 alnar österut och 10 000 västerut, och det sträcker sig utmed det heliga området. Avkastningen av detta område skall tjäna till föda åt stadens invånare.</span> <span class="verse"><a name="19">19</a>Stadens arbetare från Israels alla stammar skall bruka det.</span> <span class="verse"><a name="20">20</a>Hela den del som ni skall avskilja skall vara 25 000 alnar långt och 25 000 brett och bilda en fyrkant. Ni skall överlämna denna heliga gåva till staden som dess egendom.</span> <span class="verse"><a name="21">21</a>Fursten skall få vad som blir över på båda sidor om det heliga området och stadens område. Det gäller marken fram till det 25 000 alnar breda heliga området, ända till östra gränsen, och likaså västerut marken fram till det 25 000 alnar breda området, ända till västra gränsen. Båda dessa områden som går parallellt med stamlotterna skall tillhöra fursten. Det heliga området med helgedomen skall ligga mitt emellan dem.</span> <span class="verse"><a name="22">22</a>Från leviternas område och från stadens område, som ligger mitt emellan furstens områden, skall det som ligger mellan Juda sydgräns och Benjamins nordgräns tillhöra fursten.</span> <span class="verse"><a name="23">23</a>Sedan följer de återstående stammarna. Först skall Benjamin ha en lott, från östra sidan till västra.</span> <span class="verse"><a name="24">24</a>Närmast Benjamins område skall Simeon ha en lott, från östra sidan till västra.</span> <span class="verse"><a name="25">25</a>Närmast Simeons område skall Isaskar ha en lott, från östra sidan till västra.</span> <span class="verse"><a name="26">26</a>Närmast Isaskars område skall Sebulon ha en lott, från östra sidan till västra.</span> <span class="verse"><a name="27">27</a>Närmast Sebulons område skall Gad ha en lott, från östra sidan till västra.</span> <span class="verse"><a name="28">28</a>Närmast Gads område, på dess södra sida, skall gränsen gå från Tamar över Meribas vatten vid Kadesh och vidare till bäcken, fram till Stora havet.</span> <span class="verse"><a name="29">29</a>Detta är det land som ni genom lottkastning skall fördela till arvedel åt Israels stammar. Detta skall vara deras stamlotter, säger Herren, Herren.</span> <span class="verse"><a name="30">30</a>Följande utgångar skall staden ha: På norra sidan skall den mäta 4 500 alnar,</span> <span class="verse"><a name="31">31</a>och av stadens portar, uppkallade efter Israels stammar, skall tre ligga i norr: Den första är Rubens port, den andra Juda port och den tredje Levi port.</span> <span class="verse"><a name="32">32</a>På östra sidan skall den också mäta 4 500 alnar, och ha tre portar: Den första är Josefs port, den andra Benjamins port och den tredje Dans port.</span> <span class="verse"><a name="33">33</a>På samma sätt skall också den södra sidan hålla ett mått på 4 500 alnar och ha tre portar: Den första Simeons port, den andra Isaskars port, den tredje Sebulons port.</span> <span class="verse"><a name="34">34</a>Västra sidan skall mäta 4 500 alnar och ha tre portar: Den första är Gads port, den andra Asers port, den tredje Naftalis port.</span> <span class="verse"><a name="35">35</a>Runtom skall staden mäta 18 000 alnar, och för all framtid skall dess namn vara: Här är Herren .</span> </p></div</div></div></body></html>