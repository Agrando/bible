<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ezek/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ezek">Ezekiel</a> &gt <strong>Chapter 23</strong></div><p><span class="verse"><a name="1">1</a>Herrens ord kom till mig. Han sade:</span> <span class="verse"><a name="2">2</a>"Du människobarn, det var en gång två kvinnor, döttrar till en och samma mor.</span> <span class="verse"><a name="3">3</a>De bedrev otukt i Egypten, ja, redan i sin ungdom bedrev de hor. Där kramade man deras bröst och där smektes deras jungfruliga barm.</span> <span class="verse"><a name="4">4</a>Den äldre hette Ohola och hennes syster Oholiba. De blev mina och födde söner och döttrar. Namnet Ohola står för Samaria och Oholiba för Jerusalem.</span> <span class="verse"><a name="5">5</a>Men Ohola begick äktenskapsbrott i stället för att hålla sig till mig. Hon fick begär till sina älskare, grannarna assyrierna.</span> <span class="verse"><a name="6">6</a>De kom klädda i purpur, de var ståthållare och furstar, alla vackra unga män, ryttare till häst.</span> <span class="verse"><a name="7">7</a>Hon gav sig som hora åt dem, de främsta av Assurs alla söner, och åt alla dem hon upptändes av begär till. Hon orenade sig med alla deras eländiga avgudar.</span> <span class="verse"><a name="8">8</a>Inte heller gav hon upp sin lösaktighet med egyptierna, som hade fått ligga med henne i hennes ungdom och som hade smekt hennes jungfruliga barm och slösat sin otukt på henne.</span> <span class="verse"><a name="9">9</a>Därför överlämnade jag henne åt hennes älskare, Assurs söner, som hon var upptänd av begär till.</span> <span class="verse"><a name="10">10</a>De klädde av henne naken, förde bort hennes söner och döttrar och dödade henne själv med svärd. Hon blev ett varnande exempel för andra kvinnor, och de utförde domen över henne.</span> <span class="verse"><a name="11">11</a>Men fastän hennes syster Oholiba såg detta, upptändes hon ännu mer av begär och gick ännu längre än systern i sin otukt.</span> <span class="verse"><a name="12">12</a>Hon fick begär till sina grannar, Assurs söner. De var ju ståthållare och furstar. De kom klädda i präktiga kläder, ryttare till häst, alla vackra unga män.</span> <span class="verse"><a name="13">13</a>Jag såg att också hon orenade sig. Båda gick samma väg.</span> <span class="verse"><a name="14">14</a>Men hon drev sin otukt ännu längre. Hon fick se mansbilder inristade i väggen. Man hade ristat in bilder av kaldeer och målat dem röda.</span> <span class="verse"><a name="15">15</a>De var framställda med bälten kring sina höfter och med ståtliga huvudbonader, alla lika kämpar, som Babels söner från Kaldeen.</span> <span class="verse"><a name="16">16</a>Hon blev upptänd av begär till dem så snart hon såg dem och sände bud till dem i Kaldeen.</span> <span class="verse"><a name="17">17</a>Babels söner kom då till henne för en kärleksstund och orenade henne genom sin otukt. Först sedan hon hade blivit orenad av dem, vände hon sig i avsky bort ifrån dem.</span> <span class="verse"><a name="18">18</a>Men när hon så öppet bedrev sin otukt och blottade sin nakenhet, kände jag avsky och vände mig ifrån henne, så som jag hade vänt mig ifrån hennes syster.</span> <span class="verse"><a name="19">19</a>Ändå drev hon sitt horeri ännu längre. Hon tänkte på sin ungdoms dagar, då hon bedrev otukt i Egyptens land,</span> <span class="verse"><a name="20">20</a>och hon blev på nytt upptänd av begär till sina älskare där, som hade könsorgan som åsnor och sädesflöde som hingstar.</span> <span class="verse"><a name="21">21</a>Din håg stod åter till din ungdoms skamlöshet, när egyptierna smekte din barm, därför att du hade så ungdomliga bröst.</span> <span class="verse"><a name="22">22</a>Därför, du Oholiba, säger Herren, Herren så: Se, jag skall uppegga dina älskare mot dig, dem som du vänt dig ifrån med avsky. Jag skall låta dem komma över dig från alla sidor,</span> <span class="verse"><a name="23">23</a>Babels söner och alla kaldeer, pekodeer, soreer och koeer och alla Assurs söner med dem. De är alla åtråvärda unga män, ståthållare och furstar, kämpar och berömvärda män, alla ryttare till häst.</span> <span class="verse"><a name="24">24</a>De skall anfalla dig med vapen, vagnar och åkdon i mängd och med skaror av folk. Rustade med skärmar och sköldar och klädda i hjälmar skall de anfalla dig från alla sidor. Jag skall överlämna domen åt dem, och de skall döma dig efter sina lagar.</span> <span class="verse"><a name="25">25</a>Jag skall låta min nitälskan gå över dig så att de far fram mot dig i vrede. De skall skära av dig näsa och öron, och de som blir kvar av dig skall falla för svärd. De skall föra bort dina söner och döttrar, och vad som blir kvar av dig skall förtäras av eld.</span> <span class="verse"><a name="26">26</a>De skall slita av dig dina kläder och ta ifrån dig dina praktfulla smycken.</span> <span class="verse"><a name="27">27</a>Så skall jag göra slut på din oanständighet och på din otukt i Egyptens land. Du skall inte mer lyfta upp dina ögon till dem och inte mer tänka på Egypten.</span> <span class="verse"><a name="28">28</a>Ty så säger Herren, Herren: Se, jag skall överlämna dig åt dem som du hatar, åt dem som du har vänt dig bort ifrån med avsky.</span> <span class="verse"><a name="29">29</a>Med hat skall de fara fram mot dig och ta ifrån dig allt vad du har skaffat dig. De skall lämna dig naken och blottad. Din otuktiga blygd skall bli blottad liksom din skamlöshet och din otukt.</span> <span class="verse"><a name="30">30</a>Detta skall man göra med dig därför att du trolöst förenade dig med hednafolk och orenade dig med deras avgudar.</span> <span class="verse"><a name="31">31</a>Du gick på din systers väg. Därför skall jag i din hand sätta samma bägare som hon fick.</span> <span class="verse"><a name="32">32</a>Så säger Herren, Herren:Du skall dricka din systers bägare,så djup och så vid som den är,och den skall ge dig hån och förakt.Den rymmer mycket.</span> <span class="verse"><a name="33">33</a>Du skall bli full av rus och bedrövelse,en fördärvets och förödelsens bägareär din syster Samarias bägare.</span> <span class="verse"><a name="34">34</a>Du skall dricka den till sista droppen,även slicka dess skärvor,och du skall riva sönder dina bröst.Ty jag har talat, säger Herren, Herren.</span> <span class="verse"><a name="35">35</a>Därför säger Herren, Herren så: Eftersom du har glömt mig och kastat mig bakom din rygg, måste du också bära följderna av din lösaktighet och din otukt.</span> <span class="verse"><a name="36">36</a>Herren sade till mig: Du människobarn, vill du döma Ohola och Oholiba? Tala då om för dem vilka vidrigheter de bedriver.</span> <span class="verse"><a name="37">37</a>Ty de har begått äktenskapsbrott och deras händer är fläckade av blod. Med sina eländiga avgudar har de begått äktenskapsbrott. Och barnen som de hade fött åt mig lät de gå igenom eld som mat åt avgudarna.</span> <span class="verse"><a name="38">38</a>Dessutom gjorde de mig detta: Samma dag som de orenade min helgedom, vanhelgade de också mina sabbater.</span> <span class="verse"><a name="39">39</a>Samma dag som de slaktade sina barn åt avgudarna, gick de in i min helgedom och vanhelgade den. Sådant har de gjort i mitt hus.</span> <span class="verse"><a name="40">40</a>De sände också bud efter män som skulle komma fjärran ifrån. Budbärare skickades till dem och de kom, och du tvättade dig, sminkade dina ögon och prydde dig med smycken.</span> <span class="verse"><a name="41">41</a>Du satt på en härlig bädd med dukat bord framför dig, och där hade du ställt fram min rökelse och min olja.</span> <span class="verse"><a name="42">42</a>Sorglöst sorl hördes därinne, och till de män ur hopen som var där hämtade man också in dryckesbröder från öknen. Dessa satte armband på kvinnornas armar och praktfulla kronor på deras huvuden.</span> <span class="verse"><a name="43">43</a>Då sade jag om henne som var utsliten genom sina äktenskapsbrott: Nu skall de bruka henne som en hora, just henne.</span> <span class="verse"><a name="44">44</a>Och de gick in till henne som man går in till en hora. Så gick man in till Ohola och till Oholiba, de lösaktiga kvinnorna.</span> <span class="verse"><a name="45">45</a>Men rättfärdiga män skall döma dem efter den lag som gäller för horor och sådana som utgjuter blod, ty horor är de, och de har blod på sina händer.</span> <span class="verse"><a name="46">46</a>Så säger Herren, Herren: Kalla samman en folksamling mot dem och lämna ut dem till misshandel och plundring.</span> <span class="verse"><a name="47">47</a>Folksamlingen skall stena dem och hugga dem i stycken med svärd och dräpa deras söner och döttrar och bränna upp deras hus i eld.</span> <span class="verse"><a name="48">48</a>Så skall jag göra slut på skamlösheten i landet, och alla kvinnor skall varnas så att de inte bedriver sådan skamlöshet som ni.</span> <span class="verse"><a name="49">49</a>Man skall låta er skamlöshet komma över er, och ni skall få bära på de synder ni begått med era avgudar. Och ni skall inse att jag är Herren, Herren."</span> </p></div</div></div></body></html>