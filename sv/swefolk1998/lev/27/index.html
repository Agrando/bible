<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/lev/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/lev">Leviticus</a> &gt <strong>Chapter 27</strong></div><p><span class="verse"><a name="1">1</a>Herren talade till Mose. Han sade:</span> <span class="verse"><a name="2">2</a>Säg till Israels barn: Om någon gör ett heligt löfte, skall du bestämma lösensumman åt Herren för personerna ifråga.</span> <span class="verse"><a name="3">3</a>Om det gäller en man som är mellan tjugo och sextio år gammal, skall du bestämma det till femtio siklar silver efter helgedomssikelns vikt.</span> <span class="verse"><a name="4">4</a>Om det är fråga om en kvinna, skall du fastställa värdet till trettio siklar.</span> <span class="verse"><a name="5">5</a>Om det är fråga om någon som är mellan fem och tjugo år gammal, skall det värde du fastställer vara tjugo siklar för en pojke och tio siklar för en flicka.</span> <span class="verse"><a name="6">6</a>Om det är fråga om någon som är mellan en månad och fem år gammal, skall det värde du bestämmer vara fem siklar silver för en pojke och tre siklar silver för en flicka.</span> <span class="verse"><a name="7">7</a>Om det gäller någon som är sextio år gammal eller däröver, skall det värde du bestämmer vara femton siklar för en man och tio siklar för en kvinna.</span> <span class="verse"><a name="8">8</a>Om någon är så fattig att han inte kan betala det värde du bestämmer, skall han ställas fram inför prästen, och denne skall fastställa ett värde för honom. Efter vad den som gjort löftet kan betala, skall prästen fastställa värdet för honom.</span> <span class="verse"><a name="9">9</a>Om det gäller boskap av de slag man får bära fram som offer åt Herren, skall allt sådant vara heligt, sedan man givit det åt Herren.</span> <span class="verse"><a name="10">10</a>Man får inte utväxla eller byta ut det, varken ett bättre mot ett sämre eller ett sämre mot ett bättre. Om någon ändå byter ut ett djur mot ett annat, skall både det förra och det som har blivit lämnat i utbyte vara heligt.</span> <span class="verse"><a name="11">11</a>Men om frågan gäller något slags orent djur som man inte får bära fram som offer åt Herren, skall djuret ställas fram inför prästen,</span> <span class="verse"><a name="12">12</a>och han skall fastställa dess värde med hänsyn till om det är bättre eller sämre. Som du, prästen, fastställer det, så skall det vara.</span> <span class="verse"><a name="13">13</a>Om ägaren vill lösa djuret, skall han till det värde du har bestämt lägga en femtedel av värdet.</span> <span class="verse"><a name="14">14</a>Om någon helgar sitt hus som något heligt åt Herren, skall prästen fastställa dess värde med hänsyn till om det är bättre eller sämre. Som han fastställer dess värde, så skall det vara.</span> <span class="verse"><a name="15">15</a>Om den som har helgat sitt hus vill lösa det, skall han till det värde i pengar som du har bestämt lägga en femtedel. Då blir det hans.</span> <span class="verse"><a name="16">16</a>Om någon helgar åt Herren ett stycke åker av den egendom han ärvt, skall du bestämma dess värde efter utsädet på den. Varje homer utsäde skall motsvara femtio siklar silver.</span> <span class="verse"><a name="17">17</a>Om han helgar sin åker ända från jubelåret, skall det förbli vid det värde du bestämmer.</span> <span class="verse"><a name="18">18</a>Men om han helgar sin åker efter jubelåret, skall prästen beräkna penningvärdet åt honom efter det antal år som återstår till nästa jubelår. Ett motsvarande avdrag skall göras på det värde du förut har bestämt.</span> <span class="verse"><a name="19">19</a>Om den som har helgat åkern vill lösa den, skall han lägga till en femtedel till det pris du har bestämt. Då förblir den hans.</span> <span class="verse"><a name="20">20</a>Om han inte löser åkern utan säljer den till någon annan, får åkern sedan inte lösas,</span> <span class="verse"><a name="21">21</a>utan när den frånträds på jubelåret, skall den vara helgad åt Herren som en åker som avskilts för tillspillogivning. Hans egendom tillfaller då prästen.</span> <span class="verse"><a name="22">22</a>Om någon helgar åt Herren en åker som han har köpt och som inte hör till den egendom han ärvt,</span> <span class="verse"><a name="23">23</a>skall prästen åt honom räkna ut det bestämda värdet fram till jubelåret, och samma dag skall han erlägga den summa som du har bestämt. Den skall vara helgad åt Herren.</span> <span class="verse"><a name="24">24</a>Men på jubelåret skall åkern gå tillbaka till den som den köpts ifrån, till den som ägde den som sin egendom.</span> <span class="verse"><a name="25">25</a>När du bestämmer något värde, skall det alltid bestämmas i helgedomssiklar, sikeln räknad till tjugo gera.</span> <span class="verse"><a name="26">26</a>Men det som är förstfött bland boskap och som tillhör Herren redan som förstfött skall ingen helga. Vare sig det är ett djur av nötboskapen eller ett djur av småboskapen, tillhör det redan Herren.</span> <span class="verse"><a name="27">27</a>Men om det är fråga om något orent djur, skall man lösa det efter det värde du bestämmer och lägga till femtedelen av värdet. Om det inte blir löst, skall det säljas efter det värde du bestämmer.</span> <span class="verse"><a name="28">28</a>Om det är fråga om något tillspillogivet, som någon har givit till spillo åt Herren av allt han äger, det må vara en människa eller ett boskapsdjur eller den åker som han har fått i arv, får detta varken säljas eller lösas. Allt tillspillogivet är högheligt och tillhör Herren.</span> <span class="verse"><a name="29">29</a>En människa som har blivit tillspillogiven får aldrig lösas. Hon måste dödas.</span> <span class="verse"><a name="30">30</a>All tionde av jorden, både av säden på jorden och av trädens frukt, tillhör Herren. Den är helgad åt Herren.</span> <span class="verse"><a name="31">31</a>Om någon vill lösa något av sin tionde, skall han lägga till femtedelen av värdet.</span> <span class="verse"><a name="32">32</a>Beträffande tionde av nötboskap eller småboskap gäller följande: Av allt som går under herdestaven skall vart tionde djur vara helgat åt Herren.</span> <span class="verse"><a name="33">33</a>Man skall inte undersöka om det är bättre eller sämre, och man får inte byta ut det. Om någon ändå byter ut djuret, skall både detta och det som har lämnats i utbyte vara helgat åt Herren. Det får inte lösas.</span> <span class="verse"><a name="34">34</a>Dessa är de bud som Herren genom Mose gav Israels barn på Sinai berg.</span> </p></div</div></div></body></html>