<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/lev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/lev">Leviticus</a> &gt <strong>Chapter 13</strong></div><p><span class="verse"><a name="1">1</a>Herren talade till Mose och Aron. Han sade:</span> <span class="verse"><a name="2">2</a>När någon får en upphöjning på huden eller ett utslag eller en ljus fläck och detta utvecklas till något som liknar spetälska på hans hud, skall han föras till prästen Aron, eller till en av hans söner, prästerna.</span> <span class="verse"><a name="3">3</a>Prästen skall se på det angripna stället på huden. Om han då finner att håret på det angripna stället har vitnat och att det angripna stället visar sig djupare än den övriga huden på kroppen, då är det spetälska. När prästen ser det, skall han förklara honom oren.</span> <span class="verse"><a name="4">4</a>Och om den ljusa fläcken på hans hud är vit men inte visar sig djupare än den övriga huden och om håret på den inte har vitnat, skall prästen hålla den angripne instängd i sju dagar.</span> <span class="verse"><a name="5">5</a>Den sjunde dagen skall prästen se på honom. Om han då finner att det angripna stället är oförändrat och att det onda inte har brett ut sig på huden, skall han för andra gången hålla honom instängd i sju dagar.</span> <span class="verse"><a name="6">6</a>Sedan skall prästen se på honom igen på sjunde dagen, och om det angripna stället har bleknat och det onda inte har brett ut sig på huden, skall han förklara honom ren, ty då är det ett vanligt utslag, och när han har tvättat sina kläder är han ren.</span> <span class="verse"><a name="7">7</a>Men om utslaget breder ut sig på huden, sedan han visat sig för prästen för att förklaras ren, skall han visa sig för prästen en gång till.</span> <span class="verse"><a name="8">8</a>Om prästen ser att utslaget har brett ut sig på huden, skall prästen förklara honom oren, ty då är det spetälska.</span> <span class="verse"><a name="9">9</a>När någon får spetälska, skall han föras till prästen,</span> <span class="verse"><a name="10">10</a>och prästen skall se på honom. Om det finns en vit upphöjning på huden och håret har vitnat där och svallkött har bildats i upphöjningen,</span> <span class="verse"><a name="11">11</a>då är det gammal spetälska på hans hud, och prästen skall förklara honom oren. Han skall inte stänga honom inne, ty han är oren.</span> <span class="verse"><a name="12">12</a>Men om spetälskan har brutit ut så att hela huden är täckt av spetälska på den angripne, från huvud till fot, överallt där prästen ser,</span> <span class="verse"><a name="13">13</a>då skall prästen undersöka honom. Om han då finner att spetälska täcker hela hans kropp, skall han förklara den angripne ren. Hela hans kropp har blivit vit, han är ren.</span> <span class="verse"><a name="14">14</a>Men så snart svallkött visar sig på honom är han oren.</span> <span class="verse"><a name="15">15</a>När prästen ser svallköttet, skall han förklara honom oren. Svallköttet är orent, det är spetälska.</span> <span class="verse"><a name="16">16</a>Men om svallköttet förändras och stället blir vitt, skall han gå till prästen.</span> <span class="verse"><a name="17">17</a>Och prästen skall se på honom och om det angripna stället har blivit vitt, skall han förklara den angripne ren. Han är då ren.</span> <span class="verse"><a name="18">18</a>När någon på sin hud har haft en böld som har läkts,</span> <span class="verse"><a name="19">19</a>men det sedan visar sig en vit upphöjning eller en rödvit fläck på det ställe där bölden var, skall han visa sig för prästen,</span> <span class="verse"><a name="20">20</a>och prästen skall se på honom. Om denne finner att stället är lägre än den övriga huden och att håret på det har vitnat, skall han förklara honom oren, ty då är han angripen av spetälska som har brutit ut där bölden var.</span> <span class="verse"><a name="21">21</a>Men om prästen undersöker honom och finner att vitt hår saknas där, att stället inte är lägre än den övriga huden och att det är blekt, då skall prästen hålla honom instängd i sju dagar.</span> <span class="verse"><a name="22">22</a>Om då det onda breder ut sig på huden, skall prästen förklara honom oren, ty då är han angripen.</span> <span class="verse"><a name="23">23</a>Men om den ljusa fläcken stannar kvar på sin plats och inte breder ut sig, då är det ett ärr efter bölden, och prästen skall förklara honom ren.</span> <span class="verse"><a name="24">24</a>Om någon får ett brännsår på sin hud och det sedan blir en rödvit eller en vit fläck av ärrbildningen i brännsåret,</span> <span class="verse"><a name="25">25</a>skall prästen undersöka det. Om håret på fläcken har vitnat och den visar sig vara djupare än huden, då är det spetälska som har brutit ut i brännsåret. Därför skall prästen förklara honom oren, ty han är angripen av spetälska.</span> <span class="verse"><a name="26">26</a>Men om prästen undersöker stället och finner att vitt hår saknas på den ljusa fläcken, att stället inte är lägre än den övriga huden och att det är blekt, då skall prästen hålla honom instängd i sju dagar.</span> <span class="verse"><a name="27">27</a>Och prästen skall se på honom den sjunde dagen. Om det onda har brett ut sig på huden, skall prästen förklara honom oren, ty då är han angripen av spetälska.</span> <span class="verse"><a name="28">28</a>Men om den ljusa fläcken stannar kvar på sin plats och inte breder ut sig på huden och förblir blek, då är det en upphöjning efter brännsåret, och prästen skall förklara honom ren, ty det är ett märke efter brännsåret.</span> <span class="verse"><a name="29">29</a>Om en man eller kvinna får någon fläck på huvudet eller hakan,</span> <span class="verse"><a name="30">30</a>skall prästen undersöka fläcken. Om den då visar sig djupare än huden och där finns gulaktigt, tunt hår, skall prästen förklara den angripne oren, ty då är det elakartad spetälskeskorv eller spetälska på huvud eller haka.</span> <span class="verse"><a name="31">31</a>Men om prästen ser på det ställe som angripits av skorven och det inte är djupare än huden och det inte finns något svart hår i det, då skall prästen hålla den som angripits av skorven instängd i sju dagar.</span> <span class="verse"><a name="32">32</a>Den sjunde dagen skall prästen se på det angripna stället. Om skorven då inte har brett ut sig och där inte finns något gulaktigt hår och skorven inte visar sig djupare än huden,</span> <span class="verse"><a name="33">33</a>då skall den sjuke raka sig utan att raka det skorviga stället, och prästen skall för andra gången hålla honom instängd i sju dagar.</span> <span class="verse"><a name="34">34</a>Den sjunde dagen skall prästen se på den skorvsjuke. Om skorven inte har brett ut sig på huden och inte visar sig djupare än huden, skall prästen förklara honom ren. Han skall tvätta sina kläder och vara ren.</span> <span class="verse"><a name="35">35</a>Men om skorven breder ut sig på huden, sedan han har förklarats ren,</span> <span class="verse"><a name="36">36</a>skall prästen se på honom. Om skorven då har brett ut sig på huden, behöver han inte närmare se efter om det finns något gulaktigt hår, ty han är oren.</span> <span class="verse"><a name="37">37</a>Men om skorven visar sig oförändrad och det har växt svart hår på stället, då är skorven läkt. Han är ren, och prästen skall förklara honom ren.</span> <span class="verse"><a name="38">38</a>När någon, man eller kvinna, får ljusa fläckar på huden, särskilt vita, ljusa fläckar,</span> <span class="verse"><a name="39">39</a>skall prästen se på den angripne. Om de ljusa fläckarna på huden är blekvita, då är det ett ofarligt utslag på huden. Han är ren.</span> <span class="verse"><a name="40">40</a>När håret på en mans huvud faller av, är det vanlig bakskallighet. Han är ren.</span> <span class="verse"><a name="41">41</a>Om håret faller av på främre delen av huvudet, är det vanlig framskallighet och han är ren.</span> <span class="verse"><a name="42">42</a>Men om det uppstår en rödvit fläck på det skalliga stället, baktill eller framtill, då är det spetälska som har brutit ut på det skalliga stället, baktill eller framtill,</span> <span class="verse"><a name="43">43</a>och prästen skall se på honom. Om den upphöjda fläcken på det skalliga stället, baktill eller framtill, då är rödvit och visar sig vara lik spetälska på kroppens hud,</span> <span class="verse"><a name="44">44</a>då är mannen spetälsk. Han är oren. Prästen skall förklara honom oren, ty han är angripen på sitt huvud.</span> <span class="verse"><a name="45">45</a>Den som är angripen av spetälska skall gå med sönderrivna kläder. Han skall ha sitt hår ovårdat och skyla sitt skägg och ropa: "Oren! Oren!"</span> <span class="verse"><a name="46">46</a>Så länge han är angripen av spetälska skall han vara oren. Han är oren och skall bo avskilt. Han skall ha sin bostad utanför lägret.</span> <span class="verse"><a name="47">47</a>När ett klädesplagg blir angripet av spetälska, vare sig det är ett plagg av ylle eller linne,</span> <span class="verse"><a name="48">48</a>om det är något vävt eller virkat tyg, av linne eller ylle, eller om det är ett skinn eller vad det än är som är tillverkat av skinn,</span> <span class="verse"><a name="49">49</a>och det angripna stället är grönaktigt eller rödaktigt på plagget eller skinnet, på det vävda eller virkade tyget eller på skinn- föremålet, vad det än är, då är stället angripet av spetälska och skall visas för prästen.</span> <span class="verse"><a name="50">50</a>Och prästen skall se på det angripna stället och det föremål som angripits skall vara inlåst i sju dagar.</span> <span class="verse"><a name="51">51</a>Den sjunde dagen skall han se på det angripna stället. Om skadan har brett ut sig på plagget eller på det vävda eller virkade tyget eller på skinnet, vad det än är som är gjort av skinnet, så är stället angripet av elakartad spetälska. Det är orent.</span> <span class="verse"><a name="52">52</a>Man skall bränna upp plagget eller det vävda eller virkade tyget, vare sig det är av ylle eller linne, eller skinnföremålet, vad det än är som är angripet, ty det är elakartad spetälska. Allt skall brännas upp i eld.</span> <span class="verse"><a name="53">53</a>Men om prästen ser på stället och fläcken då inte har brett ut sig på plagget eller på det vävda eller virkade tyget eller på skinnföremålet, vad det än är,</span> <span class="verse"><a name="54">54</a>skall han befalla att man tvättar den sak där det angripna stället finns, och prästen skall ha den inlåst i ytterligare sju dagar.</span> <span class="verse"><a name="55">55</a>Han skall efter tvättningen se på det angripna stället. Om fläcken då inte har ändrat utseende, är saken oren, även om fläcken inte har brett ut sig. Du skall bränna upp den i eld. Det är en frätfläck, vare sig den sitter på avigsidan eller på rätsidan.</span> <span class="verse"><a name="56">56</a>Men om prästen ser på det angripna stället och finner att det har bleknat efter tvättningen, då skall han riva bort det från plagget eller skinnet eller från det vävda eller virkade tyget.</span> <span class="verse"><a name="57">57</a>Om en fläck visar sig igen på plagget eller på det vävda eller virkade tyget eller på skinnföremålet, vad det än är, så är det spetälska som har brutit ut. Den sak där det angripna stället finns skall du bränna upp i eld.</span> <span class="verse"><a name="58">58</a>Men om fläcken på plagget eller på det vävda eller stickade tyget eller på skinnföremålet, vad det än är, har gått bort genom tvättningen, skall plagget tvättas en andra gång och blir då rent.</span> <span class="verse"><a name="59">59</a>Detta är lagen om det som blir angripet av spetälska, vare sig det är ett plagg av ylle eller linne eller det är ett vävt eller virkat tyg eller något skinnföremål, vad det än är, och efter denna lag skall det förklaras rent eller orent.</span> </p></div</div></div></body></html>