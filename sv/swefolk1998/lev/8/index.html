<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/lev">Leviticus</a> &gt <strong>Chapter 8</strong></div><p><span class="verse"><a name="1">1</a>Herren talade till Mose. Han sade:</span> <span class="verse"><a name="2">2</a>"För fram Aron och hans söner tillsammans med honom, deras kläder och smörjelseoljan samt syndofferstjuren och de två baggarna och korgen med de osyrade bröden.</span> <span class="verse"><a name="3">3</a>Samla sedan hela menigheten vid ingången till uppenbarelsetältet."</span> <span class="verse"><a name="4">4</a>Mose gjorde som Herren hade befallt honom, och menigheten samlades vid uppenbarelsetältets ingång.</span> <span class="verse"><a name="5">5</a>Och Mose sade till menigheten: "Detta är vad Herren har befallt mig att göra."</span> <span class="verse"><a name="6">6</a>Han förde fram Aron och hans söner och tvättade dem med vatten.</span> <span class="verse"><a name="7">7</a>Och han satte livklädnaden på Aron och spände på honom bältet, klädde på honom kåpan, satte fast efoden med efodens skärp och fäste med det ihop alltsamman på honom.</span> <span class="verse"><a name="8">8</a>Han satte på honom bröstskölden och lade in urim och tummim i skölden.</span> <span class="verse"><a name="9">9</a>Han satte också turbanen på hans huvud och framtill på turbanen satte han den skinande plattan av guld, det heliga diademet, så som Herren hade befallt Mose.</span> <span class="verse"><a name="10">10</a>Och Mose tog smörjelseoljan och smorde tabernaklet och allt som fanns i det och helgade det.</span> <span class="verse"><a name="11">11</a>Han stänkte oljan sju gånger på altaret och smorde altaret och alla dess tillbehör och karet med dess fotställning för att helga dem.</span> <span class="verse"><a name="12">12</a>Han hällde en del av smörjelseoljan på Arons huvud och smorde honom för att helga honom.</span> <span class="verse"><a name="13">13</a>Och Mose förde fram Arons söner och satte på dem livklädnader, spände på dem bälten och band på dem huvor, så som Herren hade befallt Mose.</span> <span class="verse"><a name="14">14</a>Mose förde fram syndofferstjuren, och Aron och hans söner lade sina händer på syndofferstjurens huvud.</span> <span class="verse"><a name="15">15</a>Sedan slaktades den, och Mose tog blodet och strök med sitt finger runt omkring på altarets horn och renade altaret. Men det övriga blodet hällde han ut vid foten av altaret och helgade det för att bringa försoning för det.</span> <span class="verse"><a name="16">16</a>Och han tog allt det fett som satt på inälvorna, leverfettet och de båda njurarna med deras fett, och Mose brände det på altaret.</span> <span class="verse"><a name="17">17</a>Men det övriga av tjuren, hud och kött och orenhet, brände han upp i eld utanför lägret, så som Herren hade befallt honom.</span> <span class="verse"><a name="18">18</a>Och han förde fram brännoffersbaggen, och Aron och hans söner lade sina händer på baggens huvud.</span> <span class="verse"><a name="19">19</a>Sedan slaktades den och Mose stänkte blodet runt omkring på altaret.</span> <span class="verse"><a name="20">20</a>Han styckade baggens kropp och brände huvudet och styckena och istret.</span> <span class="verse"><a name="21">21</a>Inälvorna och benen tvättade han i vatten. Sedan brände Mose hela baggen på altaret. Det var ett brännoffer till en ljuvlig doft, ett eldsoffer åt Herren, så som Herren hade befallt Mose.</span> <span class="verse"><a name="22">22</a>Därefter förde han fram den andra baggen, prästvigningsbaggen, och Aron och hans söner lade händerna på baggens huvud.</span> <span class="verse"><a name="23">23</a>Sedan slaktades den och Mose tog av blodet och strök på Arons högra örsnibb, tummen på hans högra hand och stortån på hans högra fot.</span> <span class="verse"><a name="24">24</a>Han förde fram Arons söner och Mose strök något av blodet på deras högra örsnibb, tummen på deras högra hand och stortån på deras högra fot. Men det övriga blodet stänkte Mose runt omkring på altaret.</span> <span class="verse"><a name="25">25</a>Sedan tog han fettet, svansen och allt det fett som satt på inälvorna, leverfettet och de båda njurarna med deras fett och det högra lårstycket.</span> <span class="verse"><a name="26">26</a>Och ur korgen med de osyrade bröden som stod inför Herrens ansikte tog han en osyrad kaka, en oljebrödskaka och en tunnkaka och lade dem på fettstyckena och det högra lårstycket.</span> <span class="verse"><a name="27">27</a>Allt detta lade han i händerna på Aron och hans söner och de viftade det som ett viftoffer inför Herrens ansikte.</span> <span class="verse"><a name="28">28</a>Sedan tog Mose det ur deras händer och brände det på altaret, ovanpå brännoffret. Det var ett prästvigningsoffer till en ljuvlig doft, ett eldsoffer åt Herren.</span> <span class="verse"><a name="29">29</a>Och Mose tog bringan - den var Moses del av prästvigningsoffrets bagge - och viftade den som ett viftoffer inför Herrens ansikte, så som Herren hade befallt Mose.</span> <span class="verse"><a name="30">30</a>Och Mose tog av smörjelseoljan och av blodet på altaret och stänkte på Aron och hans kläder, på hans söner och hans söners kläder. På detta sätt helgade han Aron och hans kläder, hans söner och hans söners kläder.</span> <span class="verse"><a name="31">31</a>Sedan sade Mose till Aron och hans söner: "Koka köttet vid ingången till uppenbarelsetältet, och där skall ni äta det tillsammans med brödet som är i prästvigningskorgen, så som jag har befallt: Aron och hans söner skall äta det.</span> <span class="verse"><a name="32">32</a>Men det som blir kvar av köttet eller av brödet skall ni bränna upp i eld.</span> <span class="verse"><a name="33">33</a>Under sju dagar skall ni inte gå bort ifrån uppenbarelsetältets ingång, inte förrän era prästvigningsdagar är över, ty er prästvigning skall vara i sju dagar.</span> <span class="verse"><a name="34">34</a>Herren har befallt att så som det har gått till i dag skall det också ske i fortsättningen, för att försoning skall bringas för er.</span> <span class="verse"><a name="35">35</a>Vid ingången till uppenbarelsetältet skall ni stanna kvar i sju dygn, dag och natt, och ni skall iaktta vad Herren har befallt er att iaktta för att ni inte skall dö. Detta har jag fått befallning om."</span> <span class="verse"><a name="36">36</a>Och Aron och hans söner gjorde allt som Herren hade befallt genom Mose.</span> </p></div</div></div></body></html>