<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/lev/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/lev">Leviticus</a> &gt <strong>Chapter 23</strong></div><p><span class="verse"><a name="1">1</a>Herren talade till Mose. Han sade:</span> <span class="verse"><a name="2">2</a>Säg till Israels barn: Herrens högtider skall ni utlysa som heliga sammankomster, de är mina högtider.</span> <span class="verse"><a name="3">3</a>Under sex dagar skall arbete utföras, men den sjunde dagen är vilosabbat, en dag för helig sammankomst. Inget arbete skall ni då utföra. Det är Herrens sabbat, var ni än bor.</span> <span class="verse"><a name="4">4</a>Detta är Herrens högtider, de heliga sammankomster som ni skall utlysa på bestämda tider:</span> <span class="verse"><a name="5">5</a>I första månaden, vid aftontiden på fjortonde dagen i månaden, är Herrens påsk.</span> <span class="verse"><a name="6">6</a>Och på femtonde dagen i samma månad är Herrens osyrade bröds högtid. Då skall ni äta osyrat bröd i sju dagar.</span> <span class="verse"><a name="7">7</a>På den första dagen skall ni hålla en helig sammankomst. Ni skall då inte utföra något arbete.</span> <span class="verse"><a name="8">8</a>Och ni skall offra eldsoffer åt Herren i sju dagar. På sjunde dagen skall ni åter hålla en helig sammankomst, och då skall ni inte utföra något arbete.</span> <span class="verse"><a name="9">9</a>Herren talade till Mose. Han sade:</span> <span class="verse"><a name="10">10</a>Säg till Israels barn: När ni kommer in i det land som jag ger er och ni bärgar in dess skörd, skall ni ta den kärve som är det första av er skörd och bära den till prästen.</span> <span class="verse"><a name="11">11</a>Den kärven skall han vifta inför Herrens ansikte, för att ni skall räknas som välbehagliga. Dagen efter sabbaten skall prästen vifta den.</span> <span class="verse"><a name="12">12</a>Den dag ni viftar kärven skall ni offra ett felfritt, årsgammalt lamm som brännoffer åt Herren.</span> <span class="verse"><a name="13">13</a>Som matoffer till det skall ni offra två tiondels efa fint mjöl, blandat med olja, ett eldsoffer åt Herren till en ljuvlig doft, och som drickoffer till det en fjärdedels hin vin.</span> <span class="verse"><a name="14">14</a>Ingenting av den nya skörden, varken bröd, rostade ax eller korn av grönskuren säd, skall ni äta förrän på den dagen, inte förrän ni har burit fram offergåvan åt er Gud. Detta skall vara en evig stadga för er från släkte till släkte, var ni än bor.</span> <span class="verse"><a name="15">15</a>Sedan skall ni räkna sju hela sabbater från dagen efter sabbaten, från den dag då ni bar fram viftofferskärven.</span> <span class="verse"><a name="16">16</a>Femtio dagar skall ni räkna, fram till dagen efter den sjunde sabbaten. Då skall ni bära fram ett nytt matoffer åt Herren.</span> <span class="verse"><a name="17">17</a>Från de orter där ni bor skall ni bära fram viftoffersbröd, två kakor gjorda av två tiondels efa fint mjöl, bakade med surdeg, de är en förstlingsgåva åt Herren.</span> <span class="verse"><a name="18">18</a>Och tillsammans med brödet skall ni föra fram sju felfria, årsgamla lamm, en ungtjur och två baggar som brännoffer åt Herren, med det matoffer och drickoffer som hör till. Det är ett eldsoffer till en ljuvlig doft för Herren.</span> <span class="verse"><a name="19">19</a>Dessutom skall ni offra en bock som syndoffer och två årsgamla lamm som gemenskapsoffer.</span> <span class="verse"><a name="20">20</a>Prästen skall vifta dem som ett viftoffer inför Herrens ansikte jämte förstlingsbröden som bärs fram tillsammans med de båda lammen. De skall vara helgade åt Herren och tillhöra prästen.</span> <span class="verse"><a name="21">21</a>Och på just den dagen skall ni utlysa en helig sammankomst, som ni skall hålla. Inget arbete skall ni då utföra. Detta skall vara en evig stadga för er från släkte till släkte, var ni än bor.</span> <span class="verse"><a name="22">22</a>När ni bärgar skörden i ert land, skall du inte skörda intill yttersta kanten av din åker, och du skall inte heller plocka ströaxen efter din skörd. Detta skall du lämna kvar åt den fattige och åt främlingen. Jag är Herren, er Gud.</span> <span class="verse"><a name="23">23</a>Herren talade till Mose. Han sade:</span> <span class="verse"><a name="24">24</a>Säg till Israels barn: I sjunde månaden, på första dagen i månaden, skall ni hålla sabbatsvila, en minneshögtid med basunklang, en helig sammankomst.</span> <span class="verse"><a name="25">25</a>Inget arbete skall ni då utföra, och ni skall offra eldsoffer åt Herren.</span> <span class="verse"><a name="26">26</a>Och Herren talade till Mose. Han sade:</span> <span class="verse"><a name="27">27</a>Men på tionde dagen i samma sjunde månad är försoningsdagen. Då skall ni hålla en helig sammankomst, och ni skall fasta och offra eldsoffer åt Herren.</span> <span class="verse"><a name="28">28</a>På den dagen skall ni inte utföra något arbete, ty det är en försoningsdag, då försoning bringas för er inför Herren, er Gud.</span> <span class="verse"><a name="29">29</a>Var och en som inte fastar på denna dag skall utrotas ur sin släkt.</span> <span class="verse"><a name="30">30</a>Och var och en som utför något arbete på just den dagen skall jag utrota ur hans folk.</span> <span class="verse"><a name="31">31</a>Inget arbete skall ni utföra. Detta skall vara en evig stadga för er från släkte till släkte, var ni än bor.</span> <span class="verse"><a name="32">32</a>En vilosabbat skall den vara för er, och ni skall då fasta. På kvällen den nionde dagen i månaden skall ni hålla denna sabbatsvila, från kväll till kväll.</span> <span class="verse"><a name="33">33</a>Herren talade till Mose. Han sade:</span> <span class="verse"><a name="34">34</a>Säg till Israels barn: På femtonde dagen i samma sjunde månad är Herrens lövhyddohögtid, i sju dagar.</span> <span class="verse"><a name="35">35</a>På den första dagen skall man hålla en helig sammankomst. Inget arbete skall ni då utföra.</span> <span class="verse"><a name="36">36</a>I sju dagar skall ni offra eldsoffer åt Herren. På åttonde dagen skall ni hålla en helig sammankomst och offra eldsoffer åt Herren. Det är en högtidsförsamling. Inget arbete skall ni då utföra.</span> <span class="verse"><a name="37">37</a>Detta är Herrens högtider. Ni skall utlysa dem som heliga sammankomster, då ni skall offra eldsoffer åt Herren, brännoffer och matoffer, slaktoffer och drickoffer, varje dag de för den dagen bestämda offren.</span> <span class="verse"><a name="38">38</a>Detta förutom Herrens sabbater och förutom era övriga gåvor och alla era löftesoffer och alla era frivilliga offer, som ni ger åt Herren.</span> <span class="verse"><a name="39">39</a>Men på femtonde dagen i sjunde månaden, när ni inbärgat landets skörd, skall ni fira Herrens högtid i sju dagar. På första dagen är sabbatsvila, och på åttonde dagen är också sabbatsvila.</span> <span class="verse"><a name="40">40</a>På första dagen skall ni ta frukt av era vackraste träd, kvistar av palmer och grenar av lummiga träd och av pilträd, och ni skall glädja er i sju dagar inför Herrens, er Guds, ansikte.</span> <span class="verse"><a name="41">41</a>Ni skall fira denna högtid som en Herrens högtid sju dagar om året. Detta skall vara en evig stadga för er från släkte till släkte. I sjunde månaden skall ni fira den.</span> <span class="verse"><a name="42">42</a>Då skall ni bo i lövhyddor i sju dagar. Alla de som är födda i Israel skall bo i lövhyddor,</span> <span class="verse"><a name="43">43</a>för att era efterkommande skall veta att jag lät Israels barn bo i lövhyddor när jag förde dem ut ur Egyptens land. Jag är Herren, er Gud.</span> <span class="verse"><a name="44">44</a>Och Mose talade till Israels barn om Herrens högtider.</span> </p></div</div></div></body></html>