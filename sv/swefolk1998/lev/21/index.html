<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/lev">Leviticus</a> &gt <strong>Chapter 21</strong></div><p><span class="verse"><a name="1">1</a>Herren sade till Mose: Tala till prästerna, Arons söner, och säg: En präst får inte orena sig genom någon död bland sitt folk</span> <span class="verse"><a name="2">2</a>utom genom sina närmaste blodsförvanter: sin mor, sin far, sin son, sin dotter, sin bror</span> <span class="verse"><a name="3">3</a>eller genom sin syster, om hon var jungfru och stod honom nära och inte tillhörde någon man. I sådant fall må han ådraga sig orenhet genom henne.</span> <span class="verse"><a name="4">4</a>Eftersom han är en ledare bland sitt folk, får han inte ådraga sig orenhet och göra sig ohelig.</span> <span class="verse"><a name="5">5</a>Prästerna får inte som tecken på sorg raka någon del av sitt huvud, raka av kanten av sitt skägg eller rista något märke på sin kropp.</span> <span class="verse"><a name="6">6</a>De skall vara heliga inför sin Gud och får inte ohelga sin Guds namn, ty de bär fram Herrens eldsoffer, sin Guds mat. Därför skall de vara heliga.</span> <span class="verse"><a name="7">7</a>Ingen av dem skall ta till hustru en sköka eller en vanärad kvinna, och de skall inte heller ta till hustru en kvinna som blivit förskjuten av sin man, ty prästen är helgad åt sin Gud.</span> <span class="verse"><a name="8">8</a>Därför skall du akta honom helig, ty han bär fram din Guds mat. Han skall vara helig för dig, ty jag, Herren, som helgar er, är helig.</span> <span class="verse"><a name="9">9</a>Om en dotter till en präst van- ärar sig genom att bedriva otukt, vanärar hon sin far. Hon skall brännas upp i eld.</span> <span class="verse"><a name="10">10</a>Den som är överstepräst bland sina bröder, den som fått smörjelseoljan utgjuten på sitt huvud och blivit vigd med rätt att bära prästkläderna, skall inte ha sitt hår oordnat eller riva sönder sina kläder.</span> <span class="verse"><a name="11">11</a>Han skall inte gå in till någon död. Varken genom sin far eller sin mor får han orena sig.</span> <span class="verse"><a name="12">12</a>Han skall inte heller gå ut ur helgedomen och inte ohelga sin Guds helgedom, ty den vigning han fick genom sin Guds smörjelseolja är över honom. Jag är Herren.</span> <span class="verse"><a name="13">13</a>Till hustru skall han ta en kvinna som är jungfru.</span> <span class="verse"><a name="14">14</a>Han får inte ta en änka eller en frånskild kvinna, eller en vanärad kvinna, en sköka, utan han skall ta en jungfru av sitt eget folk till hustru,</span> <span class="verse"><a name="15">15</a>så att han inte ohelgar sina efterkommande bland sitt eget folk, ty jag är Herren, som helgar honom.</span> <span class="verse"><a name="16">16</a>Herren talade till Mose. Han sade:</span> <span class="verse"><a name="17">17</a>Säg till Aron: Av dina avkomlingar i kommande släkten skall ingen som har något lyte träda fram för att frambära sin Guds mat.</span> <span class="verse"><a name="18">18</a>Ingen som har något lyte får träda fram, varken en blind eller halt eller en som har ett lyte i ansiktet eller har någon lem för stor,</span> <span class="verse"><a name="19">19</a>ingen med bruten arm eller brutet ben,</span> <span class="verse"><a name="20">20</a>ingen som är puckelryggig eller dvärg eller som har fel på ögat eller som har skabb eller något annat utslag eller som är kastrerad.</span> <span class="verse"><a name="21">21</a>Av prästen Arons avkomlingar skall ingen som har något lyte gå fram för att offra Herrens eldsoffer. Har han ett lyte, får han inte gå fram för att offra sin Guds mat.</span> <span class="verse"><a name="22">22</a>Han må äta sin Guds mat, både det som är högheligt och det som är heligt.</span> <span class="verse"><a name="23">23</a>Men eftersom han har ett lyte skall han inte gå in till förlåten eller gå fram till altaret, så att han ohelgar mina heliga ting. Ty jag är Herren, som helgar dem.</span> <span class="verse"><a name="24">24</a>Detta talade Mose till Aron och hans söner och alla Israels barn.</span> </p></div</div></div></body></html>