<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/lev">Leviticus</a> &gt <strong>Chapter 19</strong></div><p><span class="verse"><a name="1">1</a>Herren talade till Mose. Han sade:</span> <span class="verse"><a name="2">2</a>Säg till Israels barns hela menighet: Ni skall vara heliga, ty jag, Herren, er Gud, är helig.</span> <span class="verse"><a name="3">3</a>Var och en av er skall vörda sin mor och sin far. Mina sabbater skall ni hålla. Jag är Herren, er Gud.</span> <span class="verse"><a name="4">4</a>Ni skall inte vända er till avgudar och inte göra er några gjutna gudar. Jag är Herren, er Gud.</span> <span class="verse"><a name="5">5</a>När ni vill offra gemenskapsoffer åt Herren, skall ni offra det på sådant sätt att ni räknas som välbehagliga.</span> <span class="verse"><a name="6">6</a>Det skall ätas samma dag som ni offrar det eller följande dag. Det som blir över till tredje dagen skall brännas upp i eld.</span> <span class="verse"><a name="7">7</a>Om det äts på tredje dagen, är det en styggelse och blir inte mottaget.</span> <span class="verse"><a name="8">8</a>Den som äter av det måste bära sin skuld, ty han har ohelgat det som var helgat åt Herren, och han skall utrotas ur sitt folk.</span> <span class="verse"><a name="9">9</a>När ni bärgar skörden i ert land, skall du inte skörda till den yttersta kanten av åkern och inte plocka upp ströaxen efter din skörd.</span> <span class="verse"><a name="10">10</a>Inte heller i din vingård skall du göra någon efterskörd, och de druvor som fallit av i din vingård skall du inte plocka upp. Du skall lämna detta kvar åt den fattige och åt främlingen. Jag är Herren, er Gud.</span> <span class="verse"><a name="11">11</a>Ni skall inte stjäla eller ljuga eller bedra varandra.</span> <span class="verse"><a name="12">12</a>Ni skall inte svära falskt vid mitt namn. Då ohelgar du din Guds namn. Jag är Herren.</span> <span class="verse"><a name="13">13</a>Du skall inte förtrycka din nästa eller plundra honom. Du skall inte undanhålla daglönaren hans lön över natten till morgonen.</span> <span class="verse"><a name="14">14</a>Du skall inte uttala förbannelser över en döv, och framför en blind skall du inte lägga något som han kan snava över. Du skall frukta din Gud. Jag är Herren.</span> <span class="verse"><a name="15">15</a>Du skall inte handla orätt när du dömer. Du skall inte hålla med någon för att han är fattig och du skall inte vara partisk för den som har makt. Du skall döma din nästa med rättvisa.</span> <span class="verse"><a name="16">16</a>Du skall inte gå med förtal bland ditt folk. Du skall inte stå efter din nästas blod. Jag är Herren.</span> <span class="verse"><a name="17">17</a>Du skall inte hata din broder i ditt hjärta, men du skall tillrättavisa din nästa, så att du inte för hans skull kommer att bära på synd.</span> <span class="verse"><a name="18">18</a>Du skall inte hämnas och inte hysa agg mot någon av ditt folk, utan du skall älska din nästa som dig själv. Jag är Herren.</span> <span class="verse"><a name="19">19</a>Mina stadgar skall ni hålla: Du skall inte låta två slags djur av din boskap para sig med varandra. I din åker skall du inte så två slags säd. Ett klädesplagg av två olika slags garn skall du inte ta på dig.</span> <span class="verse"><a name="20">20</a>Om en man har legat med en kvinna, som är en annan mans slavinna, och sädesuttömning har skett, och hon inte har blivit friköpt eller frigiven, skall de straffas men inte dödas, eftersom hon inte var fri.</span> <span class="verse"><a name="21">21</a>Han skall föra fram sitt skuldoffer, en skuldoffersbagge, inför Herren, till uppenbarelsetältets ingång.</span> <span class="verse"><a name="22">22</a>När prästen med skuldoffersbaggen bringar försoning för honom inför Herrens ansikte, får han förlåtelse för den synd han har begått.</span> <span class="verse"><a name="23">23</a>När ni kommer in i landet och planterar träd av olika slag med ätbar frukt, skall ni se deras frukt som deras förhud. I tre år skall ni betrakta dem som oomskurna och inte äta deras frukt.</span> <span class="verse"><a name="24">24</a>Under det fjärde året skall all deras frukt vara helig, ett gemenskapsoffer till Herren,</span> <span class="verse"><a name="25">25</a>och först under det femte året skall ni äta deras frukt. Så skall ni göra för att de skall ge så mycket större avkastning åt er. Jag är Herren, er Gud.</span> <span class="verse"><a name="26">26</a>Ni skall inte äta något som innehåller blod.Ni skall inte befatta er med spådom eller trolldom.</span> <span class="verse"><a name="27">27</a>Ni skall inte rundklippa kanten av ert hår, och inte heller skall du stympa kanten av ditt skägg.</span> <span class="verse"><a name="28">28</a>Ni skall inte rista märken på er kropp för någon död och inte heller bränna in skrivtecken på er. Jag är Herren.</span> <span class="verse"><a name="29">29</a>Vanära inte din dotter genom att låta henne bli en sköka, så att landet blir fördärvat genom otukt och uppfyllt av skamliga ting.</span> <span class="verse"><a name="30">30</a>Mina sabbater skall ni hålla, och för min helgedom skall ni visa vördnad. Jag är Herren.</span> <span class="verse"><a name="31">31</a>Vänd er inte till andebesvärjare eller till spåmän. Sök inte sådana, så att ni blir orena genom dem. Jag är Herren, er Gud.</span> <span class="verse"><a name="32">32</a>För ett grått huvud skall du resa dig upp, och den gamle skall du ära. Du skall frukta din Gud. Jag är Herren.</span> <span class="verse"><a name="33">33</a>När en främling bor hos er i ert land, skall ni inte förtrycka honom.</span> <span class="verse"><a name="34">34</a>Främlingen som bor ibland er skall räknas som infödd hos er. Du skall älska honom som dig själv. Ni har ju själva varit främlingar i Egyptens land. Jag är Herren, er Gud.</span> <span class="verse"><a name="35">35</a>Ni skall inte göra orätt när ni dömer i fråga om längd, vikt eller rymd.</span> <span class="verse"><a name="36">36</a>Rätt våg, rätta vikter, rätt efa, rätt hin-mått skall ni ha. Jag är Herren, er Gud, som har fört er ut ur Egyptens land.</span> <span class="verse"><a name="37">37</a>Så skall ni nu hålla alla mina stadgar och alla mina lagar och följa dem. Jag är Herren.</span> </p></div</div></div></body></html>