<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/lev">Leviticus</a> &gt <strong>Chapter 24</strong></div><p><span class="verse"><a name="1">1</a>Herren talade till Mose. Han sade:</span> <span class="verse"><a name="2">2</a>Befall Israels barn att bära till dig ren olja av krossade oliver till ljusstaken, så att lamporna kan sättas upp dagligen.</span> <span class="verse"><a name="3">3</a>Utanför den förlåt som hänger framför vittnesbördet i uppenbarelsetältet, skall Aron ständigt sköta den inför Herrens ansikte, från kväll till morgon. Det skall vara en evig stadga för er från släkte till släkte.</span> <span class="verse"><a name="4">4</a>Lamporna på den gyllene ljusstaken skall han ständigt sköta inför Herrens ansikte.</span> <span class="verse"><a name="5">5</a>Du skall ta fint mjöl, och av det skall du baka tolv kakor. Varje kaka skall innehålla två tiondels efa.</span> <span class="verse"><a name="6">6</a>Du skall lägga upp dem i två rader, sex i var rad, på det förgyllda bordet inför Herrens ansikte.</span> <span class="verse"><a name="7">7</a>På varje rad skall du lägga ren rökelse, och den skall vara på bröden som ett påminnelseoffer, ett eldsoffer åt Herren.</span> <span class="verse"><a name="8">8</a>Sabbatsdag efter sabbatsdag skall man ständigt lägga upp dem inför Herrens ansikte, en gåva av Israels barn till ett evigt förbund.</span> <span class="verse"><a name="9">9</a>De skall tillhöra Aron och hans söner, som skall äta dem på helig plats, ty de är högheliga och är hans del av Herrens eldsoffer. Detta är en evig stadga.</span> <span class="verse"><a name="10">10</a>En man, som var son till en israelitisk kvinna och en egyptisk man gick ut bland Israels barn. Den israelitiska kvinnans son och en israelitisk man kom då i gräl med varandra i lägret.</span> <span class="verse"><a name="11">11</a>Och den israelitiska kvinnans son smädade Namnet och hädade. Då förde de honom fram till Mose. Hans mor hette Selomit, dotter till Dibri, av Dans stam.</span> <span class="verse"><a name="12">12</a>De satte honom i förvar, för att få ett bestämt uttalande från Herrens mun.</span> <span class="verse"><a name="13">13</a>Och Herren sade till Mose:</span> <span class="verse"><a name="14">14</a>För ut hädaren utanför lägret. Sedan skall alla som hörde hädelsen lägga sina händer på hans huvud, och hela menigheten skall stena honom.</span> <span class="verse"><a name="15">15</a>Till Israels barn skall du säga: Om någon hädar sin Gud, kommer han att bära på synd.</span> <span class="verse"><a name="16">16</a>Och den som smädar Herrens namn skall straffas med döden. Hela menigheten skall stena honom. Vare sig det är en främling som smädar Namnet, eller en som är född i landet, skall han dödas.</span> <span class="verse"><a name="17">17</a>Den som slår ihjäl en människa skall straffas med döden.</span> <span class="verse"><a name="18">18</a>Och den som slår ihjäl ett boskapsdjur skall ersätta det: liv för liv.</span> <span class="verse"><a name="19">19</a>Om någon tillfogar sin nästa kroppsskada, skall man göra mot honom som han själv har gjort:</span> <span class="verse"><a name="20">20</a>bruten lem för bruten lem, öga för öga, tand för tand. Samma skada som han har vållat en annan, skall han själv tillfogas.</span> <span class="verse"><a name="21">21</a>Den som slår ihjäl ett boskapsdjur skall ersätta det, och den som slår ihjäl en människa skall dödas.</span> <span class="verse"><a name="22">22</a>En och samma lag skall gälla för er, den skall gälla såväl för främlingen som för den som är född i landet, ty jag är Herren, er Gud.</span> <span class="verse"><a name="23">23</a>Mose talade detta till Israels barn. Och de förde ut hädaren utanför lägret och stenade honom. Israels barn gjorde så som Herren hade befallt Mose.</span> </p></div</div></div></body></html>