<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1kgs">1 Kings</a> &gt <strong>Chapter 17</strong></div><p><span class="verse"><a name="1">1</a>Tisbiten Elia, som förut hade uppehållit sig i Gilead, sade till Ahab: "Så sant Herren, Israels Gud, lever, honom som jag tjänar: Under de här åren skall varken dagg eller regn falla, om inte jag säger det."</span> <span class="verse"><a name="2">2</a>Och Herrens ord kom till honom:</span> <span class="verse"><a name="3">3</a>"Gå bort härifrån och bege dig österut och göm dig vid bäcken Kerit öster om Jordan.</span> <span class="verse"><a name="4">4</a>Du skall dricka ur bäcken och jag har befallt korparna att ge dig att äta där."</span> <span class="verse"><a name="5">5</a>Då gick han bort och gjorde som Herren hade befallt. Han gick till bäcken Kerit öster om Jordan och stannade där.</span> <span class="verse"><a name="6">6</a>Korparna kom till honom med bröd och kött på morgonen och med bröd och kött på aftonen, och han drack ur bäcken.</span> <span class="verse"><a name="7">7</a>Men efter någon tid torkade bäcken ut, därför att det inte regnade i landet.</span> <span class="verse"><a name="8">8</a>Då kom Herrens ord till Elia. Han sade:</span> <span class="verse"><a name="9">9</a>"Stig upp och gå till Sarefat, som hör till Sidon, och stanna där. Se, jag har befallt en änka där att ge dig att äta."</span> <span class="verse"><a name="10">10</a>Han steg upp och gick till Sarefat. När han kom till stadsporten, fick han där se en änka som samlade ved. Då ropade han till henne: "Hämta lite vatten åt mig i kärlet, så att jag får dricka."</span> <span class="verse"><a name="11">11</a>När hon gick för att hämta det, ropade han efter henne: "Tag också med dig en bit bröd åt mig."</span> <span class="verse"><a name="12">12</a>Men hon svarade: "Så sant Herren, din Gud, lever, jag har inte en kaka bröd, utan bara en näve mjöl i krukan och litet olja i kannan. Jag håller just på att samla ihop ett par vedpinnar och skall nu gå hem och laga till det åt mig och min son. Vi skall äta det och sedan dö."</span> <span class="verse"><a name="13">13</a>Då sade Elia till henne: "Var inte rädd. Gå och gör som du har sagt. Men laga först till en liten kaka åt mig och bär ut den till mig. Laga sedan till åt dig och din son.</span> <span class="verse"><a name="14">14</a>Ty så säger Herren, Israels Gud: Mjölet i krukan skall inte ta slut, och olja skall inte fattas i kannan fram till den dag då Herren låter det regna på jorden."</span> <span class="verse"><a name="15">15</a>Då gick hon och gjorde som Elia hade sagt. Hon hade sedan att äta en lång tid, hon själv och han och hennes husfolk.</span> <span class="verse"><a name="16">16</a>Mjölet i krukan tog inte slut och olja fattades inte i kannan enligt det ord som Herren hade talat genom Elia.</span> <span class="verse"><a name="17">17</a>En tid därefter blev kvinnans, hans värdinnas, son sjuk. Han blev så svårt sjuk att han till slut inte längre andades.</span> <span class="verse"><a name="18">18</a>Då sade hon till Elia: "Vad har du med mig att göra du gudsman? Kom du för att påminna mig om min synd och döda min son?"</span> <span class="verse"><a name="19">19</a>Men han sade till henne: "Ge mig din son." Han tog honom ur hennes famn och bar honom upp i rummet ovanpå där han bodde och lade honom på sin säng.</span> <span class="verse"><a name="20">20</a>Och han ropade till Herren och sade: " Herre, min Gud, skulle du göra så illa mot denna änka som jag bor hos, att hennes son dör?"</span> <span class="verse"><a name="21">21</a>Därefter sträckte han sig ut över pojken tre gånger och ropade till Herren och sade: " Herre, min Gud, låt denne pojkes själ komma tillbaka in i honom."</span> <span class="verse"><a name="22">22</a>Herren hörde Elias röst, och pojkens själ kom tillbaka in i honom, och han fick liv igen.</span> <span class="verse"><a name="23">23</a>Elia tog pojken och bar honom från rummet ovanpå ner i huset och gav honom åt hans mor och sade: "Se, din son lever."</span> <span class="verse"><a name="24">24</a>Då sade kvinnan till Elia: "Nu vet jag att du är en gudsman och att Herrens ord i din mun är sanning."</span> </p></div</div></div></body></html>