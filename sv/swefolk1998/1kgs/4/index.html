<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Kung Salomo var nu kung över hela Israel.</span> <span class="verse"><a name="2">2</a>Dessa var hans förnämsta män: Asarja, Sadoks son, var präst.</span> <span class="verse"><a name="3">3</a>Sisas söner Elihoref och Ahia var sekreterare. Josafat, Ahiluds son, var kansler.</span> <span class="verse"><a name="4">4</a>Benaja, Jojadas son, var överbefälhavare. Sadok och Ebjatar var präster.</span> <span class="verse"><a name="5">5</a>Asarja, Natans son, var överfogde. Sabud, Natans son, en präst, var kungens vän.</span> <span class="verse"><a name="6">6</a>Ahisar var överhovmästare. Adoniram, Abdas son, hade uppsikt över de allmänna arbetena.</span> <span class="verse"><a name="7">7</a>Salomo hade tolv styresmän över hela Israel, och de skulle sörja för vad kungen och hans hus behövde. Var och en hade en månad om året då han skulle sörja för dessa behov.</span> <span class="verse"><a name="8">8</a>Detta var deras namn: Ben-Hur var fogde i Efraims bergsbygd,</span> <span class="verse"><a name="9">9</a>Ben-Deker i Makas, Saalbim, Bet-Semes, Elon och Bet-Hanan,</span> <span class="verse"><a name="10">10</a>Ben-Hesed i Arubbot, med Soko och hela Heferlandet.</span> <span class="verse"><a name="11">11</a>Ben-Abinadab var fogde i hela Nafat-Dor. Han fick Salomos dotter Tafat till hustru.</span> <span class="verse"><a name="12">12</a>Baana, Ahiluds son, var fogde i Taanak och Megiddo och i hela den del av Bet-Shan som ligger nära Saretan, nedanför Jisreel, från Bet-Shan ända till Abel-Mehola och bortom Jokmeam.</span> <span class="verse"><a name="13">13</a>Ben-Geber var fogde i Ramot i Gilead. Han hade Manasses son Jairs byar i Gilead och landsträckan Argob i Basan, sextio stora städer med murar och kopparbommar,</span> <span class="verse"><a name="14">14</a>Ahinadab, Iddos son, var fogde i Mahanajim</span> <span class="verse"><a name="15">15</a>och Ahimaas i Naftali. Också han hade tagit en dotter till Salomo, Basemat, till hustru.</span> <span class="verse"><a name="16">16</a>Baana, Husajs son, var fogde i Aser och Alot,</span> <span class="verse"><a name="17">17</a>Josafat, Paruas son, i Isaskar,</span> <span class="verse"><a name="18">18</a>Simei, Elas son, i Benjamin.</span> <span class="verse"><a name="19">19</a>Geber, Uris son, hade Gileads land, det land som hade tillhört Sichon, amoreernas kung, och Og, kungen i Basan. Det var bara en fogde i det landet.</span> <span class="verse"><a name="20">20</a>Juda och Israel var talrika som sanden vid havet. De åt och drack och var glada.</span> <span class="verse"><a name="21">21</a>Salomo regerade över alla riken från floden till filisteernas land och ända ner till Egyptens gräns. De förde gåvor till Salomo och tjänade honom så länge han levde.</span> <span class="verse"><a name="22">22</a>De livsmedel Salomo för varje dag behövde var: trettio korer fint mjöl och sextio korer vanligt mjöl,</span> <span class="verse"><a name="23">23</a>tio gödda oxar, tjugo valloxar och hundra får förutom hjortar, gaseller, dovhjortar och gödda fåglar.</span> <span class="verse"><a name="24">24</a>Han rådde över hela landet på denna sidan floden, från Tifsa ända till Gaza, över alla kungar på denna sidan floden. Han hade fred på alla sidor runt omkring,</span> <span class="verse"><a name="25">25</a>så att Juda och Israel bodde i trygghet, var och en under sin vinstock och sitt fikonträd, från Dan ända till Beer-Sheba, så länge Salomo levde.</span> <span class="verse"><a name="26">26</a>Salomo hade 40 000 spann vagnshästar och 12 000 ridhästar.</span> <span class="verse"><a name="27">27</a>Och fogdarna sörjde var sin månad för kung Salomos behov och för alla dem, som kom till kung Salomos bord. De lät ingenting fattas.</span> <span class="verse"><a name="28">28</a>Säden och halmen för hästarna och travarna förde de i turordning till den plats där han uppehöll sig.</span> <span class="verse"><a name="29">29</a>Gud gav Salomo visdom och förstånd i mycket rikt mått och så mycken kunskap att den kunde liknas vid sanden på havets strand.</span> <span class="verse"><a name="30">30</a>Salomos visdom var större än alla österlänningars visdom och alla egyptiers visdom.</span> <span class="verse"><a name="31">31</a>Han var visare än alla andra människor, visare än esraiten Etan och Mahols söner Heman, Kalkol och Darda. Hans namn var känt bland alla hednafolk runt omkring.</span> <span class="verse"><a name="32">32</a>Han författade 3 000 ordspråk och 1 005 sånger.</span> <span class="verse"><a name="33">33</a>Han talade om träden, från cedern på Libanon till isopen som växer fram ur väggen. Han talade om fyrfotadjuren, om fåglarna, om kräldjuren och om fiskarna.</span> <span class="verse"><a name="34">34</a>Man kom från alla folk för att höra Salomos visdom, från alla kungar på jorden som hade hört talas om hans visdom.</span> </p></div</div></div></body></html>