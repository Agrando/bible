<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>I tre år hade de ro, utan krig mellan Aram och Israel.</span> <span class="verse"><a name="2">2</a>Men under det tredje året for Josafat, Juda kung, ner till Israels kung.</span> <span class="verse"><a name="3">3</a>Och Israels kung sade till sina tjänare: "Ni vet ju att Ramot i Gilead tillhör oss. Ändå sitter vi här lugnt och tar det inte ifrån kungen i Aram."</span> <span class="verse"><a name="4">4</a>Han frågade Josafat: "Vill du dra ut med mig för att belägra Ramot i Gilead?" Josafat svarade Israels kung: "Jag som du, mitt folk som ditt folk, mina hästar som dina hästar!"</span> <span class="verse"><a name="5">5</a>Men Josafat sade till Israels kung: "Fråga dock först Herren om detta!"</span> <span class="verse"><a name="6">6</a>Då samlade Israels kung profeterna, omkring fyrahundra män, och frågade dem: "Skall jag dra ut mot Ramot i Gilead för att belägra det, eller skall jag låta bli?" De svarade: "Drag dit upp. Herren skall ge det i konungens hand."</span> <span class="verse"><a name="7">7</a>Men Josafat sade: "Finns det inte längre någon Herrens profet här, så att vi kan fråga genom honom?"</span> <span class="verse"><a name="8">8</a>Israels kung svarade Josafat: "Här finns ännu en man, Mika, Jimlas son. Genom honom kan vi fråga Herren. Men jag hatar honom, för han profeterar aldrig lycka åt mig utan bara olycka." Josafat sade: "Konungen skall inte säga så."</span> <span class="verse"><a name="9">9</a>Då kallade Israels kung till sig en hovman och sade: "Hämta genast hit Mika, Jimlas son."</span> <span class="verse"><a name="10">10</a>Israels kung och Josafat, Juda kung, satt nu var och en på sin tron på en tröskplats vid ingången till Samarias port klädda i sina skrudar, medan alla profeterna profeterade inför dem.</span> <span class="verse"><a name="11">11</a>Sidkia, Kenaanas son gjorde sig horn av järn och sade: "Så säger Herren: Med dessa skall du stånga arameerna, så att de förgörs."</span> <span class="verse"><a name="12">12</a>Alla profeterna profeterade på samma sätt och sade: "Drag upp mot Ramot i Gilead, så skall du ha framgång. Herren skall ge det i konungens hand."</span> <span class="verse"><a name="13">13</a>Budbäraren som hade gått för att hämta Mika sade till honom: "Hör på! Profeterna lovar med en mun lycka åt kungen. Låt det du säger stämma överens med vad de har sagt och lova också du lycka."</span> <span class="verse"><a name="14">14</a>Men Mika svarade: "Så sant Herren lever, det Herren talar till mig skall jag säga honom."</span> <span class="verse"><a name="15">15</a>När han kom till kungen, frågade kungen honom: "Mika, skall vi dra ut mot Ramot i Gilead för att belägra det, eller skall vi låta bli?" Han svarade honom: "Drag dit upp, så skall du ha framgång. Herren skall ge det i konungens hand."</span> <span class="verse"><a name="16">16</a>Men kungen sade till honom: "Hur många gånger skall jag behöva ta ed av dig att du bara skall tala sanning till mig i Herrens namn?"</span> <span class="verse"><a name="17">17</a>Då sade han: "Jag såg hela Israel skingrat på bergen, som får utan herde. Och Herren sade: Dessa har inte någon herre. Låt dem vända tillbaka hem i frid, var och en till sitt."</span> <span class="verse"><a name="18">18</a>Då sade Israels kung till Josafat: "Sade jag inte till dig att han aldrig profeterar lycka åt mig, utan bara olycka?"</span> <span class="verse"><a name="19">19</a>Mika sade: "Hör alltså Herrens ord: Jag såg Herren sitta på sin tron och himlens hela härskara stod hos honom på hans högra sida och på hans vänstra.</span> <span class="verse"><a name="20">20</a>Och Herren sade: Vem vill locka Ahab att dra upp mot Ramot i Gilead, så att han stupar där? Den ene sade si och den andre så.</span> <span class="verse"><a name="21">21</a>Då kom en ande fram och ställde sig inför Herren och sade: Jag skall locka honom till det. Herren frågade honom: Hur då?</span> <span class="verse"><a name="22">22</a>Han svarade: Jag skall gå ut och bli en lögnens ande i alla hans profeters mun. Då sade Herren: Försök locka honom till det, och du skall också lyckas. Gå ut och gör så!</span> <span class="verse"><a name="23">23</a>Och se, nu har Herren lagt en lögnens ande i alla dessa dina profeters mun, och Herren har beslutat att olycka skall drabba dig."</span> <span class="verse"><a name="24">24</a>Då gick Sidkia, Kenaanas son fram och gav Mika ett slag på kinden och sade: "På vilken väg har då Herrens Ande gått bort från mig för att tala till dig?"</span> <span class="verse"><a name="25">25</a>Mika svarade: "Du skall få se det den dag när du måste springa från rum till rum för att gömma dig."</span> <span class="verse"><a name="26">26</a>Men Israels kung sade: "Tag Mika och för honom tillbaka till Amon, stadens överste, och till Joas, konungasonen,</span> <span class="verse"><a name="27">27</a>och säg: Så säger konungen: Sätt honom i fängelse och låt honom leva på vatten och bröd, till dess jag kommer välbehållen tillbaka."</span> <span class="verse"><a name="28">28</a>Mika svarade: "Om du kommer välbehållen tillbaka, har Herren inte talat genom mig." Och han tillade: "Hör detta, alla ni folk."</span> <span class="verse"><a name="29">29</a>Så drog Israels kung och Josafat, Juda kung, upp mot Ramot i Gilead.</span> <span class="verse"><a name="30">30</a>Och Israels kung sade till Josafat: "Jag skall dra ut i striden förklädd, men klä dig du i dina egna kläder." Så förklädde sig Israels kung, när han drog ut i striden.</span> <span class="verse"><a name="31">31</a>Men kungen i Aram hade givit en befallning åt de trettiotvå befälhavarna över vagnarna och sagt: "Ni skall inte ge er i strid med någon, vare sig liten eller stor, utan bara med Israels kung."</span> <span class="verse"><a name="32">32</a>När befälen över vagnarna fick se Josafat, tänkte de: "Det där är säkert Israels kung", och vände sig därför till anfall mot honom. Då gav Josafat upp ett rop.</span> <span class="verse"><a name="33">33</a>Så snart befälen över vagnarna märkte att det inte var Israels kung, vände de om och lät honom vara.</span> <span class="verse"><a name="34">34</a>Men en man, som spände sin båge och sköt på måfå, träffade Israels kung i en fog på rustningen. Då sade kungen till föraren av vagnen: "Vänd vagnen och för mig ut ur hären, för jag är sårad."</span> <span class="verse"><a name="35">35</a>Striden blev den dagen allt häftigare, och kungen stod upprätt i sin vagn, vänd mot arameerna. Men på kvällen gav han upp andan. Blodet från såret hade runnit ner i vagnen.</span> <span class="verse"><a name="36">36</a>Vid solnedgången gick ett rop genom hären: "Var och en till sin stad igen! Var och en till sitt land igen!"</span> <span class="verse"><a name="37">37</a>Så dog kungen och fördes till Samaria, och man begravde honom där.</span> <span class="verse"><a name="38">38</a>När man sköljde vagnen i dammen i Samaria, slickade hundarna hans blod, och skökorna badade i det - så som Herren hade sagt.</span> <span class="verse"><a name="39">39</a>Vad som mer finns att säga om Ahab och om allt vad han gjorde, om elfenbenshuset som han byggde och om alla de städer han byggde, det är skrivet i Israels kungars krönika.</span> <span class="verse"><a name="40">40</a>Ahab gick till vila hos sina fäder, och hans son Ahasja blev kung efter honom.</span> <span class="verse"><a name="41">41</a>Josafat, Asas son, blev kung över Juda i Ahabs, Israels kungs, fjärde regeringsår.</span> <span class="verse"><a name="42">42</a>Trettiofem år gammal var Josafat, när han blev kung, och han regerade tjugofem år i Jerusalem. Hans mor hette Asuba och var dotter till Silhi.</span> <span class="verse"><a name="43">43</a>Han vandrade i allt på sin fader Asas väg och vek inte av från den. Han gjorde nämligen det som var rätt i Herrens ögon.</span> <span class="verse"><a name="44">44</a>Men offerhöjderna avskaffades inte, utan folket fortsatte att offra och tända offereld på höjderna.</span> <span class="verse"><a name="45">45</a>Och Josafat höll fred med Israels kung.</span> <span class="verse"><a name="46">46</a>Vad som mer finns att säga om Josafat, om de mäktiga gärningar han utförde och om hans krig, det är skrivet i Juda kungars krönika.</span> <span class="verse"><a name="47">47</a>Han utrotade också ur landet den manliga tempelprostitution som fanns kvar sedan hans fader Asas tid.</span> <span class="verse"><a name="48">48</a>I Edom fanns då ingen kung, utan en ståthållare regerade där.</span> <span class="verse"><a name="49">49</a>Josafat hade låtit bygga Tarsisskepp, som skulle gå till Ofir för att hämta guld. Men de kom aldrig i väg, ty de led skeppsbrott vid Esjon-Geber.</span> <span class="verse"><a name="50">50</a>Då sade Ahasja, Ahabs son, till Josafat: "Låt mitt folk fara med ditt folk på skeppen." Men Josafat ville inte.</span> <span class="verse"><a name="51">51</a>Josafat gick till vila hos sina fäder och blev begravd hos sina fäder i sin fader Davids stad. Hans son Joram blev kung efter honom.</span> <span class="verse"><a name="52">52</a>Ahasja, Ahabs son, blev kung över Israel i Samaria i Josafats, Juda kungs, sjuttonde regeringsår, och han regerade över Israel i två år.</span> <span class="verse"><a name="53">53</a>Han gjorde det som var ont i Herrens ögon och vandrade på sin fars och sin mors väg och på Nebats son Jerobeams väg, han som hade kommit Israel att synda. Och Ahasja tjänade Baal och tillbad honom och uppväckte Herrens, Israels Guds, vrede alldeles som hans far hade gjort.</span> </p></div</div></div></body></html>