<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1kgs">1 Kings</a> &gt <strong>Chapter 11</strong></div><p><span class="verse"><a name="1">1</a>Kung Salomo hade vid sidan om faraos dotter många andra utländska kvinnor som han älskade: moabitiskor, ammonitiskor, edomitiskor, sidoniskor och hetitiskor,</span> <span class="verse"><a name="2">2</a>De hörde till folk som Herren hade talat om och sagt till Israels barn: "Ni skall inte gå in till dem, och de inte till er, eftersom de kommer att förleda era hjärtan att följa deras gudar." Till dessa höll sig Salomo och älskade dem.</span> <span class="verse"><a name="3">3</a>Han hade sjuhundra furstliga gemåler och trehundra bihustrur, och dessa kvinnor förledde hans hjärta.</span> <span class="verse"><a name="4">4</a>När Salomo blev gammal, förledde kvinnorna honom att följa andra gudar, så att hans hjärta inte förblev hängivet Herren, sin Gud, som hans fader Davids hjärta hade varit.</span> <span class="verse"><a name="5">5</a>Salomo följde efter Astarte, sidoniernas gudinna, och Milkom, ammoniternas styggelse.</span> <span class="verse"><a name="6">6</a>Salomo gjorde det som var ont i Herrens ögon och följde inte i allt efter Herren, så som hans fader David hade gjort.</span> <span class="verse"><a name="7">7</a>Salomo byggde då en offerhöjd åt Kemosh, moabiternas styggelse, på berget öster om Jerusalem och likaså en åt Molok, ammoniternas styggelse.</span> <span class="verse"><a name="8">8</a>På samma sätt gjorde han för alla sina utländska kvinnor, som fick tända offereld och offra åt sina gudar.</span> <span class="verse"><a name="9">9</a>Herren blev vred på Salomo, därför att hans hjärta hade vänt sig bort från Herren, Israels Gud, som två gånger hade visat sig för honom.</span> <span class="verse"><a name="10">10</a>Han hade givit honom befallning om denna sak: att han inte skulle följa efter andra gudar. Men han hade inte hållit vad Herren befallt.</span> <span class="verse"><a name="11">11</a>Därför sade Herren till Salomo: "Eftersom det är så med dig och eftersom du inte har hållit mitt förbund och mina stadgar som jag har givit dig, skall jag rycka riket ifrån dig och ge det åt din tjänare.</span> <span class="verse"><a name="12">12</a>Men för din fader Davids skull vill jag inte göra detta så länge du lever. Först ur din sons hand skall jag rycka det.</span> <span class="verse"><a name="13">13</a>Dock skall jag inte rycka hela riket ifrån honom, utan en stam skall jag ge åt din son för min tjänare Davids skull, och för Jerusalems skull, som jag har utvalt."</span> <span class="verse"><a name="14">14</a>Herren reste upp en motståndare till Salomo. Det var edomiten Hadad som var släkt med kungen i Edom.</span> <span class="verse"><a name="15">15</a>När David var i strid med Edom drog befälhavaren Joab upp för att begrava de stupade och han förgjorde alla av mankön i Edom.</span> <span class="verse"><a name="16">16</a>Joab och hela Israel stannade där i sex månader till dess att han hade utrotat alla av mankön i Edom.</span> <span class="verse"><a name="17">17</a>Då flydde Hadad tillsammans med några edomitiska män, som hade varit i hans fars tjänst, för att bege sig till Egypten. Hadad var då en ung pojke.</span> <span class="verse"><a name="18">18</a>Sedan de brutit upp från Midjan kom de till Paran. De tog folk med sig från Paran och kom till Egypten, till farao, kungen i Egypten. Denne gav Hadad hus, underhåll och land.</span> <span class="verse"><a name="19">19</a>Farao uppskattade Hadad så mycket att han till hustru gav honom en syster till sin gemål, en syster till drottning Tapenes.</span> <span class="verse"><a name="20">20</a>Denna syster till Tapenes födde åt honom sonen Genubat, och Tapenes avvande honom i faraos hus. Sedan vistades Genubat i faraos hus bland faraos söner.</span> <span class="verse"><a name="21">21</a>Medan Hadad var i Egypten, hörde han att David hade gått till vila hos sina fäder och att befälhavaren Joab var död. Han sade då till farao: "Låt mig fara hem till mitt land."</span> <span class="verse"><a name="22">22</a>Men farao sade till honom: "Vad saknar du här hos mig, eftersom du vill fara hem till ditt land?" Men han svarade: "Ingenting, men låt mig ändå ge mig av."</span> <span class="verse"><a name="23">23</a>Gud reste upp ännu en motståndare till Salomo. Det var Rezon, Eljadas son, som hade flytt från sin herre Hadadezer, kungen i Soba.</span> <span class="verse"><a name="24">24</a>När David åstadkom ett blodbad bland dem, samlade denne folk omkring sig och blev ledare för ett rövarband. Dessa drog till Damaskus och slog sig ner där och gjorde sig till herrar i Damaskus.</span> <span class="verse"><a name="25">25</a>Rezon var under hela Salomos livstid motståndare till Israel och gjorde landet skada, han liksom Hadad. Han var fientligt inställd till Israel, och han blev kung över Aram.</span> <span class="verse"><a name="26">26</a>En av Salomos tjänare hette Jerobeam. Han var son till Nebat, en efraimit från Sereda, och hans mor hette Seruga och var änka. Jerobeam gjorde uppror mot kungen.</span> <span class="verse"><a name="27">27</a>Orsaken till att han gjorde uppror mot kungen var denna:Salomo byggde på Millo. Han ville täppa till öppningen i muren omkring sin fader Davids stad.</span> <span class="verse"><a name="28">28</a>Jerobeam var en duglig man, och då Salomo såg att den unge mannen var driftig i sitt arbete, satte han honom över allt det arbete som Josefs hus hade att utföra.</span> <span class="verse"><a name="29">29</a>Vid den tiden hände sig en gång att Jerobeam hade begivit sig ut ur Jerusalem. Då kom profeten Ahia från Silo emot honom på vägen. Profeten var klädd i en ny mantel, och de båda var ensamma på fältet.</span> <span class="verse"><a name="30">30</a>Ahia tog den nya manteln, som han hade på sig och slet sönder den i tolv delar.</span> <span class="verse"><a name="31">31</a>Och han sade till Jerobeam: "Tag här tio delar för din räkning. Ty så säger Herren, Israels Gud: Se, jag vill rycka riket ur Salomos hand och ge tio av stammarna åt dig.</span> <span class="verse"><a name="32">32</a>Bara en stam skall han få behålla för min tjänare Davids skull och för Jerusalems skull, den stad som jag har utvalt ur alla Israels stammar.</span> <span class="verse"><a name="33">33</a>Detta skall ske, därför att de har övergivit mig och tillbett Astarte, sidoniernas gudinna, Kemosh, Moabs gud, och Milkom, ammoniternas gud. De har inte gått på mina vägar och inte gjort det som är rätt i mina ögon, efter mina stadgar och föreskrifter, så som Salomos fader David gjorde.</span> <span class="verse"><a name="34">34</a>Dock skall jag inte ta ifrån honom hela riket, utan jag vill låta honom vara furste så länge han lever, för min tjänare Davids skull, som jag utvalde, därför att han höll fast vid mina bud och stadgar.</span> <span class="verse"><a name="35">35</a>Men jag skall ta kungadömet från hans son och ge de tio stammarna åt dig.</span> <span class="verse"><a name="36">36</a>Åt hans son skall jag ge en stam, så att min tjänare David alltid har en lampa inför mitt ansikte i Jerusalem, den stad som jag har utvalt åt mig för att där fästa mitt namn.</span> <span class="verse"><a name="37">37</a>Dig vill jag alltså ta och låta regera över allt vad du önskar, och du skall bli kung över Israel.</span> <span class="verse"><a name="38">38</a>Om du lyder allt jag befaller dig och går på mina vägar och gör det som är rätt i mina ögon, så att du håller fast vid mina stadgar och bud, så som min tjänare David gjorde, då skall jag vara med dig och åt dig bygga ett hus som blir bestående, så som jag byggde ett hus åt David, och jag skall ge Israel åt dig.</span> <span class="verse"><a name="39">39</a>Jag skall förödmjuka Davids släkt genom detta, men inte för alltid."</span> <span class="verse"><a name="40">40</a>Salomo sökte efter tillfälle att döda Jerobeam, men Jerobeam stod upp och flydde till Egypten, till Sisak, kungen i Egypten, och stannade där till Salomos död.</span> <span class="verse"><a name="41">41</a>Vad som mer finns att säga om Salomo, om allt vad han gjorde och om hans visdom, det är skrivet i Salomos krönika.</span> <span class="verse"><a name="42">42</a>Den tid Salomo regerade i Jerusalem över hela Israel var fyrtio år.</span> <span class="verse"><a name="43">43</a>Och Salomo gick till vila hos sina fäder och blev begravd i sin fader Davids stad. Hans son Rehabeam blev kung efter honom.</span> </p></div</div></div></body></html>