<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1kgs/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1kgs">1 Kings</a> &gt <strong>Chapter 12</strong></div><p><span class="verse"><a name="1">1</a>Rehabeam begav sig till Sikem, ty hela Israel hade kommit till Sikem för att göra honom till kung.</span> <span class="verse"><a name="2">2</a>Jerobeam, Nebats son, hörde detta medan han ännu var i Egypten, dit han hade flytt undan kung Salomo. Jerobeam bodde alltså i Egypten,</span> <span class="verse"><a name="3">3</a>men man sände bud och kallade honom tillbaka. Då kom Jerobeam tillsammans med Israels hela församling och sade till Rehabeam:</span> <span class="verse"><a name="4">4</a>"Din far gjorde vårt ok tungt. Men lätta du nu det svåra arbete och det tunga ok som din far lade på oss, så vill vi tjäna dig."</span> <span class="verse"><a name="5">5</a>Han svarade dem: "Gå och kom tillbaka till mig om tre dagar." Och folket gick.</span> <span class="verse"><a name="6">6</a>Då rådgjorde kung Rehabeam med de gamla som hade varit i tjänst hos hans fader Salomo, medan denne ännu levde, och han sade: "Vilket svar råder ni mig att ge detta folk?"</span> <span class="verse"><a name="7">7</a>De svarade honom: "Om du i dag vill bli detta folks tjänare och tjäna dem, om du lyssnar till deras bön och talar goda ord till dem, så kommer de för alltid att bli dina tjänare."</span> <span class="verse"><a name="8">8</a>Men han brydde sig inte om det råd som de gamla hade givit honom, utan rådgjorde med de unga män som hade växt upp med honom och som nu var i hans tjänst.</span> <span class="verse"><a name="9">9</a>Han sade till dem: "Vilket svar råder ni oss att ge detta folk som har sagt till mig: Lätta det ok som din far har lagt på oss?"</span> <span class="verse"><a name="10">10</a>De unga männen, som hade växt upp med honom, svarade: "Så här bör du säga till detta folk, som har sagt till dig: Din far gjorde vårt ok tungt, men lätta du det för oss - så här bör du säga till dem: Mitt minsta finger är tjockare än min fars midja.</span> <span class="verse"><a name="11">11</a>Ni skall veta, att har min far lagt på er ett tungt ok, skall jag göra ert ok ännu tyngre. Har min far tuktat er med ris, skall jag tukta er med skorpiongissel."</span> <span class="verse"><a name="12">12</a>På tredje dagen kom Jerobeam med allt folket i Israel till Rehabeam, så som kungen hade befallt när han sade: "Kom tillbaka till mig på tredje dagen."</span> <span class="verse"><a name="13">13</a>Då gav kungen folket ett hårt svar. Han brydde sig inte om det råd som de gamla hade givit honom.</span> <span class="verse"><a name="14">14</a>Han följde de unga männens råd och sade: "Har min far gjort ert ok tungt, skall jag göra ert ok ännu tyngre. Har min far tuktat er med ris, skall jag tukta er med skorpiongissel."</span> <span class="verse"><a name="15">15</a>Kungen lyssnade alltså inte till folket. Herren ledde det så, för att det skulle uppfyllas som Herren hade talat till Jerobeam, Nebats son, genom Ahia från Silo.</span> <span class="verse"><a name="16">16</a>När hela Israel förstod att kungen inte ville höra på dem, gav folket honom detta svar:"Vilken del har vi i David?Ingen arvslott har vi i Isais son.Gå hem till dina tält, Israel.Se nu själv om ditt hus, du David."Därefter gick Israel hem igen.</span> <span class="verse"><a name="17">17</a>Rehabeam förblev kung endast över de israeliter som bodde i Juda städer.</span> <span class="verse"><a name="18">18</a>När kung Rehabeam sände ut Adoram, som hade uppsikten över tvångsarbetena, stenade hela Israel honom till döds. Själv måste kung Rehabeam skyndsamt stiga upp i sin vagn och fly till Jerusalem.</span> <span class="verse"><a name="19">19</a>Så avföll Israel från Davids hus och har varit skilt från det ända till denna dag.</span> <span class="verse"><a name="20">20</a>När hela Israel fick höra att Jerobeam hade kommit tillbaka, sände de bud och kallade honom till folkförsamlingen och gjorde honom till kung över hela Israel. Ingen höll sig till Davids hus mer än Juda stam.</span> <span class="verse"><a name="21">21</a>När Rehabeam kom till Jerusalem, kallade han samman hela Juda hus och Benjamins stam, 180 000 utvalda krigare, för att de skulle strida mot Israels hus och vinna tillbaka kungadömet åt Rehabeam, Salomos son.</span> <span class="verse"><a name="22">22</a>Men Guds ord kom till gudsmannen Semaja. Han sade:</span> <span class="verse"><a name="23">23</a>"Säg till Rehabeam, Salomos son, Juda kung, och till hela Juda hus och Benjamin och det övriga folket:</span> <span class="verse"><a name="24">24</a>Så säger Herren: Ni skall inte dra upp för att strida mot era bröder, Israels barn. Vänd tillbaka hem, var och en till sitt, ty det som har skett har kommit från mig." De lyssnade till Herrens ord och vände om och gick sin väg, så som Herren hade befallt.</span> <span class="verse"><a name="25">25</a>Jerobeam befäste Sikem i Efraims bergsbygd och bosatte sig där. Därifrån drog han bort och befäste Penuel.</span> <span class="verse"><a name="26">26</a>Jerobeam tänkte inom sig: "Nu kan riket komma tillbaka till Davids hus.</span> <span class="verse"><a name="27">27</a>Ty om folket drar upp till Herrens hus i Jerusalem för att offra, kan folket i sitt hjärta vända tillbaka till sin herre Rehabeam, Juda kung. Då dödar de mig och vänder tillbaka till Rehabeam, Juda kung."</span> <span class="verse"><a name="28">28</a>Sedan kungen hade rådgjort om detta, lät han göra två kalvar av guld och sade till folket: "Nu får det vara nog med era färder upp till Jerusalem. Se, här är din Gud, Israel, han som har fört dig upp ur Egyptens land."</span> <span class="verse"><a name="29">29</a>Han ställde upp den ena i Betel, och den andra i Dan.</span> <span class="verse"><a name="30">30</a>Detta blev en orsak till synd. Folket gick ända till Dan för att träda fram för den ena av dem.</span> <span class="verse"><a name="31">31</a>Han byggde också upp offerhöjdshus och gjorde alla slags män ur folket till präster, sådana som inte var leviter.</span> <span class="verse"><a name="32">32</a>Jerobeam anordnade en högtid på femtonde dagen i åttonde månaden, lik högtiden i Juda, och gick då upp till altaret. Han gjorde detta i Betel för att offra åt de kalvar som han hade låtit göra. De män som han hade gjort till offerhöjdspräster, lät han göra tjänst i Betel.</span> <span class="verse"><a name="33">33</a>Till det altare som han hade gjort i Betel steg han alltså upp på femtonde dagen i åttonde månaden, det var den månad som han själv hade valt. Han anordnade då en högtid för Israels barn och steg upp till altaret för att tända offereld.</span> </p></div</div></div></body></html>