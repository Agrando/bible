<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1kgs">1 Kings</a> &gt <strong>Chapter 15</strong></div><p><span class="verse"><a name="1">1</a>I kung Jerobeams, Nebats sons, artonde regeringsår blev Abiam kung över Juda.</span> <span class="verse"><a name="2">2</a>Han regerade tre år i Jerusalem. Hans mor hette Maaka, Abisaloms dotter.</span> <span class="verse"><a name="3">3</a>Abiam levde i alla de synder som hans far hade begått före honom, och han var inte hängiven Herren, sin Gud, så som hans fader Davids hjärta hade varit.</span> <span class="verse"><a name="4">4</a>Men för Davids skull lät Herren, hans Gud, honom få en lampa i Jerusalem, genom att han insatte hans son efter honom och lät Jerusalem finnas kvar.</span> <span class="verse"><a name="5">5</a>Detta skedde därför att David hade gjort det som var rätt i Herrens ögon och inte vänt sig bort ifrån något som han befallde honom, så länge han levde, utom ifråga om hetiten Uria.</span> <span class="verse"><a name="6">6</a>Men Rehabeam och Jerobeam låg i krig med varandra, så länge Rehabeam levde.</span> <span class="verse"><a name="7">7</a>Vad som mer finns att säga om Abiam och om allt vad han gjorde, det är skrivet i Juda kungars krönika. Och Abiam och Jerobeam låg i krig med varandra.</span> <span class="verse"><a name="8">8</a>Abiam gick till vila hos sina fäder, och man begravde honom i Davids stad. Hans son Asa blev kung efter honom.</span> <span class="verse"><a name="9">9</a>I Jerobeams, Israels kungs, tjugonde regeringsår blev Asa kung över Juda.</span> <span class="verse"><a name="10">10</a>Han regerade fyrtioett år i Jerusalem. Hans mor hette Maaka, Abisaloms dotter.</span> <span class="verse"><a name="11">11</a>Asa gjorde det som var rätt i Herrens ögon, så som hans fader David hade gjort.</span> <span class="verse"><a name="12">12</a>Han fördrev ur landet alla dem som ägnade sig åt manlig tempelprostitution. Han skaffade bort alla de eländiga avgudabilder som hans fäder hade låtit göra.</span> <span class="verse"><a name="13">13</a>Till och med sin moder Maaka avsatte han från hennes drottningvärdighet, därför att hon hade satt upp en avgudabild åt Aseran. Asa högg ner avgudabilden och brände upp den i Kidrons dal.</span> <span class="verse"><a name="14">14</a>Offerhöjderna blev inte avskaffade. Men Asas hjärta var hängivet Herren, så länge han levde.</span> <span class="verse"><a name="15">15</a>Han förde in i Herrens hus, både det hans far och det han själv hade helgat: silver, guld och kärl.</span> <span class="verse"><a name="16">16</a>Asa och Israels kung Basha låg i krig med varandra, så länge de levde.</span> <span class="verse"><a name="17">17</a>Basha, Israels kung, drog upp mot Juda och började befästa Rama för att hindra att någon kom vare sig till eller från Asa, Juda kung.</span> <span class="verse"><a name="18">18</a>Då tog Asa allt silver och guld som fanns kvar i skattkamrarna i Herrens hus, liksom skatterna i kungshuset och lämnade detta åt sina tjänare. Därefter sände kung Asa dem till Ben-Hadad, son till Tabrimmon, son till Hezjon, kungen i Aram, som bodde i Damaskus, och lät säga:</span> <span class="verse"><a name="19">19</a>"Låt oss ingå förbund du och jag, liksom det var mellan min far och din far. Här sänder jag dig gåvor av silver och guld. Bryt ditt förbund med Basha, Israels kung, så att han lämnar mig i fred."</span> <span class="verse"><a name="20">20</a>Ben-Hadad lyssnade till kung Asa och sände sina befälhavare mot Israels städer och slog Ijon, Dan, Abel-Bet-Maaka och hela Kinneret och hela Naftalis land.</span> <span class="verse"><a name="21">21</a>När Basha hörde detta, avstod han från att befästa Rama och stannade kvar i Tirsa.</span> <span class="verse"><a name="22">22</a>Då kallade kung Asa samman hela Juda, ingen var undantagen. De förde bort stenar och trävirke som Basha hade använt till att befästa Rama. Med detta befäste kung Asa Geba i Benjamin och Mispa.</span> <span class="verse"><a name="23">23</a>Vad som mer finns att säga om Asa, om alla hans mäktiga gärningar, ja, allt vad han gjorde, och om de städer han byggde, det är skrivet i Juda kungars krönika. Men när han blev gammal fick han en sjukdom i sina fötter.</span> <span class="verse"><a name="24">24</a>Asa gick till vila hos sina fäder och blev begravd hos sina fäder i sin fader Davids stad. Hans son Josafat blev kung efter honom.</span> <span class="verse"><a name="25">25</a>Nadab, Jerobeams son, blev kung över Israel i Asas, Juda kungs, andra regeringsår, och han regerade över Israel i två år.</span> <span class="verse"><a name="26">26</a>Han gjorde det som var ont i Herrens ögon och vandrade på sin fars vägar och i den synd genom vilken han kom Israel att synda.</span> <span class="verse"><a name="27">27</a>Men Basha, Ahias son, som var av Isaskars släkt, anstiftade en sammansvärjning mot honom, och Basha dödade honom vid Gibbeton som tillhörde filisteerna medan Nadab med hela Israel belägrade Gibbeton.</span> <span class="verse"><a name="28">28</a>I Asas, Juda kungs, tredje regeringsår var det som Basha lät döda Nadab, och han blev själv kung i Nadabs ställe.</span> <span class="verse"><a name="29">29</a>När han hade blivit kung, dödade han alla som hörde till Jerobeams hus. Han lät ingen av Jerobeams hus bli kvar, utan utrotade dem enligt det ord som Herren hade talat genom sin tjänare Ahia från Silo.</span> <span class="verse"><a name="30">30</a>Detta för de synder som Jerobeam hade begått och genom vilka han kom Israel att synda, så att han därmed väckte Herrens, Israels Guds, vrede.</span> <span class="verse"><a name="31">31</a>Vad som mer finns att säga om Nadab och om allt vad han gjorde, det är skrivet i Israels kungars krönika.</span> <span class="verse"><a name="32">32</a>Men Asa och Israels kung Basha låg i krig med varandra så länge de levde.</span> <span class="verse"><a name="33">33</a>I Asas, Juda kungs, tredje regeringsår blev Basha, Ahias son, kung över hela Israel i Tirsa och regerade i tjugofyra år.</span> <span class="verse"><a name="34">34</a>Han gjorde det som var ont i Herrens ögon och vandrade på Jerobeams väg och i den synd genom vilken han kom Israel att synda.</span> </p></div</div></div></body></html>