<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/luke">Luke</a> &gt <strong>Chapter 18</strong></div><p><span class="verse"><a name="1">1</a>Jesus berättade för dem en liknelse för att visa att de alltid borde be utan att tröttna.</span> <span class="verse"><a name="2">2</a>"I en stad fanns en domare som varken fruktade Gud eller hade respekt för människor.</span> <span class="verse"><a name="3">3</a>I samma stad fanns en änka, som gång på gång kom till honom och sade: Ge mig rätt inför min motpart.</span> <span class="verse"><a name="4">4</a>Till en tid ville han inte, men sedan sade han till sig själv: Även om jag inte fruktar Gud eller har respekt för någon människa,</span> <span class="verse"><a name="5">5</a>skall jag ändå ge den här änkan rätt, därför att hon är så besvärlig. Annars kommer hon till sist att pina livet ur mig med sina ständiga besök."</span> <span class="verse"><a name="6">6</a>Och Herren sade: "Hör vad den orättfärdige domaren säger.</span> <span class="verse"><a name="7">7</a>Skulle då inte Gud skaffa rätt åt sina utvalda, som ropar till honom dag och natt, då han ju lyssnar tåligt till dem?</span> <span class="verse"><a name="8">8</a>Jag säger er: Han kommer snart att skaffa dem rätt. Men skall väl Människosonen, när han kommer, finna en sådan tro på jorden?"</span> <span class="verse"><a name="9">9</a>För några som var säkra på att de själva var rättfärdiga och som föraktade andra, berättade Jesus också denna liknelse:</span> <span class="verse"><a name="10">10</a>"Två män gick upp till templet för att be. Den ene var farisé och den andre publikan.</span> <span class="verse"><a name="11">11</a>Farisén stod och bad för sig själv: Gud, jag tackar dig för att jag inte är som andra människor, rånare, brottslingar, äktenskapsbrytare, eller som den där publikanen.</span> <span class="verse"><a name="12">12</a>Jag fastar två gånger i veckan, jag ger tionde av allt jag tjänar.</span> <span class="verse"><a name="13">13</a>Publikanen stod långt borta och vågade inte ens lyfta blicken mot himlen utan slog sig för bröstet och bad: Gud, var nådig mot mig, syndare.</span> <span class="verse"><a name="14">14</a>Jag säger er: Han gick hem rättfärdig, inte den andre. Ty var och en som upphöjer sig skall bli förödmjukad, men den som ödmjukar sig skall bli upphöjd."</span> <span class="verse"><a name="15">15</a>Man bar också fram spädbarn till Jesus för att han skulle röra vid dem. När lärjungarna såg det, visade de bort dem.</span> <span class="verse"><a name="16">16</a>Men Jesus kallade dem till sig och sade: "Låt barnen komma till mig och hindra dem inte, ty Guds rike tillhör sådana.</span> <span class="verse"><a name="17">17</a>Amen säger jag er: Den som inte tar emot Guds rike som ett barn, han kommer aldrig ditin."</span> <span class="verse"><a name="18">18</a>En man i hög ställning frågade Jesus: "Gode Mästare, vad skall jag göra för att få evigt liv?"</span> <span class="verse"><a name="19">19</a>Jesus sade till honom: "Varför kallar du mig god? Ingen är god utom en, och det är Gud.</span> <span class="verse"><a name="20">20</a>Buden känner du: Du skall inte begå äktenskapsbrott, Du skall inte mörda, Du skall inte stjäla, Du skall inte vittna falskt, Hedra din far och din mor."</span> <span class="verse"><a name="21">21</a>Mannen sade: "Allt detta har jag hållit sedan jag var ung."</span> <span class="verse"><a name="22">22</a>Jesus hörde det och sade till honom: "Ett fattas dig ännu. Sälj allt vad du äger och dela ut till de fattiga. Då skall du få en skatt i himlen, och kom sedan och följ mig."</span> <span class="verse"><a name="23">23</a>När mannen hörde detta, blev han djupt bedrövad, eftersom han var mycket rik.</span> <span class="verse"><a name="24">24</a>Jesus såg att han var bedrövad och sade: "Hur svårt är det inte för dem som är rika att komma in i Guds rike.</span> <span class="verse"><a name="25">25</a>Det är lättare för en kamel att komma igenom ett synålsöga än för en rik att komma in i Guds rike."</span> <span class="verse"><a name="26">26</a>De som hörde detta frågade: "Vem kan då bli frälst?"</span> <span class="verse"><a name="27">27</a>Han svarade: "Det som är omöjligt för människor är möjligt för Gud."</span> <span class="verse"><a name="28">28</a>Då sade Petrus: "Se, vi har lämnat det vi ägde och följt dig."</span> <span class="verse"><a name="29">29</a>Jesus sade till dem: "Amen säger jag er: Var och en som har lämnat hus eller hustru eller bröder eller föräldrar eller barn för Guds rikes skull,</span> <span class="verse"><a name="30">30</a>skall få mångdubbelt igen redan i den här världen, och sedan evigt liv i den kommande världen."</span> <span class="verse"><a name="31">31</a>Jesus tog de tolv åt sidan och sade till dem: "Se, vi går upp till Jerusalem, och allt som genom profeterna är skrivet om Människosonen skall gå i uppfyllelse.</span> <span class="verse"><a name="32">32</a>Ty han kommer att utlämnas åt hedningarna. De skall håna och skymfa honom, spotta på honom,</span> <span class="verse"><a name="33">33</a>gissla honom och döda honom, och på tredje dagen skall han uppstå."</span> <span class="verse"><a name="34">34</a>Men lärjungarna förstod ingenting av detta. Det var fördolt för dem, så att de inte fattade vad han menade.</span> <span class="verse"><a name="35">35</a>När Jesus närmade sig Jeriko, satt en blind man vid vägen och tiggde.</span> <span class="verse"><a name="36">36</a>Han hörde folk gå förbi och frågade vad som stod på.</span> <span class="verse"><a name="37">37</a>Man talade om för honom att det var Jesus från Nasaret som gick förbi,</span> <span class="verse"><a name="38">38</a>och då ropade han: "Jesus, Davids son, förbarma dig över mig!"</span> <span class="verse"><a name="39">39</a>De som gick främst sade åt honom att tiga, men han ropade bara ännu mer: "Davids son, förbarma dig över mig!"</span> <span class="verse"><a name="40">40</a>Jesus stannade och befallde att mannen skulle ledas fram till honom. När han kom frågade Jesus:</span> <span class="verse"><a name="41">41</a>"Vad vill du att jag skall göra för dig?" Han svarade: "Herre, gör så att jag kan se."</span> <span class="verse"><a name="42">42</a>Jesus sade till honom: "Du får din syn. Din tro har frälst dig."</span> <span class="verse"><a name="43">43</a>Genast kunde han se, och han följde Jesus och prisade Gud. Och allt folket som såg det prisade Gud.</span> </p></div</div></div></body></html>