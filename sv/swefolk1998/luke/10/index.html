<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/luke">Luke</a> &gt <strong>Chapter 10</strong></div><p><span class="verse"><a name="1">1</a>Därefter utsåg Herren sjuttio andra och sände dem två och två framför sig till varje stad och plats dit han själv skulle komma.</span> <span class="verse"><a name="2">2</a>Han sade till dem: "Skörden är stor, men arbetarna är få. Be därför skördens Herre att han sänder ut arbetare till sin skörd.</span> <span class="verse"><a name="3">3</a>Gå ut! Se, jag sänder er som lamm in bland vargar.</span> <span class="verse"><a name="4">4</a>Ta inte med er någon börs eller lädersäck eller några sandaler, och hälsa inte på någon under vägen.</span> <span class="verse"><a name="5">5</a>När ni kommer in i ett hus, säg då först: Frid över detta hus.</span> <span class="verse"><a name="6">6</a>Och om där bor en fridens man, skall den frid ni tillönskar vila över honom. Annars skall den vända tillbaka till er.</span> <span class="verse"><a name="7">7</a>Stanna i det huset, och ät och drick vad ni får, ty arbetaren är värd sin lön. Flytta inte från hus till hus.</span> <span class="verse"><a name="8">8</a>Och när ni kommer till en stad där man tar emot er, så ät det som sätts fram åt er.</span> <span class="verse"><a name="9">9</a>Bota de sjuka i den staden och säg till folket: Guds rike är nu hos er.</span> <span class="verse"><a name="10">10</a>Men om ni kommer till en stad där man inte tar emot er, gå då ut på gatorna och säg:</span> <span class="verse"><a name="11">11</a>Till och med dammet som har fastnat på våra fötter i er stad stryker vi av för att vittna mot er. Men det skall ni veta att Guds rike är nu här.</span> <span class="verse"><a name="12">12</a>Jag säger er att på den dagen skall det bli drägligare för Sodom än för den staden.</span> <span class="verse"><a name="13">13</a>Ve dig, Korasin! Ve dig, Betsaida! Ty om de kraftgärningar som har utförts i er hade gjorts i Tyrus och Sidon, skulle de för länge sedan ha ångrat sig och suttit i säck och aska.</span> <span class="verse"><a name="14">14</a>Men så skall det också vid domen bli drägligare för Tyrus och Sidon än för er.</span> <span class="verse"><a name="15">15</a>Och du, Kapernaum, skall väl du upphöjas till himlen? Nej, ner i helvetet skall du fara.</span> <span class="verse"><a name="16">16</a>Den som lyssnar till er lyssnar till mig, och den som förkastar er förkastar mig. Och den som förkastar mig, han förkastar honom som har sänt mig."</span> <span class="verse"><a name="17">17</a>De sjuttio kom glada tillbaka och berättade: "Herre, till och med de onda andarna lyder oss i ditt namn."</span> <span class="verse"><a name="18">18</a>Han sade till dem: "Jag såg Satan falla ner från himlen som en blixt.</span> <span class="verse"><a name="19">19</a>Se, jag har gett er makt att trampa på ormar och skorpioner och att stå emot fiendens hela välde. Ingenting skall någonsin skada er.</span> <span class="verse"><a name="20">20</a>Men gläd er inte så mycket över att andarna lyder er, som över att era namn är skrivna i himlen."</span> <span class="verse"><a name="21">21</a>I samma stund jublade Jesus i den helige Ande och sade: "Jag prisar dig, Fader, du himlens och jordens Herre, för att du har dolt detta för de visa och kloka men uppenbarat det för de olärda och små. Ja, Fader, detta var din goda vilja.</span> <span class="verse"><a name="22">22</a>Allt har min Fader överlämnat åt mig. Och ingen vet vem Sonen är utom Fadern, och ingen vet vem Fadern är utom Sonen och den som Sonen vill uppenbara honom för."</span> <span class="verse"><a name="23">23</a>När de var ensamma, vände sig Jesus till lärjungarna och sade: "Saliga är de ögon som ser det ni ser.</span> <span class="verse"><a name="24">24</a>Ty jag säger er: Många profeter och kungar ville se vad ni ser, men fick inte se det, och höra det ni hör, men fick inte höra det."</span> <span class="verse"><a name="25">25</a>Då kom en laglärd fram och ville snärja honom och frågade: "Mästare, vad skall jag göra för att få evigt liv?"</span> <span class="verse"><a name="26">26</a>Jesus sade till honom: "Vad står skrivet i lagen? Vad läser du där?"</span> <span class="verse"><a name="27">27</a>Han svarade: "Du skall älska Herren din Gud av hela ditt hjärta och av hela din själ och av hela din kraft och av hela ditt förstånd, och din nästa som dig själv."</span> <span class="verse"><a name="28">28</a>Jesus sade till honom: "Du svarade rätt. Gör det, så får du leva."</span> <span class="verse"><a name="29">29</a>Då ville mannen försvara sig och frågade Jesus: "Vem är då min nästa?"</span> <span class="verse"><a name="30">30</a>Jesus svarade:"En man var på väg från Jerusalem ner till Jeriko och råkade ut för rövare. De slet av honom kläderna och misshandlade honom. Sedan gav de sig av och lämnade honom där halvdöd.</span> <span class="verse"><a name="31">31</a>En präst kom händelsevis ner samma väg, och när han fick se mannen gick han förbi.</span> <span class="verse"><a name="32">32</a>På samma sätt var det med en levit. Han kom till platsen, såg mannen och gick förbi.</span> <span class="verse"><a name="33">33</a>En samarit som färdades samma väg kom också dit. När han såg mannen, förbarmade han sig över honom.</span> <span class="verse"><a name="34">34</a>Han gick fram till honom, hällde olja och vin i hans sår och förband dem. Sedan lyfte han upp honom på sin åsna, förde honom till ett värdshus och skötte om honom.</span> <span class="verse"><a name="35">35</a>Nästa dag tog han fram två denarer och gav åt värdshusvärden och sade: Sköt om honom, och kostar det mer skall jag betala när jag kommer tillbaka.</span> <span class="verse"><a name="36">36</a>Vem av dessa tre tycker du var en nästa för mannen som hade råkat ut för rövare?"</span> <span class="verse"><a name="37">37</a>Han svarade: "Den som visade honom barmhärtighet." Då sade Jesus till honom: "Gå du och gör som han."</span> <span class="verse"><a name="38">38</a>Medan de var på väg gick Jesus in i en by, där en kvinna som hette Marta tog emot honom i sitt hem.</span> <span class="verse"><a name="39">39</a>Hon hade en syster, Maria, som satte sig vid Herrens fötter och lyssnade till hans ord.</span> <span class="verse"><a name="40">40</a>Marta däremot var helt upptagen med allt som skulle ställas i ordning, och hon gick fram och sade: "Herre, bryr du dig inte om att min syster har lämnat mig ensam att sköta allting? Säg nu till henne att hon hjälper mig."</span> <span class="verse"><a name="41">41</a>Herren svarade henne: "Marta, Marta, du gör dig bekymmer och oroar dig för så mycket.</span> <span class="verse"><a name="42">42</a>Men bara ett är nödvändigt. Maria har valt den goda delen, och den skall inte tas ifrån henne."</span> </p></div</div></div></body></html>