<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/luke">Luke</a> &gt <strong>Chapter 19</strong></div><p><span class="verse"><a name="1">1</a>Jesus kom därefter in i Jeriko och vandrade genom staden.</span> <span class="verse"><a name="2">2</a>Och se, där fanns en man som hette Sackeus och var förman vid tullen, och han var rik.</span> <span class="verse"><a name="3">3</a>Han ville se vem Jesus var men kunde inte för folkskarans skull, ty han var liten till växten.</span> <span class="verse"><a name="4">4</a>Då sprang han i förväg och klättrade upp i ett mullbärsfikonträd för att kunna se honom, eftersom Jesus skulle komma den vägen.</span> <span class="verse"><a name="5">5</a>När Jesus kom till det stället, såg han upp och sade till honom: "Sackeus, skynda dig ner, ty i dag måste jag komma och stanna i ditt hus."</span> <span class="verse"><a name="6">6</a>Sackeus skyndade sig ner och tog emot honom med glädje.</span> <span class="verse"><a name="7">7</a>Alla som såg det mumlade förargat: "Han har tagit in hos en syndare."</span> <span class="verse"><a name="8">8</a>Men Sackeus stod där och sade till Herren: "Herre, hälften av det jag äger ger jag åt de fattiga, och om jag har bedragit någon, ger jag honom fyrdubbelt tillbaka."</span> <span class="verse"><a name="9">9</a>Jesus sade till honom: "I dag har frälsning kommit till denna familj, eftersom också han är en Abrahams son.</span> <span class="verse"><a name="10">10</a>Ty Människosonen har kommit för att uppsöka och frälsa det som var förlorat."</span> <span class="verse"><a name="11">11</a>När de hörde detta, berättade Jesus ännu en liknelse, eftersom han var nära Jerusalem och de tänkte sig att Guds rike genast skulle träda fram på ett synligt sätt.</span> <span class="verse"><a name="12">12</a>Han sade: "En man av förnäm släkt for till ett land långt borta för att få kungavärdighet och sedan komma tillbaka.</span> <span class="verse"><a name="13">13</a>Han kallade till sig tio av sina tjänare och gav dem tio pund och sade till dem: Gör affärer med dessa tills jag kommer tillbaka.</span> <span class="verse"><a name="14">14</a>Men hans landsmän hatade honom, och när han hade farit skickade de sändebud som skulle säga: Vi vill inte ha honom till kung över oss.</span> <span class="verse"><a name="15">15</a>Men han fick sin kungavärdighet, och när han kom tillbaka lät han kalla till sig tjänarna som hade fått pengarna. Han ville veta vad var och en hade förtjänat.</span> <span class="verse"><a name="16">16</a>Den förste kom och sade: Herre, ditt pund har gett tio pund till.</span> <span class="verse"><a name="17">17</a>Då sade kungen: Bra, du gode tjänare. Eftersom du har varit trogen i det minsta skall du härska över tio städer.</span> <span class="verse"><a name="18">18</a>Den andre kom och sade: Ditt pund har gett fem pund till.</span> <span class="verse"><a name="19">19</a>Kungen sade till honom: Du skall härska över fem städer.</span> <span class="verse"><a name="20">20</a>Därefter kom en annan tjänare och sade: Herre, se här är ditt pund. Jag har haft det förvarat i en duk</span> <span class="verse"><a name="21">21</a>av fruktan för dig, eftersom du är en sträng man som tar ut vad du inte har satt in och skördar vad du inte har sått.</span> <span class="verse"><a name="22">22</a>Hans herre sade till honom: Efter dina egna ord skall jag döma dig, du onde tjänare! Du visste att jag är en sträng man, som tar ut vad jag inte har satt in och skördar vad jag inte har sått.</span> <span class="verse"><a name="23">23</a>Varför satte du inte in mina pengar i en bank, så att jag kunde få ut dem med ränta när jag kom tillbaka?</span> <span class="verse"><a name="24">24</a>Och till dem som stod bredvid sade han: Ta ifrån honom hans pund och ge det åt den som har tio pund.</span> <span class="verse"><a name="25">25</a>De sade: Herre, han har redan tio pund.</span> <span class="verse"><a name="26">26</a>Ja, jag säger er: Var och en som har skall få, men den som inget har, från honom skall tas också det han har.</span> <span class="verse"><a name="27">27</a>Men dessa mina fiender som inte ville ha mig till kung över sig, för hit dem och hugg ner dem inför mina ögon."</span> <span class="verse"><a name="28">28</a>Sedan Jesus hade sagt detta gick han framför dem upp till Jerusalem.</span> <span class="verse"><a name="29">29</a>Då han närmade sig Betfage och Betania vid det berg som kallas Oljeberget, sände han i väg två av sina lärjungar</span> <span class="verse"><a name="30">30</a>och sade: "Gå till byn rakt framför er. När ni kommer in i den skall ni finna ett åsneföl, som står där bundet och som ännu ingen har suttit på. Lös det och led hit det.</span> <span class="verse"><a name="31">31</a>Och om någon frågar er varför ni löser det, skall ni svara: Herren behöver det."</span> <span class="verse"><a name="32">32</a>De som var utsända begav sig i väg och fann att det var som han hade sagt dem.</span> <span class="verse"><a name="33">33</a>Och de löste fölet. Då frågade de som ägde det: "Varför löser ni fölet?"</span> <span class="verse"><a name="34">34</a>De svarade: "Herren behöver det."</span> <span class="verse"><a name="35">35</a>Och de ledde det till Jesus och lade sina mantlar på det och lät Jesus sitta upp.</span> <span class="verse"><a name="36">36</a>Och där han red fram bredde man ut sina mantlar på vägen.</span> <span class="verse"><a name="37">37</a>Då han närmade sig sluttningen av Oljeberget, började hela skaran av lärjungar i sin glädje prisa Gud med hög röst för alla de kraftgärningar som de hade sett:</span> <span class="verse"><a name="38">38</a>"Välsignad är han som kommer, konungen, i Herrens namn! Frid i himlen och ära i höjden!"</span> <span class="verse"><a name="39">39</a>Några fariseer i folkmassan sade då till honom: "Mästare, säg åt dina lärjungar att tiga!"</span> <span class="verse"><a name="40">40</a>Han svarade: "Jag säger er att om de tiger, kommer stenarna att ropa."</span> <span class="verse"><a name="41">41</a>När Jesus kom närmare och såg staden, brast han i gråt över den</span> <span class="verse"><a name="42">42</a>och sade: "Tänk om du i dag hade förstått, också du, vad som ger dig verklig frid. Men nu är det dolt för dina ögon.</span> <span class="verse"><a name="43">43</a>Ty det skall komma dagar över dig, när dina fiender kastar upp en belägringsvall runt dig och omringar och ansätter dig från alla håll.</span> <span class="verse"><a name="44">44</a>De skall slå dig och dina barn i dig till marken och skall inte lämna kvar i dig sten på sten, därför att du inte förstod den tid då Herren besökte dig."</span> <span class="verse"><a name="45">45</a>Sedan gick Jesus in på tempelplatsen och började driva ut dem som sålde där.</span> <span class="verse"><a name="46">46</a>Han sade till dem: "Det står skrivet: Mitt hus skall vara ett bönens hus.  Men ni har gjort det till ett rövarnäste."</span> <span class="verse"><a name="47">47</a>Och han undervisade var dag i templet. Översteprästerna, de skriftlärda och folkets ledare sökte efter ett tillfälle att röja honom ur vägen,</span> <span class="verse"><a name="48">48</a>men de kunde inte komma på hur de skulle gå till väga. Ty allt folket hängde vid hans läppar och lyssnade ivrigt.</span> </p></div</div></div></body></html>