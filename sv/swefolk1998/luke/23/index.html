<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/luke">Luke</a> &gt <strong>Chapter 23</strong></div><p><span class="verse"><a name="1">1</a>Alla de församlade bröt nu upp och förde honom inför Pilatus.</span> <span class="verse"><a name="2">2</a>Där började de anklaga honom och säga: "Vi har funnit att den här mannen förleder vårt folk, förbjuder oss betala skatt till kejsaren och säger att han är Messias, en konung."</span> <span class="verse"><a name="3">3</a>Pilatus frågade honom: "Är du judarnas konung?" Jesus svarade: "Du själv säger det."</span> <span class="verse"><a name="4">4</a>Pilatus sade då till översteprästerna och till folket: "Jag finner inget brottsligt hos den här mannen."</span> <span class="verse"><a name="5">5</a>Men de var påstridiga och sade: "Han uppviglar med sin lära folket över hela Judeen, från Galileen och ända hit."</span> <span class="verse"><a name="6">6</a>När Pilatus hörde detta, frågade han om mannen var från Galileen.</span> <span class="verse"><a name="7">7</a>Och då han fick veta att Jesus kom från Herodes område, skickade han honom till Herodes, som också var i Jerusalem under de dagarna.</span> <span class="verse"><a name="8">8</a>När Herodes fick se Jesus, blev han mycket glad. Han hade länge velat träffa honom, eftersom han hade hört talas om honom, och han hoppades nu få se honom göra något tecken.</span> <span class="verse"><a name="9">9</a>Herodes ställde rätt många frågor till honom, men Jesus svarade inte.</span> <span class="verse"><a name="10">10</a>Översteprästerna och de skriftlärda stod där och anklagade honom häftigt.</span> <span class="verse"><a name="11">11</a>Herodes och hans soldater bemötte honom med förakt och gjorde narr av honom, och sedan han låtit sätta på honom en praktfull dräkt, skickade han honom tillbaka till Pilatus.</span> <span class="verse"><a name="12">12</a>Den dagen blev Herodes och Pilatus vänner med varandra. Förut hade det rått fiendskap mellan dem.</span> <span class="verse"><a name="13">13</a>Pilatus kallade samman översteprästerna och rådsmedlemmarna och folket</span> <span class="verse"><a name="14">14</a>och sade till dem: "Ni har fört den här mannen till mig och sagt att han uppviglar folket. Jag har nu förhört honom i er närvaro men inte funnit honom skyldig till det som ni anklagar honom för.</span> <span class="verse"><a name="15">15</a>Inte heller Herodes har funnit honom skyldig, och därför har han skickat honom tillbaka till oss. Ni ser att mannen inte har gjort något som förtjänar döden.</span> <span class="verse"><a name="16">16</a>Därför vill jag bestraffa honom och sedan frige honom."</span> <span class="verse"><a name="17">17</a>Då skrek hela hopen: "Bort med honom! Låt oss få Barabbas fri!" -</span> <span class="verse"><a name="18">18</a>Barabbas var en man som hade kastats i fängelse för ett upplopp i staden och för mord. -</span> <span class="verse"><a name="19">19</a>Pilatus talade till dem igen, ty han ville frige Jesus.</span> <span class="verse"><a name="20">20</a>Men de skrek: "Korsfäst! Korsfäst honom!"</span> <span class="verse"><a name="21">21</a>För tredje gången sade han till dem: "Vad har han då gjort för ont? Jag har inte funnit honom skyldig till något som förtjänar döden. Därför vill jag bestraffa honom och sedan frige honom."</span> <span class="verse"><a name="22">22</a>Men de låg över honom med höga rop och krävde att Jesus skulle korsfästas, och deras rop blev allt starkare.</span> <span class="verse"><a name="23">23</a>Pilatus beslöt då att de skulle få vad de begärde.</span> <span class="verse"><a name="24">24</a>Han frigav den som de ville ha fri - mannen som var fängslad för upplopp och mord - men Jesus utlämnade han, så att de fick som de ville.</span> <span class="verse"><a name="25">25</a>När de förde bort honom, grep de en man som kom från landet, Simon från Cyrene. På honom lade de korset, för att han skulle bära det efter Jesus.</span> <span class="verse"><a name="26">26</a>En stor folkmassa följde honom, bland dem många kvinnor som sörjde och grät över honom.</span> <span class="verse"><a name="27">27</a>Då vände Jesus sig om och sade till dem: "Jerusalems döttrar, gråt inte över mig, utan gråt över er själva och era barn.</span> <span class="verse"><a name="28">28</a>Ty det kommer en tid då man skall säga: Saliga är de ofruktsamma, de moderliv som inte har fött, och de bröst som inte har gett di.</span> <span class="verse"><a name="29">29</a>Då skall man säga till bergen: Fall över oss, och till höjderna: Dölj oss!</span> <span class="verse"><a name="30">30</a>Ty om man gör så med det friska trädet, vad skall då inte ske med det torra?"</span> <span class="verse"><a name="31">31</a>Två andra brottslingar fördes också ut för att avrättas tillsammans med honom.</span> <span class="verse"><a name="32">32</a>Och när de kom till den plats som kallas Huvudskallen, korsfäste de honom och brottslingarna där, den ene på hans högra sida och den andre på hans vänstra.</span> <span class="verse"><a name="33">33</a>Men Jesus sade: "Fader, förlåt dem, ty de vet inte vad de gör." Och de delade hans kläder mellan sig och kastade lott om dem.</span> <span class="verse"><a name="34">34</a>Folket stod där och såg på. Men medlemmarna i Stora rådet hånade honom och sade: "Andra har han hjälpt. Nu får han hjälpa sig själv, om han är Guds Messias, den Utvalde."</span> <span class="verse"><a name="35">35</a>Även soldaterna gick fram och hånade honom. De räckte honom surt vin</span> <span class="verse"><a name="36">36</a>och sade: "Om du är judarnas konung, så hjälp dig själv."</span> <span class="verse"><a name="37">37</a>Över honom fanns det också ett anslag: "Detta är judarnas konung."</span> <span class="verse"><a name="38">38</a>En av brottslingarna som var upphängda där skymfade honom och sade: "Är inte du Messias? Hjälp då dig själv och oss!"</span> <span class="verse"><a name="39">39</a>Men den andre tillrättavisade honom och sade: "Fruktar inte heller du Gud, du som är under samma dom?</span> <span class="verse"><a name="40">40</a>Vår dom är rättvis. Vi får vad vi har förtjänat. Men han har inte gjort något ont."</span> <span class="verse"><a name="41">41</a>Och han sade: "Jesus, tänk på mig, när du kommer till ditt rike."</span> <span class="verse"><a name="42">42</a>Jesus svarade: "Amen säger jag dig: I dag skall du vara med mig i paradiset."</span> <span class="verse"><a name="43">43</a>Det var nu omkring sjätte timmen. Då kom över hela landet ett mörker som varade ända till nionde timmen.</span> <span class="verse"><a name="44">44</a>Solen förmörkades, och förlåten i templet brast mitt itu.</span> <span class="verse"><a name="45">45</a>Och Jesus ropade med hög röst: "Fader, i dina händer överlämnar jag min ande."  Och när han hade sagt detta gav han upp andan.</span> <span class="verse"><a name="46">46</a>Officeren som såg det som hände, prisade Gud och sade: "Den mannen var verkligen rättfärdig."</span> <span class="verse"><a name="47">47</a>Allt folket hade samlats för att se på, och de slog sig för bröstet när de såg vad som skedde och vände hem igen.</span> <span class="verse"><a name="48">48</a>Men alla hans vänner, också de kvinnor som hade följt honom från Galileen, hade stått på avstånd och sett detta.</span> <span class="verse"><a name="49">49</a>Nu fanns där en rådsherre vid namn Josef, en god och rättfärdig man,</span> <span class="verse"><a name="50">50</a>som inte hade samtyckt till vad de hade beslutat och gjort. Han var från den judiska staden Arimatea, och han väntade på Guds rike.</span> <span class="verse"><a name="51">51</a>Han gick till Pilatus och bad att få Jesu kropp.</span> <span class="verse"><a name="52">52</a>Han tog ner den, svepte den i ett linnetyg och lade den i en uthuggen klippgrav, där ännu ingen hade blivit lagd.</span> <span class="verse"><a name="53">53</a>Det var tillredelsedag, och sabbaten skulle just börja.</span> <span class="verse"><a name="54">54</a>De kvinnor som hade kommit tillsammans med Jesus från Galileen, följde efter och såg graven och hur hans kropp lades där.</span> <span class="verse"><a name="55">55</a>Sedan vände de hem och gjorde i ordning välluktande kryddor och oljor. Och på sabbaten var de i stillhet efter lagens bud.</span> </p></div</div></div></body></html>