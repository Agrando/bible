<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/luke/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/luke">Luke</a> &gt <strong>Chapter 13</strong></div><p><span class="verse"><a name="1">1</a>Just då kom några och berättade för Jesus om de galileer vilkas blod Pilatus hade blandat med deras offer.</span> <span class="verse"><a name="2">2</a>Jesus frågade dem: "Menar ni att dessa galileer var större syndare än alla andra galileer, eftersom de fick utstå detta?</span> <span class="verse"><a name="3">3</a>Nej, säger jag er, men om ni inte omvänder er, kommer ni alla att gå under som de.</span> <span class="verse"><a name="4">4</a>Eller de arton som dödades när tornet i Siloam föll ner över dem, menar ni att de var större syndare än alla andra invånare i Jerusalem?</span> <span class="verse"><a name="5">5</a>Nej, säger jag er, men om ni inte omvänder er, kommer ni alla att gå under på samma sätt."</span> <span class="verse"><a name="6">6</a>Sedan berättade han denna liknelse: "En man hade ett fikonträd planterat i sin vingård, och han kom för att se om det fanns frukt på det, men han fann ingen.</span> <span class="verse"><a name="7">7</a>Då sade han till sin trädgårdsmästare: I tre år har jag kommit och letat efter frukt på det här fikonträdet men inte hittat någon. Hugg ner det! Varför skall det få suga ut jorden?</span> <span class="verse"><a name="8">8</a>Men trädgårdsmästaren svarade honom: Herre, låt det stå kvar även i år, tills jag har grävt omkring det och gödslat.</span> <span class="verse"><a name="9">9</a>Kanske bär det frukt nästa år. Annars skall du hugga ner det."</span> <span class="verse"><a name="10">10</a>En sabbat undervisade Jesus i en av synagogorna.</span> <span class="verse"><a name="11">11</a>Där fanns en kvinna som hade haft en sjukdomsande i arton år. Hon var krokryggig och kunde inte räta på sig.</span> <span class="verse"><a name="12">12</a>När Jesus såg henne, kallade han henne till sig och sade till henne: "Kvinna, du är fri från din sjukdom",</span> <span class="verse"><a name="13">13</a>och så lade han händerna på henne. Genast rätade hon på sig och prisade Gud.</span> <span class="verse"><a name="14">14</a>Men synagogföreståndaren blev upprörd över att Jesus botade på sabbaten, och han sade till folket: "Sex dagar skall man arbeta. Kom därför och bli botade på dem och inte på sabbaten."</span> <span class="verse"><a name="15">15</a>Då svarade Herren honom: "Ni hycklare! Löser inte varenda en av er på sabbaten sin oxe eller åsna från krubban och leder bort och vattnar den?</span> <span class="verse"><a name="16">16</a>Men denna kvinna, en Abrahams dotter som Satan har hållit bunden i arton år, borde hon inte få bli löst från sin boja på sabbaten?"</span> <span class="verse"><a name="17">17</a>Vid de orden skämdes alla hans motståndare, men allt folket jublade över alla underbara gärningar som han utförde.</span> <span class="verse"><a name="18">18</a>Därefter sade han: "Vad är Guds rike likt? Vad skall jag jämföra det med?</span> <span class="verse"><a name="19">19</a>Det är likt ett senapskorn, som en man tar och lägger i sin trädgård. Det växer upp och blir ett träd, och himlens fåglar bygger bo bland grenarna."</span> <span class="verse"><a name="20">20</a>Vidare sade han: "Vad skall jag likna Guds rike vid?</span> <span class="verse"><a name="21">21</a>Det är likt en surdeg, som en kvinna tar och blandar in i tre mått vetemjöl, tills alltsammans blir syrat."</span> <span class="verse"><a name="22">22</a>På sin väg till Jerusalem gick Jesus genom städer och byar och undervisade.</span> <span class="verse"><a name="23">23</a>Någon frågade honom: "Herre, är det bara få som blir frälsta?" Han sade till dem:</span> <span class="verse"><a name="24">24</a>"Kämpa för att komma in genom den trånga porten. Ty många, säger jag er, skall försöka komma in men inte kunna det.</span> <span class="verse"><a name="25">25</a>När husets Herre har stigit upp och stängt porten och ni står utanför och bultar och säger: Herre, öppna för oss, då skall han svara er: Jag vet inte varifrån ni är.</span> <span class="verse"><a name="26">26</a>Då skall ni säga: Vi åt och drack när du var med, och du undervisade på våra gator.</span> <span class="verse"><a name="27">27</a>Men han skall svara er: Jag vet inte varifrån ni är. Gå bort ifrån mig, alla ni som bedriver orättfärdighet.</span> <span class="verse"><a name="28">28</a>Där skall ni gråta och skära tänder, när ni ser Abraham, Isak och Jakob och alla profeterna vara i Guds rike medan ni själva är utdrivna.</span> <span class="verse"><a name="29">29</a>Och människor skall komma från öster och väster, norr och söder och ligga till bords i Guds rike.</span> <span class="verse"><a name="30">30</a>Och se, det finns de som är sist som skall bli först, och de som är först som skall bli sist."</span> <span class="verse"><a name="31">31</a>Just då kom några fariseer fram och sade till honom: "Gå härifrån och lämna den här platsen. Herodes vill döda dig."</span> <span class="verse"><a name="32">32</a>Jesus svarade dem: "Gå och säg till den räven: Se, jag driver ut onda andar och botar sjuka i dag och i morgon, och den tredje dagen går jag bort.</span> <span class="verse"><a name="33">33</a>Men i dag och i morgon och i övermorgon måste jag vandra vidare. Ty en profet kan inte dödas någon annanstans än i Jerusalem.</span> <span class="verse"><a name="34">34</a>Jerusalem, Jerusalem, du som dödar profeterna och stenar dem som är sända till dig! Hur ofta hade jag inte velat samla dina barn så som hönan samlar sina kycklingar under vingarna, men ni ville inte.</span> <span class="verse"><a name="35">35</a>Se, ert hus lämnas nu åt er själva. Jag säger er: Ni kommer att se mig först när ni säger: Välsignad är han som kommer i Herrens namn."</span> </p></div</div></div></body></html>