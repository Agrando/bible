<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/luke">Luke</a> &gt <strong>Chapter 20</strong></div><p><span class="verse"><a name="1">1</a>En dag när Jesus undervisade folket i templet och predikade evangeliet, kom översteprästerna och de skriftlärda tillsammans med de äldste fram</span> <span class="verse"><a name="2">2</a>och frågade honom: "Säg oss vad du har för fullmakt att göra detta och vem som har gett dig den fullmakten?"</span> <span class="verse"><a name="3">3</a>Han svarade dem: "Jag har också en fråga. Säg mig:</span> <span class="verse"><a name="4">4</a>Johannes dop, kom det från himlen eller från människor?"</span> <span class="verse"><a name="5">5</a>De överlade med varandra och sade: "Svarar vi: Från himlen, kommer han att fråga: Varför trodde ni då inte på honom?</span> <span class="verse"><a name="6">6</a>Säger vi: Från människor, kommer allt folket att stena oss, eftersom de är övertygade om att Johannes var en profet."</span> <span class="verse"><a name="7">7</a>Och de svarade att de inte visste varifrån det var.</span> <span class="verse"><a name="8">8</a>Jesus sade till dem: "Då säger inte heller jag er vad jag har för fullmakt att göra detta."</span> <span class="verse"><a name="9">9</a>Sedan berättade han denna liknelse för folket: "En man planterade en vingård och arrenderade ut den till vingårdsarbetare och reste bort en längre tid.</span> <span class="verse"><a name="10">10</a>När tiden var inne skickade han en tjänare till vingårdsarbetarna för att de skulle ge honom hans del av vingårdens avkastning. Men vingårdsarbetarna slog honom och skickade i väg honom tomhänt.</span> <span class="verse"><a name="11">11</a>Då sände han en annan tjänare. Också honom slog de och hånade och skickade i väg tomhänt.</span> <span class="verse"><a name="12">12</a>Därefter sände han en tredje tjänare. Men även honom slog de blodig och jagade bort.</span> <span class="verse"><a name="13">13</a>Då sade vingårdens herre: Vad skall jag göra? Jo, jag vill sända min älskade son. Honom skall de väl ha respekt för.</span> <span class="verse"><a name="14">14</a>Men när vingårdsarbetarna fick se honom, överlade de med varandra och sade: Här har vi arvtagaren! Låt oss döda honom, så får vi arvet.</span> <span class="verse"><a name="15">15</a>Och de kastade ut honom ur vingården och dödade honom.Vad skall nu vingårdens herre göra med dem?</span> <span class="verse"><a name="16">16</a>Jo, han skall komma och döda dessa vingårdsarbetare och lämna vingården åt andra." När de hörde detta, sade de: "Det får aldrig hända!"</span> <span class="verse"><a name="17">17</a>Men han såg på dem och frågade: "Vad menas då med detta ord i Skriften: Den sten som byggnadsarbetarna kastade bort har blivit en hörnsten.</span> <span class="verse"><a name="18">18</a>Var och en som faller på den stenen skall krossas, och den som stenen faller på skall smulas sönder."</span> <span class="verse"><a name="19">19</a>De skriftlärda och översteprästerna ville nu gripa honom på en gång, men de vågade inte för folket. De förstod att det var om dem han hade talat i denna liknelse.</span> <span class="verse"><a name="20">20</a>De höll Jesus under uppsikt och skickade ut några för att vakta på honom. Dessa skulle låtsas vara ärliga och söka få fast honom för något som han sade, så att man kunde utlämna honom åt överheten, åt landshövdingen.</span> <span class="verse"><a name="21">21</a>De frågade honom: "Mästare, vi vet att du talar och undervisar rätt och inte anpassar dig efter människor utan verkligen förkunnar Guds väg.</span> <span class="verse"><a name="22">22</a>Är det rätt att vi betalar skatt till kejsaren eller inte?"</span> <span class="verse"><a name="23">23</a>Men han genomskådade deras list och sade till dem:</span> <span class="verse"><a name="24">24</a>"Visa mig ett mynt. Vems bild och inskrift har det?" De svarade: "Kejsarens".</span> <span class="verse"><a name="25">25</a>Han sade till dem: "Ge då kejsaren det som tillhör kejsaren, och Gud det som tillhör Gud."</span> <span class="verse"><a name="26">26</a>Och de kunde inte få fast honom för något som han sade inför folket. De förundrade sig över hans svar och hade inget att säga.</span> <span class="verse"><a name="27">27</a>Några sadduceer - dessa som förnekar att det finns någon uppståndelse - kom fram och ställde en fråga till Jesus:</span> <span class="verse"><a name="28">28</a>"Mästare, Mose har gett oss den föreskriften att om någon har en gift bror som dör barnlös, så skall han gifta sig med änkan och skaffa barn åt sin bror.</span> <span class="verse"><a name="29">29</a>Nu fanns där sju bröder. Den förste tog sig hustru och dog barnlös.</span> <span class="verse"><a name="30">30</a>Den andre</span> <span class="verse"><a name="31">31</a>och den tredje gifte sig med henne, och så gjorde alla sju. De dog och lämnade inga barn efter sig.</span> <span class="verse"><a name="32">32</a>Till slut dog också kvinnan.</span> <span class="verse"><a name="33">33</a>Vem skall hon bli hustru till vid uppståndelsen? Alla sju var ju gifta med henne."</span> <span class="verse"><a name="34">34</a>Jesus svarade dem: "De som lever i den här världen gifter sig och blir bortgifta.</span> <span class="verse"><a name="35">35</a>Men de som anses värdiga att vinna den andra världen och uppståndelsen från de döda, de varken gifter sig eller blir bortgifta.</span> <span class="verse"><a name="36">36</a>Inte heller kan de dö längre, ty som uppståndelsens barn är de lika änglarna och är Guds barn.</span> <span class="verse"><a name="37">37</a>Men att de döda uppstår, det har också Mose visat på stället om törnbusken, när han kallar Herren Abrahams Gud och Isaks Gud och Jakobs Gud.</span> <span class="verse"><a name="38">38</a>Han är inte en Gud för döda utan för levande, ty för honom lever alla."</span> <span class="verse"><a name="39">39</a>Då sade några skriftlärda: "Mästare, du har rätt i vad du säger."</span> <span class="verse"><a name="40">40</a>Och de vågade inte mer ställa någon fråga till honom.</span> <span class="verse"><a name="41">41</a>Jesus sade till dem: "Hur kan man säga att Messias är Davids son?</span> <span class="verse"><a name="42">42</a>David säger ju själv i Psaltaren: Herren sade till min Herre: Sätt dig på min högra sida,</span> <span class="verse"><a name="43">43</a>tills jag har lagt dina fiender som en fotpall under dina fötter.</span> <span class="verse"><a name="44">44</a>David kallar honom alltså Herre. Hur kan han då vara hans son?"</span> <span class="verse"><a name="45">45</a>Medan allt folket hörde på, sade Jesus till sina lärjungar:</span> <span class="verse"><a name="46">46</a>"Akta er för de skriftlärda, som njuter av att gå omkring i långa mantlar och älskar att bli hälsade på torgen och att sitta på de främsta platserna i synagogorna och ha hedersplatserna vid festmåltiderna.</span> <span class="verse"><a name="47">47</a>De äter änkorna ur husen och ursäktar sig med sina långa böner. De skall få en så mycket strängare dom."</span> </p></div</div></div></body></html>