<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/luke">Luke</a> &gt <strong>Chapter 2</strong></div><p><span class="verse"><a name="1">1</a>Och det hände vid den tiden att från kejsar Augustus utgick ett påbud att hela världen skulle skattskrivas.</span> <span class="verse"><a name="2">2</a>Detta var den första skattskrivningen, och den hölls när Kvirinius var landshövding över Syrien.</span> <span class="verse"><a name="3">3</a>Alla gav sig då i väg för att skattskriva sig, var och en till sin stad.</span> <span class="verse"><a name="4">4</a>Så for också Josef från staden Nasaret i Galileen upp till Judeen, till Davids stad som heter Betlehem, eftersom han var av Davids hus och släkt. Han for dit</span> <span class="verse"><a name="5">5</a>för att skattskriva sig tillsammans med Maria, sin trolovade, som var havande.</span> <span class="verse"><a name="6">6</a>När de befann sig där var tiden inne då hon skulle föda.</span> <span class="verse"><a name="7">7</a>Och hon födde sin förstfödde son och lindade honom och lade honom i en krubba, eftersom de inte fick plats i härbärget.</span> <span class="verse"><a name="8">8</a>I samma trakt uppehöll sig några herdar, som låg ute och vaktade sin hjord om natten.</span> <span class="verse"><a name="9">9</a>Då stod en Herrens ängel framför dem och Herrens härlighet lyste omkring dem, och de blev mycket förskräckta.</span> <span class="verse"><a name="10">10</a>Men ängeln sade: "Var inte förskräckta! Se, jag bär bud till er om en stor glädje för hela folket.</span> <span class="verse"><a name="11">11</a>Ty i dag har en Frälsare blivit född åt er i Davids stad, och han är Messias, Herren.</span> <span class="verse"><a name="12">12</a>Och detta är tecknet: Ni skall finna ett nyfött barn som är lindat och ligger i en krubba."</span> <span class="verse"><a name="13">13</a>Och plötsligt var där tillsammans med ängeln en stor himmelsk här som prisade Gud:</span> <span class="verse"><a name="14">14</a>"Ära vare Gud i höjdenoch frid på jorden,till människor hans välbehag."</span> <span class="verse"><a name="15">15</a>När änglarna hade farit upp till himlen, sade herdarna till varandra: "Låt oss nu gå till Betlehem och se det som har hänt och som Herren har låtit oss få veta."</span> <span class="verse"><a name="16">16</a>De skyndade i väg och fann Maria och Josef och barnet som låg i krubban.</span> <span class="verse"><a name="17">17</a>Och när de hade sett det, berättade de vad som hade sagts till dem om detta barn.</span> <span class="verse"><a name="18">18</a>Alla som hörde det förundrade sig över vad herdarna berättade för dem.</span> <span class="verse"><a name="19">19</a>Men Maria bevarade och begrundade allt detta i sitt hjärta.</span> <span class="verse"><a name="20">20</a>Och herdarna vände tillbaka och prisade och lovade Gud för allt som de hade hört och sett, alldeles som det hade blivit sagt till dem.</span> <span class="verse"><a name="21">21</a>När åtta dagar hade gått och barnet skulle omskäras, fick han namnet Jesus, det namn som ängeln hade gett honom innan han blev avlad i sin mors liv.</span> <span class="verse"><a name="22">22</a>När tiden för deras rening var förbi, den som var föreskriven i Mose lag, förde de honom upp till Jerusalem för att bära fram honom inför Herren,</span> <span class="verse"><a name="23">23</a>som det var befallt i Herrens lag: Varje förstfödd son som öppnar moderlivet skall räknas som helgad åt Herren.</span> <span class="verse"><a name="24">24</a>De skulle även offra ett par turturduvor eller två unga duvor, enligt Herrens lag.</span> <span class="verse"><a name="25">25</a>På den tiden fanns i Jerusalem en man som hette Simeon. Han var rättfärdig och gudfruktig och väntade på Israels tröst, och den helige Ande var över honom.</span> <span class="verse"><a name="26">26</a>Och av den helige Ande hade han fått den uppenbarelsen att han inte skulle se döden, förrän han hade sett Herrens Smorde.</span> <span class="verse"><a name="27">27</a>Ledd av Anden kom han till templet, och när föräldrarna bar in barnet Jesus för att göra med honom som det var sed enligt lagen,</span> <span class="verse"><a name="28">28</a>tog han honom i sina armar och prisade Gud och sade:</span> <span class="verse"><a name="29">29</a>"Herre, nu låter du din tjänare sluta sina dagar i frid,så som du har lovat.</span> <span class="verse"><a name="30">30</a>Ty mina ögon har settdin frälsning,</span> <span class="verse"><a name="31">31</a>som du har berett att skådasav alla folk,</span> <span class="verse"><a name="32">32</a>ett ljus som skall uppenbarasför hedningarnaoch en härlighetför ditt folk Israel."</span> <span class="verse"><a name="33">33</a>Hans far och mor förundrade sig över det som sades om honom.</span> <span class="verse"><a name="34">34</a>Och Simeon välsignade dem och sade till hans mor Maria: "Se, denne är satt till fall och upprättelse för många i Israel och till ett tecken som blir motsagt.</span> <span class="verse"><a name="35">35</a>Ja, också genom din själ skall det gå ett svärd. Så skall det bli uppenbarat vad många människor tänker i sina hjärtan."</span> <span class="verse"><a name="36">36</a>Där fanns också en profetissa, Hanna, Fanuels dotter, av Asers stam. Hon hade kommit upp i hög ålder. I sju år hade hon levt med sin man från den tid hon var jungfru,</span> <span class="verse"><a name="37">37</a>och hon var nu änka, åttiofyra år gammal. Hon lämnade aldrig templet utan tjänade Gud med fastor och böner natt och dag.</span> <span class="verse"><a name="38">38</a>Just i den stunden kom hon fram och prisade Gud och talade om honom för alla dem som väntade på Jerusalems frälsning.</span> <span class="verse"><a name="39">39</a>Sedan de hade fullgjort allt som var föreskrivet i Herrens lag, vände de tillbaka till sin hemstad Nasaret i Galileen.</span> <span class="verse"><a name="40">40</a>Och pojken växte till och fylldes av kraft och vishet, och Guds välbehag vilade över honom.</span> <span class="verse"><a name="41">41</a>Hans föräldrar gick varje år vid påskhögtiden upp till Jerusalem.</span> <span class="verse"><a name="42">42</a>När Jesus var tolv år gick de som vanligt upp till högtiden.</span> <span class="verse"><a name="43">43</a>Då festdagarna var över och de vände hem, stannade pojken Jesus kvar i Jerusalem, utan att hans föräldrar visste om det.</span> <span class="verse"><a name="44">44</a>De trodde att han var med i ressällskapet och gick en hel dag innan de började söka efter honom bland släktingar och bekanta.</span> <span class="verse"><a name="45">45</a>När de inte fann honom, vände de tillbaka till Jerusalem och letade efter honom.</span> <span class="verse"><a name="46">46</a>Efter tre dagar fann de honom i templet, där han satt mitt ibland lärarna och lyssnade på dem och frågade dem.</span> <span class="verse"><a name="47">47</a>Och alla som hörde honom häpnade över hans förståndiga svar.</span> <span class="verse"><a name="48">48</a>När föräldrarna fick se honom blev de bestörta, och hans mor sade till honom: "Mitt barn, varför har du gjort så här mot oss? Din far och jag har varit oroliga och letat efter dig."</span> <span class="verse"><a name="49">49</a>Då sade han till dem: "Varför har ni letat efter mig? Visste ni inte att jag måste ägna mig åt det som tillhör min Fader?"</span> <span class="verse"><a name="50">50</a>Men de förstod inte vad han sade till dem.</span> <span class="verse"><a name="51">51</a>Sedan följde han med dem ner till Nasaret, och han var alltid lydig mot dem. Hans mor bevarade allt detta i sitt hjärta.</span> <span class="verse"><a name="52">52</a>Och Jesus växte till i vishet, i ålder och välbehag inför Gud och människor.</span> </p></div</div></div></body></html>