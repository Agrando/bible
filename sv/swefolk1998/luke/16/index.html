<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/luke">Luke</a> &gt <strong>Chapter 16</strong></div><p><span class="verse"><a name="1">1</a>Jesus sade också till sina lärjungar: "Det var en rik man som hade en förvaltare, och denne blev beskylld för att förskingra hans egendom.</span> <span class="verse"><a name="2">2</a>Då kallade han honom till sig och sade: Vad är det jag hör om dig? Lämna redovisning för din förvaltning. Du kan inte längre få vara förvaltare.</span> <span class="verse"><a name="3">3</a>Då tänkte förvaltaren: Vad skall jag göra när min herre tar ifrån mig förvaltningen? Gräva orkar jag inte och tigga skäms jag för.</span> <span class="verse"><a name="4">4</a>Jo, nu vet jag vad jag skall göra så att man tar emot mig i sina hem, när jag får avsked från min tjänst.</span> <span class="verse"><a name="5">5</a>Och han kallade till sig dem som stod i skuld hos hans herre, en efter en, och frågade den förste: Hur mycket är du skyldig min herre?</span> <span class="verse"><a name="6">6</a>Han svarade: Hundra fat olja. Förvaltaren sade till honom: Ta ditt skuldebrev och sätt dig genast ner och skriv femtio.</span> <span class="verse"><a name="7">7</a>Sedan frågade han en annan: Och du, hur mycket är du skyldig? Han svarade: Hundra tunnor vete. Då sade han till honom: Ta ditt skuldebrev och skriv åttio.</span> <span class="verse"><a name="8">8</a>Och hans herre berömde den ohederlige förvaltaren för att han hade handlat klokt. Ty den här världens barn handlar klokare mot sitt släkte än ljusets barn.</span> <span class="verse"><a name="9">9</a>Jag säger er: Skaffa er vänner med hjälp av den orättfärdige mammon, för att de skall ta emot er i de eviga boningarna, när världslig rikedom har tagit slut.</span> <span class="verse"><a name="10">10</a>Den som är trogen i smått är också trogen i stort, och den som är ohederlig i smått är också ohederlig i stort.</span> <span class="verse"><a name="11">11</a>Om ni inte har varit trogna i fråga om den ohederlige mammon, vem vill då anförtro er den sanna rikedomen?</span> <span class="verse"><a name="12">12</a>Och om ni inte varit trogna i fråga om det som tillhör en annan, vem vill då ge er vad som tillhör er?</span> <span class="verse"><a name="13">13</a>Ingen kan tjäna två herrar. Antingen kommer han då att hata den ene och älska den andre, eller kommer han att hålla sig till den ene och se ner på den andre. Ni kan inte tjäna både Gud och mammon."</span> <span class="verse"><a name="14">14</a>Allt detta hörde fariseerna, som älskade pengar, och de hånade honom.</span> <span class="verse"><a name="15">15</a>Då sade han: "Ni hör till dem som vill framstå som rättfärdiga inför människor, men Gud känner era hjärtan. Ty det som är högt i människors ögon är avskyvärt inför Gud.</span> <span class="verse"><a name="16">16</a>Lagen och profeterna hade sin tid fram till Johannes. Sedan dess predikas evangeliet om Guds rike, och var och en uppmanas enträget att komma in.</span> <span class="verse"><a name="17">17</a>Men förr kommer himmel och jord att förgå än att en enda prick av lagen sätts ur kraft.</span> <span class="verse"><a name="18">18</a>Var och en som skiljer sig från sin hustru och gifter sig med en annan kvinna begår äktenskapsbrott, och den som gifter sig med en frånskild kvinna begår äktenskapsbrott.</span> <span class="verse"><a name="19">19</a>Det var en rik man som klädde sig i purpur och fint linne och levde var dag i glädje och fest.</span> <span class="verse"><a name="20">20</a>Men vid hans port låg en fattig man som hette Lasarus, full av sår.</span> <span class="verse"><a name="21">21</a>Han längtade efter att få äta sig mätt på det som föll från den rike mannens bord. Ja, hundarna kom och slickade hans sår.</span> <span class="verse"><a name="22">22</a>Så dog den fattige och fördes av änglarna till platsen vid Abrahams sida. Även den rike dog och begravdes.</span> <span class="verse"><a name="23">23</a>När han plågades i helvetet, lyfte han blicken och fick se Abraham långt borta och Lasarus hos honom.</span> <span class="verse"><a name="24">24</a>Då ropade han: Fader Abraham, förbarma dig över mig och skicka Lasarus att doppa fingerspetsen i vatten för att svalka min tunga, ty jag plågas i denna eld.</span> <span class="verse"><a name="25">25</a>Men Abraham svarade: Mitt barn, kom ihåg att du fick ut ditt goda medan du levde, under det att Lasarus fick ut det onda. Nu får han tröst och du plåga.</span> <span class="verse"><a name="26">26</a>Och till allt detta kommer att det är en stor gapande klyfta mellan oss och er, för att de som vill gå över härifrån till er inte skall kunna det och för att inte heller någon därifrån skall kunna komma över till oss.</span> <span class="verse"><a name="27">27</a>Den rike mannen sade: Då ber jag dig, fader, att du skickar honom till min fars hus</span> <span class="verse"><a name="28">28</a>för att varna mina fem bröder, så att inte de också kommer till detta pinorum.</span> <span class="verse"><a name="29">29</a>Men Abraham sade: De har Mose och profeterna. Dem skall de lyssna till.</span> <span class="verse"><a name="30">30</a>Nej, fader Abraham, svarade han, men om någon kommer till dem från de döda, omvänder de sig.</span> <span class="verse"><a name="31">31</a>Abraham sade till honom: Lyssnar de inte till Mose och profeterna, kommer de inte heller att bli övertygade ens om någon uppstår från de döda."</span> </p></div</div></div></body></html>