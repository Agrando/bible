<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/luke">Luke</a> &gt <strong>Chapter 17</strong></div><p><span class="verse"><a name="1">1</a>Jesus sade till sina lärjungar: "Förförelser måste komma, men ve den genom vilken de kommer!</span> <span class="verse"><a name="2">2</a>Det vore bättre för honom att en kvarnsten lades om hans hals och han kastades i havet än att han vilseleder en av dessa små.</span> <span class="verse"><a name="3">3</a>Var på er vakt! Om din broder syndar, så tillrättavisa honom, och om han ångrar sig, så förlåt honom.</span> <span class="verse"><a name="4">4</a>Även om han syndar mot dig sju gånger om dagen och kommer tillbaka till dig sju gånger och säger: Jag ångrar mig, så skall du förlåta honom."</span> <span class="verse"><a name="5">5</a>Då sade apostlarna till Herren: "Ge oss mer tro."</span> <span class="verse"><a name="6">6</a>Herren svarade: "Om ni har tro som ett senapskorn, skall ni kunna säga till det här mullbärsfikonträdet: Dra upp dig med rötterna och sätt ner dig i havet! Och det skulle lyda er.</span> <span class="verse"><a name="7">7</a>Om någon av er har en tjänare som plöjer eller vaktar boskap, säger han då till honom, när han kommer hem från marken: Kom genast och ät.</span> <span class="verse"><a name="8">8</a>Säger han inte i stället: Laga nu till vad jag skall äta och fäst upp dina kläder och passa upp mig medan jag äter och dricker. Sedan får du själv äta och dricka.</span> <span class="verse"><a name="9">9</a>Inte tackar han tjänaren, för att denne gjorde det han var tillsagd att göra?</span> <span class="verse"><a name="10">10</a>Så skall också ni säga, när ni har gjort allt som krävs av er: Nu är vi tjänare utan uppgifter. Vi har bara gjort det vi var skyldiga att göra."</span> <span class="verse"><a name="11">11</a>På sin färd till Jerusalem tog Jesus vägen genom Samarien och Galileen.</span> <span class="verse"><a name="12">12</a>När han var på väg in i en by, kom tio spetälska män emot honom. De stannade på avstånd</span> <span class="verse"><a name="13">13</a>och ropade: "Jesus, Mästare, förbarma dig över oss!"</span> <span class="verse"><a name="14">14</a>Då han fick se dem, sade han: "Gå och visa er för prästerna." Och medan de var på väg dit, blev de rena.</span> <span class="verse"><a name="15">15</a>Och när en av dem såg att han hade blivit botad, vände han tillbaka och prisade Gud med hög röst</span> <span class="verse"><a name="16">16</a>och föll ner för Jesu fötter och tackade honom. Och han var samarit.</span> <span class="verse"><a name="17">17</a>Jesus frågade honom: "Blev inte alla tio rena? Var är de nio?</span> <span class="verse"><a name="18">18</a>Har verkligen ingen vänt tillbaka för att prisa Gud utom den här främlingen?"</span> <span class="verse"><a name="19">19</a>Och han sade till honom: "Stig upp och gå! Din tro har frälst dig."</span> <span class="verse"><a name="20">20</a>Då Jesus blev tillfrågad av fariseerna när Guds rike skulle komma, svarade han dem: "Guds rike kommer inte så att man kan se det med ögonen.</span> <span class="verse"><a name="21">21</a>Inte heller skall man kunna säga: Se, här är det, eller: Där är det. Ty se, Guds rike är mitt ibland er."</span> <span class="verse"><a name="22">22</a>Till sina lärjungar sade han: "Det skall komma en tid, då ni längtar efter att få se en enda av Människosonens dagar, men ni kommer inte att få det.</span> <span class="verse"><a name="23">23</a>Man skall säga till er: Se, där är han, eller: Här är han. Men gå inte dit, och följ inte med.</span> <span class="verse"><a name="24">24</a>Ty liksom blixten flammar till och lyser från himlens ena ända till den andra, så skall Människosonen vara på sin dag.</span> <span class="verse"><a name="25">25</a>Men först måste han lida mycket och bli förkastad av detta släkte.</span> <span class="verse"><a name="26">26</a>Som det var på Noas tid, så skall det vara under Människosonens dagar.</span> <span class="verse"><a name="27">27</a>Folk åt och drack, gifte sig och blev bortgifta, ända till den dag då Noa gick in i arken och floden kom och gjorde slut på dem alla.</span> <span class="verse"><a name="28">28</a>På samma sätt var det på Lots tid: de åt och drack, köpte och sålde, planterade och byggde,</span> <span class="verse"><a name="29">29</a>men den dag då Lot gick ut från Sodom lät Gud eld och svavel regna från himlen och gjorde slut på dem alla.</span> <span class="verse"><a name="30">30</a>På samma sätt skall det vara den dag då Människosonen uppenbarar sig.</span> <span class="verse"><a name="31">31</a>Om någon den dagen är uppe på taket och har sina tillhörigheter i huset, skall han inte gå ner och hämta dem. På samma sätt skall den som är ute på åkern inte vända tillbaka hem.</span> <span class="verse"><a name="32">32</a>Tänk på Lots hustru!</span> <span class="verse"><a name="33">33</a>Den som vill bevara sitt liv skall mista det, men den som mister sitt liv, han skall bevara det.</span> <span class="verse"><a name="34">34</a>Jag säger er: Den natten skall två ligga i samma säng. Den ene skall tas med och den andre skall lämnas kvar.</span> <span class="verse"><a name="35">35</a>Två kvinnor skall mala tillsammans. Den ena skall tas med och den andra lämnas kvar."</span> <span class="verse"><a name="36">36</a>De frågade honom: "Var då, Herre?" Han svarade dem: "Där den döda kroppen ligger, där kommer gamarna att samlas."</span> </p></div</div></div></body></html>