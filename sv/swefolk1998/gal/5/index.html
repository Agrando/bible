<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gal">Galatians</a> &gt <strong>Chapter 5</strong></div><p><span class="verse"><a name="1">1</a>Till denna frihet har Kristus gjort oss fria. Stå därför fasta och låt er inte på nytt tvingas in under slavoket.</span> <span class="verse"><a name="2">2</a>Se, jag Paulus säger er att om ni låter omskära er, kommer Kristus inte att vara till någon hjälp för er.</span> <span class="verse"><a name="3">3</a>Jag försäkrar er än en gång: var och en som låter omskära sig är skyldig att hålla hela lagen.</span> <span class="verse"><a name="4">4</a>Ni har kommit bort ifrån Kristus, ni som försöker bli rättfärdiga genom lagen. Ni har fallit ur nåden.</span> <span class="verse"><a name="5">5</a>Vi däremot väntar i Anden genom tron på den rättfärdighet som är vårt hopp.</span> <span class="verse"><a name="6">6</a>Ty i Kristus Jesus beror det inte på om vi är omskurna eller oomskurna, utan om vi har en tro som är verksam i kärlek.</span> <span class="verse"><a name="7">7</a>Ni började bra. Vem har nu hindrat er, så att ni inte längre lyder sanningen?</span> <span class="verse"><a name="8">8</a>Till det har ni inte blivit övertalade av honom som kallade er.</span> <span class="verse"><a name="9">9</a>Lite surdeg syrar hela degen.</span> <span class="verse"><a name="10">10</a>Jag för min del litar i Herren på att ni inte skall vara av annan mening. Men den som skapar förvirring bland er skall få sin dom, vem han än är.</span> <span class="verse"><a name="11">11</a>Bröder, om jag fortfarande predikade omskärelse, varför skulle jag då bli förföljd? Då vore korsets anstöt borta.</span> <span class="verse"><a name="12">12</a>De som uppviglar er borde gå och stympa sig.</span> <span class="verse"><a name="13">13</a>Ni är kallade till frihet, bröder. Använd bara inte friheten så att den onda naturen får något tillfälle, utan tjäna varandra i kärlek.</span> <span class="verse"><a name="14">14</a>Ty hela lagen är uppfylld i detta enda budord: Du skall älska din nästa som dig själv.</span> <span class="verse"><a name="15">15</a>Men om ni biter och sliter i varandra, se då till att ni inte blir uppslukade av varandra.</span> <span class="verse"><a name="16">16</a>Vad jag vill säga är detta: vandra i Anden, så kommer ni inte att göra vad köttet begär.</span> <span class="verse"><a name="17">17</a>Ty köttet söker det som är emot Anden och Anden söker det som är emot köttet. De två strider mot varandra för att hindra er att göra det ni vill.</span> <span class="verse"><a name="18">18</a>Men om ni leds av Anden, står ni inte under lagen.</span> <span class="verse"><a name="19">19</a>Köttets gärningar är uppenbara: de är otukt, orenhet, lösaktighet,</span> <span class="verse"><a name="20">20</a>avgudadyrkan, svartkonst, fiendskap, kiv, avund, vredesutbrott, gräl, splittringar, villoläror,</span> <span class="verse"><a name="21">21</a>illvilja, fylleri, utsvävningar och annat sådant. Jag säger er i förväg vad jag redan har sagt: de som lever så skall inte ärva Guds rike.</span> <span class="verse"><a name="22">22</a>Andens frukt däremot är kärlek, glädje, frid, tålamod, vänlighet, godhet,</span> <span class="verse"><a name="23">23</a>trohet, mildhet och självbehärskning. Sådant är lagen inte emot.</span> <span class="verse"><a name="24">24</a>De som tillhör Kristus Jesus har korsfäst sitt kött med dess lidelser och begär.</span> <span class="verse"><a name="25">25</a>Om vi har liv genom Anden, låt oss då även följa Anden.</span> <span class="verse"><a name="26">26</a>Låt oss inte söka tom ära, inte utmana varandra och inte avundas varandra.</span> </p></div</div></div></body></html>