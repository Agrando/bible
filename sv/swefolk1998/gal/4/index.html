<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gal">Galatians</a> &gt <strong>Chapter 4</strong></div><p><span class="verse"><a name="1">1</a>Jag menar: så länge arvingen är omyndig, är det ingen skillnad alls mellan honom och en slav, fast han äger allt.</span> <span class="verse"><a name="2">2</a>Han står under förmyndare och förvaltare fram till den dag som hans far har bestämt.</span> <span class="verse"><a name="3">3</a>På samma sätt var det med oss. Så länge vi var omyndiga var vi slavar under världens stadgar.</span> <span class="verse"><a name="4">4</a>Men när tiden var fullbordad sände Gud sin Son, född av kvinna och ställd under lagen,</span> <span class="verse"><a name="5">5</a>för att han skulle friköpa dem som stod under lagen, så att vi skulle få söners rätt.</span> <span class="verse"><a name="6">6</a>Och eftersom ni är söner, har Gud sänt i våra hjärtan sin Sons Ande som ropar: "Abba! Fader!"</span> <span class="verse"><a name="7">7</a>Så är du inte längre slav utan son, och är du son är du också arvinge, insatt av Gud.</span> <span class="verse"><a name="8">8</a>Tidigare, då ni inte kände Gud, var ni slavar under gudar som egentligen inte är några gudar.</span> <span class="verse"><a name="9">9</a>Men nu, då ni känner Gud, ja, än mer, har blivit kända av Gud, hur kan ni då vända tillbaka till dessa svaga och ynkliga människostadgar som ni på nytt vill bli slavar under?</span> <span class="verse"><a name="10">10</a>Ni iakttar noga dagar och månader och särskilda tider och år.</span> <span class="verse"><a name="11">11</a>Jag är rädd att jag har ansträngt mig förgäves bland er.</span> <span class="verse"><a name="12">12</a>Jag ber er, bröder: bli som jag, eftersom jag har blivit som ni. Ni har inte gjort mig något ont.</span> <span class="verse"><a name="13">13</a>Ni vet att det var på grund av kroppslig svaghet som jag första gången fick tillfälle att predika evangeliet för er.</span> <span class="verse"><a name="14">14</a>Fastän min svaga kropp kunde ha inneburit en frestelse för er, så föraktade ni mig inte eller avskydde mig, utan ni tog emot mig som en Guds ängel, ja, som Kristus Jesus.</span> <span class="verse"><a name="15">15</a>Var hör man nu er lovprisning? Jag kan vittna om att ni då hade rivit ut era ögon och gett dem åt mig, om det varit möjligt.</span> <span class="verse"><a name="16">16</a>Har jag nu blivit er fiende, därför att jag säger er sanningen?</span> <span class="verse"><a name="17">17</a>Dessa människor är ivriga att vinna er men har inte rätt iver, utan vill skilja er från oss för att ni med så mycket större iver skall hålla er till dem.</span> <span class="verse"><a name="18">18</a>Det är bra att vara ivrig för det som är gott, det gäller alltid, och inte bara när jag är hos er.</span> <span class="verse"><a name="19">19</a>Mina barn, som jag nu än en gång med smärta föder, tills Kristus har tagit gestalt i er,</span> <span class="verse"><a name="20">20</a>jag skulle önska att jag nu var hos er och kunde ändra mitt tonfall, för jag vet mig ingen råd med er.</span> <span class="verse"><a name="21">21</a>Säg mig, ni som vill stå under lagen: lyssnar ni inte på lagen?</span> <span class="verse"><a name="22">22</a>Där står skrivet att Abraham hade två söner, en med sin slavinna och en med sin fria hustru.</span> <span class="verse"><a name="23">23</a>Slavinnans son var född av mänsklig vilja, den fria hustruns son däremot i kraft av ett löfte.</span> <span class="verse"><a name="24">24</a>Detta har en djupare mening: de två kvinnorna betecknar två förbund. Det ena kommer från berget Sinai och föder sina barn i slaveri, det är Hagar.</span> <span class="verse"><a name="25">25</a>Ordet Hagar betecknar Sinai berg i Arabien och motsvarar det nuvarande Jerusalem, eftersom det lever i slaveri med sina barn.</span> <span class="verse"><a name="26">26</a>Men det himmelska Jerusalem är fritt, och det är vår moder.</span> <span class="verse"><a name="27">27</a>Det står skrivet: Gläd dig, du ofruktsamma,du som inte föder barn,jubla högt, du som intekänner födslovånda,ty den ensamma har många barn,fler än den som har en man.</span> <span class="verse"><a name="28">28</a>Ni, bröder, är löftets barn liksom Isak.</span> <span class="verse"><a name="29">29</a>Och som det var då, att han som var född efter naturens ordning förföljde den som var född i kraft av Anden, så är det också nu.</span> <span class="verse"><a name="30">30</a>Men vad säger Skriften: Driv ut slavinnan och hennes son. Ty hennes son skall inte ärva tillsammans med den fria hustruns son.</span> <span class="verse"><a name="31">31</a>Alltså, bröder, är vi inte barn till slavinnan utan till den fria hustrun.</span> </p></div</div></div></body></html>