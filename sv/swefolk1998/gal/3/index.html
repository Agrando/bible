<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gal">Galatians</a> &gt <strong>Chapter 3</strong></div><p><span class="verse"><a name="1">1</a>Ni dåraktiga galater! Vem har förhäxat er, ni som har fått Jesus Kristus framställd för era ögon som korsfäst?</span> <span class="verse"><a name="2">2</a>Endast det vill jag veta: tog ni emot Anden genom att hålla lagen eller genom att lyssna i tro?</span> <span class="verse"><a name="3">3</a>Är ni så dåraktiga? Ni som började i Anden, skall ni nu sluta i köttet?</span> <span class="verse"><a name="4">4</a>Har ni lidit så mycket förgäves, ja, helt förgäves?</span> <span class="verse"><a name="5">5</a>Han som ger er Anden och gör underverk bland er, gör han det för att ni håller lagen eller för att ni lyssnar i tro, liksom Abraham?</span> <span class="verse"><a name="6">6</a>Han trodde Gud, och det räknades honom till rättfärdighet.</span> <span class="verse"><a name="7">7</a>Därför skall ni veta att de som håller sig till tron, de är Abrahams barn.</span> <span class="verse"><a name="8">8</a>Och då Skriften förutsåg att Gud skulle förklara hedningarna rättfärdiga av tro, förkunnade den i förväg detta glada budskap för Abraham: I dig skall alla folk bli välsignade.</span> <span class="verse"><a name="9">9</a>Alltså blir de som tror välsignade tillsammans med Abraham som trodde.</span> <span class="verse"><a name="10">10</a>Men alla som håller sig till laggärningar är under förbannelse. Det står skrivet: Under förbannelse står den som inte håller fast vid allt som är skrivet i lagens bok och gör därefter.</span> <span class="verse"><a name="11">11</a>Att ingen förklaras rättfärdig inför Gud genom lagen är uppenbart, eftersom den rättfärdige skall leva av tro.</span> <span class="verse"><a name="12">12</a>Men lagen säger inte "av tro", utan den som håller dessa bud skall leva genom dem.</span> <span class="verse"><a name="13">13</a>Kristus friköpte oss från lagens förbannelse, när han blev en förbannelse i vårt ställe. Det står skrivet: Förbannad är var och en som är upphängd på trä.</span> <span class="verse"><a name="14">14</a>Vi friköptes, för att den välsignelse Abraham fått skulle i Jesus Kristus komma till hedningarna och för att vi genom tron skulle få den utlovade Anden.</span> <span class="verse"><a name="15">15</a>Bröder, jag vill ta ett exempel från vardagen: inte ens en människas testamente som har vunnit laga kraft kan göras ogiltigt eller få något tillägg.</span> <span class="verse"><a name="16">16</a>Nu gavs löftena åt Abraham och hans avkomma. Det heter inte: "och åt dina avkomlingar", som när man talar om många, utan som när det talas om en enda: och åt din avkomling  som är Kristus.</span> <span class="verse"><a name="17">17</a>Vad jag menar är detta: ett testamente som Gud själv i förväg har gett laga kraft, kan inte upphävas av lagen som gavs fyrahundratrettio år senare, så att löftet skulle sättas ur kraft.</span> <span class="verse"><a name="18">18</a>Ty om arvet beror på lagen, beror det inte på löftet. Men åt Abraham har Gud gett arvet genom ett löfte.</span> <span class="verse"><a name="19">19</a>Varför gavs då lagen? Den blev tillagd för överträdelsernas skull för att gälla tills avkomlingen skulle träda fram, han som löftet gällde. Den utfärdades genom änglar och lades i en medlares hand.</span> <span class="verse"><a name="20">20</a>Denne medlare företräder inte bara en part. Men Gud är en.</span> <span class="verse"><a name="21">21</a>Strider då lagen mot Guds löften? Nej, inte alls. Om vi hade fått en lag som kunde ge liv, då hade verkligen rättfärdigheten kommit av lagen.</span> <span class="verse"><a name="22">22</a>Men nu har Skriften inneslutit allt under synd, för att det som var utlovat skulle ges genom tron på Jesus Kristus åt dem som tror.</span> <span class="verse"><a name="23">23</a>Innan tron kom hölls vi i fängsligt förvar och var bevakade av lagen, tills tron skulle uppenbaras.</span> <span class="verse"><a name="24">24</a>Så blev lagen vår övervakare fram till Kristus, för att vi skall förklaras rättfärdiga av tro.</span> <span class="verse"><a name="25">25</a>Men sedan tron har kommit, står vi inte längre under någon övervakare.</span> <span class="verse"><a name="26">26</a>Alla är ni Guds barn genom tron på Kristus Jesus.</span> <span class="verse"><a name="27">27</a>Alla ni som har blivit döpta till Kristus har blivit iklädda Kristus.</span> <span class="verse"><a name="28">28</a>Här är inte jude eller grek, slav eller fri, man och kvinna. Alla är ni ett i Kristus Jesus.</span> <span class="verse"><a name="29">29</a>Om ni nu tillhör honom är ni Abrahams avkomlingar, arvingar enligt löftet.</span> </p></div</div></div></body></html>