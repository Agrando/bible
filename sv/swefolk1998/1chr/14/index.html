<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>Hiram, kungen i Tyrus, skickade sändebud till David med cederträ och med murare och timmermän, för att de skulle bygga ett hus åt honom.</span> <span class="verse"><a name="2">2</a>David förstod att Herren hade befäst honom som kung över Israel, ty han hade låtit hans rike bli upphöjt för sitt folk Israels skull.</span> <span class="verse"><a name="3">3</a>David tog sig ännu fler hustrur i Jerusalem, och David blev far till ännu fler söner och döttrar.</span> <span class="verse"><a name="4">4</a>Dessa är namnen på de söner han fick i Jerusalem: Sammua, Sobab, Natan, Salomo,</span> <span class="verse"><a name="5">5</a>Jibhar, Elisua, Elpelet,</span> <span class="verse"><a name="6">6</a>Noga, Nefeg, Jafia,</span> <span class="verse"><a name="7">7</a>Elisama, Beeljada och Elifelet.</span> <span class="verse"><a name="8">8</a>När filisteerna hörde att David hade blivit smord till kung över hela Israel, drog de alla upp för att söka efter David. När David hörde detta, drog han ut mot dem.</span> <span class="verse"><a name="9">9</a>Filisteerna kom och ryckte in i Refaimdalen.</span> <span class="verse"><a name="10">10</a>David frågade då Gud: "Skall jag dra upp mot filisteerna? Skall du då ge dem i min hand?" Herren svarade honom: "Drag upp. Jag skall ge dem i din hand."</span> <span class="verse"><a name="11">11</a>De drog upp till Baal-Perasim, och där besegrade David dem. David sade: "Gud har brutit ner mina fiender genom min hand, så som vatten bryter fram." Därav fick platsen namnet Baal-Perasim.</span> <span class="verse"><a name="12">12</a>De lämnade där sina gudar, och David befallde att dessa skulle brännas upp i eld.</span> <span class="verse"><a name="13">13</a>Men filisteerna ryckte än en gång in i dalen.</span> <span class="verse"><a name="14">14</a>När David på nytt frågade Gud, svarade Gud honom: "Du skall inte dra dit upp efter dem. Gå runt dem och kom över dem från det håll där bakaträden står.</span> <span class="verse"><a name="15">15</a>Så snart du hör ljudet av steg i bakaträdens toppar, då skall du dra ut till strid, ty då har Gud dragit ut framför dig för att slå filisteernas här."</span> <span class="verse"><a name="16">16</a>David gjorde som Gud hade befallt honom. De slog filisteernas här och förföljde dem från Gibeon ända till Gezer.</span> <span class="verse"><a name="17">17</a>Och ryktet om David gick ut i alla länder, och Herren lät fruktan för honom komma över alla folk.</span> </p></div</div></div></body></html>