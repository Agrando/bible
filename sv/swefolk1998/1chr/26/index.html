<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1chr/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1chr">1 Chronicles</a> &gt <strong>Chapter 26</strong></div><p><span class="verse"><a name="1">1</a>Beträffande dörrvaktarnas avdelningar, så hörde Meselemja, Kores son, av Asafs barn till koraiterna.</span> <span class="verse"><a name="2">2</a>Meselemja hade söner: Sakarja var den förstfödde, Jediael den andre, Sebadja den tredje, Jatniel den fjärde,</span> <span class="verse"><a name="3">3</a>Elam den femte, Johanan den sjätte, Eljoenaj den sjunde.</span> <span class="verse"><a name="4">4</a>Obed-Edom hade söner: Semaja var den förstfödde, Josabad den andre, Joa den tredje, Sakar den fjärde,</span> <span class="verse"><a name="5">5</a>Netanel den femte, Ammiel den sjätte, Isaskar den sjunde, Peulletaj den åttonde. Ty Gud hade välsignat honom.</span> <span class="verse"><a name="6">6</a>Åt hans son Semaja föddes också söner, som blev ledare inom sin familj, ty de var dugliga män.</span> <span class="verse"><a name="7">7</a>Semajas söner var Otni, Refael och Obed, Elsabad och hans bröder, dugliga män, Elihu och Semakja.</span> <span class="verse"><a name="8">8</a>Alla dessa hörde till Obed-Edoms ättlingar, de själva och deras söner och bröder, dugliga och kraftfulla män i tjänsten, tillsammans sextiotvå ättlingar till Obed-Edom.</span> <span class="verse"><a name="9">9</a>Meselemja hade också söner och bröder, dugliga män, tillsammans arton.</span> <span class="verse"><a name="10">10</a>Hosa av Meraris barn hade söner: Simri var huvudmannen. Visserligen var han inte förstfödd, men hans far insatte honom till huvudman.</span> <span class="verse"><a name="11">11</a>Hilkia var den andre, Tebalja den tredje, Sakarja den fjärde. Hosas söner och bröder var tillsammans tretton.</span> <span class="verse"><a name="12">12</a>I dessa avdelningar av dörrvaktarna ålåg det huvudmännen att tillsammans med sina bröder göra tjänst i Herrens hus.</span> <span class="verse"><a name="13">13</a>Om varje port kastade de lott, den minste såväl som den störste, efter sina familjer.</span> <span class="verse"><a name="14">14</a>Den lott som angav öster föll då på Selemja. För hans son Sakarja, som var en klok rådgivare, kastade man lott, och för honom föll den lott ut som angav norr;</span> <span class="verse"><a name="15">15</a>för Obed-Edom den lott som angav söder, medan hans söner fick förrådshuset på sin del;</span> <span class="verse"><a name="16">16</a>för Suppim och för Hosa den lott som angav platsen västerut, vid Salleketporten, där vägen höjer sig uppåt, det ena vaktstället invid det andra.</span> <span class="verse"><a name="17">17</a>Österut stod sex leviter, norrut fyra för varje dag, söderut fyra för varje dag och vid förrådshuset två åt gången.</span> <span class="verse"><a name="18">18</a>Vid Parbar västerut stod fyra vid vägen och två vid själva Parbar.</span> <span class="verse"><a name="19">19</a>Dessa var dörrvaktarnas avdelningar av koraiternas barn och av Meraris barn.</span> <span class="verse"><a name="20">20</a>Av leviterna hade Ahia uppsikt över skatterna i Guds hus och över förråden av det som helgats åt Herren.</span> <span class="verse"><a name="21">21</a>Ladans barn, nämligen gersoniternas barn av Ladans släkt, huvudmännen för gersoniten Ladans familj, jehieliterna,</span> <span class="verse"><a name="22">22</a>det vill säga jehieliternas söner, Setam och hans bror Joel, hade uppsikt över skatterna i Herrens hus.</span> <span class="verse"><a name="23">23</a>Beträffande amramiterna, jishariterna, hebroniterna och ossieliterna,</span> <span class="verse"><a name="24">24</a>var Sebuel, son till Gersom, son till Mose, överuppsyningsman över skatterna.</span> <span class="verse"><a name="25">25</a>Hans bröder av Eliesers släkt var dennes son Rehabja, dennes son Jesaja, dennes son Joram, dennes son Sikri och dennes son Selomit.</span> <span class="verse"><a name="26">26</a>Denne Selomit och hans bröder hade uppsikt över alla förråd av det som helgats åt Herren av kung David, av huvudmännen för familjerna, av överbefäl och underbefäl.</span> <span class="verse"><a name="27">27</a>Från krigen och av bytet hade de helgat detta för att hålla Herrens hus i stånd.</span> <span class="verse"><a name="28">28</a>Och likaså allt som siaren Samuel och Saul, son till Kish och Abner, Ners son, och Joab, Serujas son, hade helgat. Var och en som helgade något lämnade det i Selomits och hans bröders vård.</span> <span class="verse"><a name="29">29</a>Av jishariterna togs Kenanja och hans söner till de världsliga sysslorna i Israel, till att vara tillsyningsmän och domare.</span> <span class="verse"><a name="30">30</a>Av hebroniterna togs Hasabja och hans bröder, 1 700 dugliga män, till ämbetsförvaltningen i Israel på andra sidan Jordan, på västra sidan, till alla slags sysslor åt Herren och till kungens tjänst.</span> <span class="verse"><a name="31">31</a>För hebroniterna var Jeria huvudman, för hebroniterna efter deras ättföljd och familjer. - I Davids fyrtionde regeringsår gjordes undersökning beträffande dem och bland dem fanns då dugliga män i Jaser i Gilead. -</span> <span class="verse"><a name="32">32</a>Hans bröder var dugliga män, 2 700 till antalet och familjeöverhuvuden. Dem satte kung David över rubeniterna, gaditerna och ena hälften av Manasse stam för att ombesörja alla Guds och alla kungens angelägenheter.</span> </p></div</div></div></body></html>