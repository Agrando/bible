<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>Hela Israel samlades till David i Hebron och sade: "Vi är ju ditt eget kött och blod.</span> <span class="verse"><a name="2">2</a>Redan för länge sedan, ännu medan Saul var kung, var det du som var ledare och anförare för Israel. Och till dig har Herren, din Gud, sagt: Du skall vara herde för mitt folk Israel, ja, du skall vara en furste över mitt folk Israel."</span> <span class="verse"><a name="3">3</a>När alla de äldste i Israel kom till kungen i Hebron, slöt David ett förbund med dem i Hebron inför Herren. Sedan smorde de David till kung över Israel, enligt Herrens ord genom Samuel.</span> <span class="verse"><a name="4">4</a>David begav sig med hela Israel till Jerusalem, det vill säga Jebus, och där bodde jebusiterna.</span> <span class="verse"><a name="5">5</a>Invånarna i Jebus sade till David: "Här kommer du inte in." Men David intog Sions borg, det är nu Davids stad.</span> <span class="verse"><a name="6">6</a>David sade: "Den som först slår jebusiterna, han skall bli överbefälhavare och överste." Joab, Serujas son, kom först upp, och han blev överbefälhavare.</span> <span class="verse"><a name="7">7</a>David bosatte sig sedan i borgen och därför kallade man den Davids stad.</span> <span class="verse"><a name="8">8</a>Han byggde staden runt om den, från Millo och vidare runt omkring, och Joab återställde det övriga av staden.</span> <span class="verse"><a name="9">9</a>David blev allt mäktigare, och Herren Sebaot var med honom.</span> <span class="verse"><a name="10">10</a>Dessa är de främsta bland Davids hjältar, som starkt stödde honom i hans rike tillsammans med hela Israel, så att man gjorde honom till kung över Israel enligt Herrens ord.</span> <span class="verse"><a name="11">11</a>Detta är förteckningen på Davids hjältar: Jasobeam, son till en hakmonit, den främste bland kämparna, han som svängde sitt spjut över trehundra slagna på en gång.</span> <span class="verse"><a name="12">12</a>Efter honom kom ahoaiten Eleasar, son till Dodo. Han var en av de tre hjältarna.</span> <span class="verse"><a name="13">13</a>Han var med David vid Pas-Dammim, när filisteerna hade samlats där till strid. Där fanns en åker, full med korn, och folket flydde för filisteerna.</span> <span class="verse"><a name="14">14</a>Då ställde de sig mitt på åkern och försvarade den och slog filisteerna, och Herren lät dem vinna en stor seger.</span> <span class="verse"><a name="15">15</a>Tre av de trettio främsta männen gick ner över klippan till David vid Adullams grotta, medan en avdelning filisteer hade slagit läger i Refaimdalen.</span> <span class="verse"><a name="16">16</a>David var då på borgen, och en filisteisk utpost fanns i Betlehem.</span> <span class="verse"><a name="17">17</a>David sade längtansfullt: "Om ändå någon ville ge mig vatten att dricka från brunnen vid Betlehems stadsport!"</span> <span class="verse"><a name="18">18</a>Då bröt de tre sig igenom filisteernas läger och hämtade vatten ur brunnen vid Betlehems stadsport och tog det och bar det till David. Men David ville inte dricka det utan hällde ut det som ett drickoffer åt Herren.</span> <span class="verse"><a name="19">19</a>Han sade: "Må Gud låta det vara fjärran från mig att jag skulle göra detta! Skulle jag dricka dessa mäns blod? De har ju vågat sina liv, ja, med fara för sina liv har de burit hit det." Och han ville inte dricka det. Sådana bragder hade de tre hjältarna utfört.</span> <span class="verse"><a name="20">20</a>Absaj, Joabs bror, var den främ- ste av tre andra. Han svängde en gång sitt spjut över trehundra slagna. Han hade ett stort namn bland de tre.</span> <span class="verse"><a name="21">21</a>Han var dubbelt så mycket ansedd som någon annan i detta tretal, och han var deras befälhavare. Men upp till de tre första nådde han inte.</span> <span class="verse"><a name="22">22</a>Vidare Benaja, son till Jojada, från Kabseel, var en tapper man och gjorde många stordåd. Han slog ner de två arielerna i Moab, och det var han som en snövädersdag steg ner och slog ihjäl lejonet i brunnen.</span> <span class="verse"><a name="23">23</a>Han slog också ner den egyptiske mannen som var så storväxt: fem alnar lång. Fastän egyptiern i handen hade ett spjut som liknade en vävbom, gick han emot honom beväpnad endast med sin stav. Han ryckte spjutet ur egyptierns hand och dödade honom med hans eget spjut.</span> <span class="verse"><a name="24">24</a>Sådana bragder hade Benaja, Jojadas son, utfört, och han hade ett stort namn bland de tre hjältarna.</span> <span class="verse"><a name="25">25</a>Ja, han var mer ansedd än någon av de trettio, men upp till de tre första nådde han inte. David satte honom till anförare för sin livvakt.</span> <span class="verse"><a name="26">26</a>De tappra hjältarna var: Asael, Joabs bror; Elhanan, Dodos son, från Betlehem;</span> <span class="verse"><a name="27">27</a>haroriten Sammot; peloniten Heles;</span> <span class="verse"><a name="28">28</a>tekoaiten Ira, Ickes son; anatotiten Abieser;</span> <span class="verse"><a name="29">29</a>husatiten Sibbekaj; ahoaiten Ilaj;</span> <span class="verse"><a name="30">30</a>netofatiten Mahraj; netofatiten Heled, Baanas son;</span> <span class="verse"><a name="31">31</a>Itaj, Ribajs son, från Gibea i Benjamins barns stam; pirgatoniten Benaja;</span> <span class="verse"><a name="32">32</a>Huraj från Gaas dalar; arabatiten Abiel;</span> <span class="verse"><a name="33">33</a>baharumiten Asmavet; saalboniten Eljaba;</span> <span class="verse"><a name="34">34</a>gisoniten Bene-Hasem; harariten Jonatan, Sages son;</span> <span class="verse"><a name="35">35</a>harariten Ahiam, Sakars son; Elifal, Urs son;</span> <span class="verse"><a name="36">36</a>mekeratiten Hefer; peloniten Ahia;</span> <span class="verse"><a name="37">37</a>Hesro från Karmel; Naaraj, Esbais son;</span> <span class="verse"><a name="38">38</a>Joel, bror till Natan; Mibhar, Hagris son;</span> <span class="verse"><a name="39">39</a>ammoniten Selek; berotiten Nahraj, vapendragare åt Joab, Serujas son;</span> <span class="verse"><a name="40">40</a>jeteriten Ira; jeteriten Gareb;</span> <span class="verse"><a name="41">41</a>hetiten Uria; Sabad, Alajs son;</span> <span class="verse"><a name="42">42</a>rubeniten Adina, Sisas son, en huvudman bland rubeniterna, och med honom trettio andra;</span> <span class="verse"><a name="43">43</a>Hanan, Maakas son, och mitniten Josafat;</span> <span class="verse"><a name="44">44</a>astarotiten Ussia; Sama och Jeguel, aroeriten Hotams söner;</span> <span class="verse"><a name="45">45</a>Jediael, Simris son, och hans bror Joha, tisiten;</span> <span class="verse"><a name="46">46</a>Eliel mahaviten samt Jeribaj och Josauja, Elnaams söner, och moabiten Jitma;</span> <span class="verse"><a name="47">47</a>slutligen Eliel, Obed och Jaasiel mesobajiten.</span> </p></div</div></div></body></html>