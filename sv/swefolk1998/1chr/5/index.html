<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1chr">1 Chronicles</a> &gt <strong>Chapter 5</strong></div><p><span class="verse"><a name="1">1</a>Ruben var Israels förstfödde, ty han föddes först, men därför att han orenade sin fars bädd gavs hans förstfödslorätt åt sönerna till Josef, Israels son, men inte så att Josef skulle tas upp i släktregistret som den förstfödde.</span> <span class="verse"><a name="2">2</a>Ty visserligen var Juda den mäktigaste bland sina bröder och en av hans ättlingar blev furste, men förstfödslorätten blev ändå Josefs.</span> <span class="verse"><a name="3">3</a>Rubens, Israels förstföddes, söner var Hanok och Pallu, Hesron och Karmi.</span> <span class="verse"><a name="4">4</a>Joels söner var hans son Semaja, dennes son Gog, dennes son Simei,</span> <span class="verse"><a name="5">5</a>dennes son Mika, dennes son Reaja, dennes son Baal,</span> <span class="verse"><a name="6">6</a>likaså dennes son Beera som Tiglat-Pileser, kungen i Assyrien, förde bort i fångenskap. Han var furste för rubeniterna.</span> <span class="verse"><a name="7">7</a>Hans bröder var, när de efter sina släkter skrevs upp i släktregistret efter sin ättföljd: Jegiel, huvudmannen, Sakarja</span> <span class="verse"><a name="8">8</a>och Bela, son till Asas, son till Sema, son till Joel. Han bodde i Aroer, och hans boplatser nådde ända till Nebo och Baal-Meon.</span> <span class="verse"><a name="9">9</a>Österut nådde hans boplatser ända fram till öknen som sträcker sig från floden Eufrat. De hade nämligen stora boskapshjordar i Gileads land.</span> <span class="verse"><a name="10">10</a>Men på Sauls tid förde de krig mot hagariterna, som föll för deras hand. Då bosatte de sig i deras tält utmed hela östra sidan av Gilead.</span> <span class="verse"><a name="11">11</a>Gads barn bodde mitt emot dem i landet Basan ända till Salka:</span> <span class="verse"><a name="12">12</a>Joel, huvudmannen, och Safam därnäst, och vidare Jaanaj och Safat i Basan.</span> <span class="verse"><a name="13">13</a>Deras bröder var, efter sina familjer, Mikael, Mesullam, Seba, Joraj, Jakan, Sia och Eber, tillsammans sju.</span> <span class="verse"><a name="14">14</a>Dessa var söner till Abihail, son till Huri, son till Jaroa, son till Gilead, son till Mikael, son till Jesisaj, son till Jado, son till Bus.</span> <span class="verse"><a name="15">15</a>Men Ahi, son till Abdiel, son till Guni, var huvudman för deras familjer.</span> <span class="verse"><a name="16">16</a>De bodde i Gilead i Basan med underlydande orter, likaså på alla Sarons utmarker, så långt de sträckte sig.</span> <span class="verse"><a name="17">17</a>Alla dessa blev uppskrivna i släktregistret i Jotams, Juda kungs, och Jerobeams, Israels kungs, tid.</span> <span class="verse"><a name="18">18</a>Rubens barn och gaditerna och ena hälften av Manasse stam var tappra män, som bar sköld och svärd och spände båge och var tränade för krig. De utgjorde 44 760 stridsberedda män.</span> <span class="verse"><a name="19">19</a>De förde krig mot hagariterna och mot Jetur, Nafis och Nodab.</span> <span class="verse"><a name="20">20</a>De fick hjälp mot dem, så att hagariterna och alla som var med dem gavs i deras hand. De ropade till Gud under striden och han bönhörde dem, därför att de förtröstade på honom.</span> <span class="verse"><a name="21">21</a>Som byte förde de bort deras boskapshjordar, 50 000 kameler, 250 000 får och 2 000 åsnor, likaså 100 000 människor.</span> <span class="verse"><a name="22">22</a>Många hade blivit slagna, eftersom striden var från Gud. Sedan bosatte de sig i deras land och bodde där ända till fångenskapen.</span> <span class="verse"><a name="23">23</a>Halva Manasse stams barn bodde också där i landet, från Basan ända till Baal-Hermon och Senir och Hermons berg, och de var talrika.</span> <span class="verse"><a name="24">24</a>Dessa var huvudmän för sina familjer: Efer, Jisi, Eliel, Asriel, Jeremia, Hodavja och Jadiel, tappra stridsmän, berömda män och huvudmän för sina familjer.</span> <span class="verse"><a name="25">25</a>Men de var otrogna mot sina fäders Gud. I sin trolöshet höll de sig till de gudar som dyrkades av folken i landet, de folk som Gud hade utrotat inför dem.</span> <span class="verse"><a name="26">26</a>Då uppväckte Israels Gud den assyriske kungen Puls ande, det vill säga den assyriske kungen Tiglat-Pilesers ande, och förde folket bort i fångenskap, såväl rubeniterna och gaditerna som ena hälften av Manasse stam. Han förde dem till Hala, Habor, Hara och Gozans ström, där de är än i dag.</span> </p></div</div></div></body></html>