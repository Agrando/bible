<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1chr">1 Chronicles</a> &gt <strong>Chapter 23</strong></div><p><span class="verse"><a name="1">1</a>När David blev gammal och mätt på att leva, gjorde han sin son Salomo till kung över Israel.</span> <span class="verse"><a name="2">2</a>Han samlade alla Israels furstar, så också prästerna och leviterna.</span> <span class="verse"><a name="3">3</a>De leviter som var trettio år eller äldre blev räknade. Deras antal var allt som allt 38 000 män.</span> <span class="verse"><a name="4">4</a>"Av dessa", sade han, "skall 24 000 förestå sysslorna vid Herrens hus och 6 000 vara tillsyningsmän och domare,</span> <span class="verse"><a name="5">5</a>4 000 skall vara dörrvaktare, och 4 000 skall lovsjunga Herren till de instrument som jag låtit göra för lovsången."</span> <span class="verse"><a name="6">6</a>David delade dem i avdelningar efter Levis söner, Gerson, Kehat och Merari.</span> <span class="verse"><a name="7">7</a>Till gersoniterna hörde Ladan och Simei.</span> <span class="verse"><a name="8">8</a>Ladans söner var Jehiel, huvudmannen, Setam och Joel, tillsammans tre.</span> <span class="verse"><a name="9">9</a>Simeis söner var Selomit, Hasiel och Haran, tillsammans tre. Dessa var huvudmän för Ladans familjer.</span> <span class="verse"><a name="10">10</a>Simeis söner var Jahat, Sina, Jeus och Beria. Dessa var Simeis söner, tillsammans fyra.</span> <span class="verse"><a name="11">11</a>Jahat var huvudmannen, och Sisa var den andre. Men Jeus och Beria hade inte många söner. Därför fick de utgöra endast en familj, en ordning.</span> <span class="verse"><a name="12">12</a>Kehats söner var Amram, Jishar, Hebron och Ussiel, tillsammans fyra.</span> <span class="verse"><a name="13">13</a>Amrams söner var Aron och Mose. Aron blev tillsammans med sina söner för evigt avskild och helgad till det allra heligaste, till att för evigt tända rökelse inför Herren och tjäna och välsigna i hans namn för evigt.</span> <span class="verse"><a name="14">14</a>Men gudsmannen Moses söner räknades till Levi stam.</span> <span class="verse"><a name="15">15</a>Moses söner var Gersom och Elieser.</span> <span class="verse"><a name="16">16</a>Gersoms son var Sebuel, huvudmannen.</span> <span class="verse"><a name="17">17</a>Eliesers son var Rehabja, huvudmannen. Elieser hade inga andra söner men Rehabjas söner var mycket talrika.</span> <span class="verse"><a name="18">18</a>Jishars son var Selomit, huvudmannen.</span> <span class="verse"><a name="19">19</a>Hebrons söner var Jeria, huvudmannen, den andre Amarja, den tredje Jahasiel, och den fjärde Jekameam.</span> <span class="verse"><a name="20">20</a>Ussiels söner var Mika, huvudmannen, och den andre Jissia.</span> <span class="verse"><a name="21">21</a>Meraris söner var Mahli och Musi. Mahlis söner var Eleasar och Kish.</span> <span class="verse"><a name="22">22</a>När Eleasar dog lämnade han inga söner efter sig utan endast döttrar. Söner till Kish, deras kusiner, tog dem till hustrur.</span> <span class="verse"><a name="23">23</a>Musis söner var Mahli, Eder och Jeremot, tillsammans tre.</span> <span class="verse"><a name="24">24</a>Dessa var Levi barn efter deras familjer, huvudmännen för familjerna, så många av dem som inmönstrades, varje namn räknat särskilt och varje person för sig, de som kunde förrätta sysslor vid tjänstgöringen i Herrens hus, nämligen de som var tjugo år eller äldre.</span> <span class="verse"><a name="25">25</a>David sade: " Herren, Israels Gud, har låtit sitt folk komma till ro, och han har nu sin boning i Jerusalem till evig tid.</span> <span class="verse"><a name="26">26</a>Därför behöver inte heller leviterna längre bära tabernaklet och alla redskap till tjänstgöringen i Herrens hus."</span> <span class="verse"><a name="27">27</a>- Enligt berättelsen om Davids sista tid räknades nämligen av Levi barn de som var tjugo år eller äldre. -</span> <span class="verse"><a name="28">28</a>Deras uppgift var att stå till förfogande för Arons söner vid tjänstgöringen i Herrens hus. De skulle ta hand om förgårdarna och kamrarna och reningen av allt heligt och sysslorna vid tjänstgöringen i Guds hus,</span> <span class="verse"><a name="29">29</a>vare sig det gällde skådebröden, det fina mjölet till matoffret, de osyrade tunnkakorna, plåtarna, det hopknådade mjölet eller alla rymdmått och längdmått.</span> <span class="verse"><a name="30">30</a>Varje morgon skulle de tacka och lova Herren och likaså varje kväll.</span> <span class="verse"><a name="31">31</a>De skulle hjälpa till vid alla brännoffer åt Herren på sabbaten, vid nymånaderna och vid högtiderna, så många som det var bestämt och som det var föreskrivet för dem - alltid inför Herrens ansikte.</span> <span class="verse"><a name="32">32</a>De skulle ta ansvar för uppenbarelsetältet och det heliga och sina bröder, Arons söner, i tjänsten vid Herrens hus.</span> </p></div</div></div></body></html>