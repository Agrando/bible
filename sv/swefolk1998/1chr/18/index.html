<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1chr">1 Chronicles</a> &gt <strong>Chapter 18</strong></div><p><span class="verse"><a name="1">1</a>En tid härefter slog David filisteerna och kuvade dem, och han tog Gat med underlydande orter från filisteerna.</span> <span class="verse"><a name="2">2</a>Han slog också moabiterna, och de blev Davids tjänare och betalade skatt till honom.</span> <span class="verse"><a name="3">3</a>David slog också Hadadezer, kungen i Soba, vid Hamat, när han hade dragit bort för att befästa sitt välde vid floden Eufrat.</span> <span class="verse"><a name="4">4</a>David tog ifrån honom 1 000 vagnar och tog till fånga 7 000 ryttare och 20 000 man fotfolk. Han lät skära av fotsenorna på alla vagnshästarna utom på etthundra hästar, som han skonade.</span> <span class="verse"><a name="5">5</a>När arameerna från Damaskus kom för att hjälpa Hadadezer, kungen i Soba, slog David 22 000 man av dem.</span> <span class="verse"><a name="6">6</a>David placerade trupper bland arameerna i Damaskus, och arameerna blev Davids tjänare och betalade skatt till honom. Och Herren gav seger åt David var han än drog fram.</span> <span class="verse"><a name="7">7</a>David tog de guldsköldar som tillhörde Hadadezers tjänare och förde dem till Jerusalem.</span> <span class="verse"><a name="8">8</a>Från Hadadezers städer Tibhat och Kun tog David koppar i mycket stor mängd. Av den gjorde sedan Salomo kopparhavet, pelarna och kopparkärlen.</span> <span class="verse"><a name="9">9</a>När Tou, kungen i Hamat, hörde att David hade slagit Sobas kung Hadadezers hela här,</span> <span class="verse"><a name="10">10</a>sände han sin son Hadoram till kung David för att hälsa honom och lyckönska honom, därför att han hade gett sig i strid med Hadadezer och besegrat honom. Ty Hadadezer hade legat i krig med Tou. Han hade med sig alla slags kärl av guld, silver och koppar.</span> <span class="verse"><a name="11">11</a>Även dessa helgade kung David åt Herren, liksom han hade gjort med det silver och guld han hade fört med sig hem från alla andra folk: från edomiterna, moabiterna, ammoniterna, filisteerna och amalekiterna.</span> <span class="verse"><a name="12">12</a>Sedan Absaj, Serujas son, hade slagit edomiterna i Saltdalen, 18 000 man,</span> <span class="verse"><a name="13">13</a>placerade han trupper i Edom, och alla edomiter blev Davids tjänare. Så gav Herren seger åt David var han än drog fram.</span> <span class="verse"><a name="14">14</a>David regerade nu över hela Israel och skipade lag och rätt åt hela sitt folk.</span> <span class="verse"><a name="15">15</a>Joab, Serujas son, hade befälet över krigshären, och Josafat, Ahiluds son, var kansler.</span> <span class="verse"><a name="16">16</a>Sadok, Ahitubs son, och Abimelek, Ebjatars son, var präster, och Savsa var skrivare.</span> <span class="verse"><a name="17">17</a>Benaja, Jojadas son, hade befälet över kereteerna och peleteerna, men Davids söner var de främsta vid kungens sida.</span> </p></div</div></div></body></html>