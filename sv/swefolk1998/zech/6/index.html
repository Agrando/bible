<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/zech/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/zech">Zechariah</a> &gt <strong>Chapter 6</strong></div><p><span class="verse"><a name="1">1</a>Jag lyfte åter upp ögonen och såg, och se, fyra vagnar kom fram mellan två berg, och bergen var av koppar.</span> <span class="verse"><a name="2">2</a>Framför den första vagnen var röda hästar, framför den andra vagnen svarta,</span> <span class="verse"><a name="3">3</a>framför den tredje vagnen vita och framför den fjärde vagnen fläckiga, starka hästar.</span> <span class="verse"><a name="4">4</a>Då frågade jag ängeln som talade med mig: "Vad betyder dessa, min herre?"</span> <span class="verse"><a name="5">5</a>Ängeln svarade mig: "Det är himlens fyra vindar som drar ut inför hela jordens Herre.</span> <span class="verse"><a name="6">6</a>Vagnen med de svarta hästarna drar mot nordlandet, och de vita följer efter dem, medan de fläckiga drar mot sydlandet."</span> <span class="verse"><a name="7">7</a>När de starka gav sig av, var de ivriga att fara omkring på jorden. Då sade han: "Ge er av, far ut över jorden!" Och de for ut över jorden.</span> <span class="verse"><a name="8">8</a>Och han ropade på mig och sade: "Se, de som drar ut mot nordlandet låter min Ande finna ro i nordlandet."</span> <span class="verse"><a name="9">9</a>Herrens ord kom till mig. Han sade:</span> <span class="verse"><a name="10">10</a>Tag emot gåvorna från de landsflyktiga, från Heldaj, Tobia och Jedaja. Gå samma dag bort till det hus som tillhör Josua, Sefanjas son. Dit har de begett sig efter återkomsten från Babel.</span> <span class="verse"><a name="11">11</a>Du skall ta emot silver och guld och göra kronor som du skall sätta på översteprästen Josuas, Josadaks sons, huvud.</span> <span class="verse"><a name="12">12</a>Och du skall säga till honom: "Så säger Herren Sebaot:Se, en man, hans namn är Telningen. Under honom skall det gro,och han skall bygga Herrens tempel.</span> <span class="verse"><a name="13">13</a>Ja, det är han som skall bygga Herrens tempel.Han skall vinna härlighetoch sitta på sin tron och regera.En präst skall han vara på sin tron,och frid skall råda mellan båda.</span> <span class="verse"><a name="14">14</a>Kronorna skall finnas i Herrens tempel till minne av Helem och Tobia, Jedaja och Hen, Sefanjas son.</span> <span class="verse"><a name="15">15</a>Fjärran ifrån skall man komma för att bygga på Herrens tempel, och ni skall förstå att Herren Sebaot har sänt mig till er. Så skall ske om ni lyder Herrens, er Guds, röst."</span> </p></div</div></div></body></html>