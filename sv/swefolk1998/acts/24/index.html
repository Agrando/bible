<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 24</strong></div><p><span class="verse"><a name="1">1</a>Fem dagar senare kom översteprästen Ananias dit ner tillsammans med några äldste och en jurist, en viss Tertullus, och de framförde inför landshövdingen klagomål mot Paulus.</span> <span class="verse"><a name="2">2</a>När Paulus kallats in, började Tertullus anklaga honom och säga:</span> <span class="verse"><a name="3">3</a>"Att det tack vare dig, högt ärade Felix, länge har rått fred och att detta folk överallt och på alla sätt har fått det mycket bättre, det erkänner vi med största tacksamhet.</span> <span class="verse"><a name="4">4</a>För att inte besvära dig alltför länge, ber jag dig ha godheten att lyssna till vad vi i korthet har att säga.</span> <span class="verse"><a name="5">5</a>Vi har nämligen funnit att den här mannen är en pestböld och ställer till oroligheter bland alla judar runt om i världen, och att han är ledare för nasareernas sekt.</span> <span class="verse"><a name="6">6</a>Han har till och med försökt vanhelga templet, och därför grep vi honom.</span> <span class="verse"><a name="7">7</a>När du själv förhör honom, kan du ta reda på allt som vi anklagar honom för."</span> <span class="verse"><a name="8">8</a>Judarna instämde och påstod att det förhöll sig på det sättet.</span> <span class="verse"><a name="9">9</a>Då landshövdingen gav tecken åt Paulus att tala, gav han sitt svar: "Eftersom jag vet att du i många år har varit domare över detta folk, försvarar jag min sak med tillförsikt.</span> <span class="verse"><a name="10">10</a>Du kan själv förvissa dig om att det inte är mer än tolv dagar sedan jag for upp till Jerusalem för att tillbe.</span> <span class="verse"><a name="11">11</a>Varken i templet eller i synagogorna eller ute i staden har de sett mig diskutera med någon eller ställa till oroligheter bland folket.</span> <span class="verse"><a name="12">12</a>Och de kan inte heller bevisa inför dig vad de nu anklagar mig för.</span> <span class="verse"><a name="13">13</a>Men det bekänner jag för dig att jag enligt 'den vägen' som de kallar för en sekt, tjänar mina fäders Gud på det sättet att jag tror på allt som är skrivet i lagen och hos profeterna.</span> <span class="verse"><a name="14">14</a>Och jag har samma hopp till Gud som de, att både rättfärdiga och orättfärdiga skall uppstå en gång.</span> <span class="verse"><a name="15">15</a>Därför strävar jag själv efter att alltid ha ett gott samvete inför Gud och människor.</span> <span class="verse"><a name="16">16</a>Efter flera år kom jag för att överlämna gåvor åt mitt folk och för att frambära offer.</span> <span class="verse"><a name="17">17</a>Då fann de mig i templet sedan jag renat mig, och där var ingen folkmassa eller något tumult.</span> <span class="verse"><a name="18">18</a>Men där fanns några judar från Asien, som egentligen skulle stå här inför dig och anklaga mig, om de hade något att anföra emot mig.</span> <span class="verse"><a name="19">19</a>Eller låt dessa män själva tala om vilket brott de fann mig skyldig till när jag stod inför Stora rådet,</span> <span class="verse"><a name="20">20</a>om det inte skulle vara för detta enda ord som jag ropade när jag stod ibland dem: Det är för de dödas uppståndelse som jag i dag står anklagad inför er."</span> <span class="verse"><a name="21">21</a>Felix, som mycket väl kände till 'den vägen', uppsköt nu rättegången och sade: "När befälhavaren Lysias kommer hit ner, skall jag avgöra målet."</span> <span class="verse"><a name="22">22</a>Och han befallde officeren att hålla Paulus fängslad och samtidigt ge honom en viss lättnad och inte hindra någon av hans vänner från att vara honom till hjälp.</span> <span class="verse"><a name="23">23</a>Några dagar senare infann sig Felix tillsammans med sin hustru Drusilla, som var judinna. Och han lät hämta Paulus och hörde honom tala om tron på Kristus Jesus.</span> <span class="verse"><a name="24">24</a>Men då Paulus talade om rättfärdighet och självbehärskning och den kommande domen, blev Felix förskräckt och sade: "Gå din väg för den här gången. När jag får tid skall jag kalla på dig."</span> <span class="verse"><a name="25">25</a>Samtidigt hoppades han att Paulus skulle erbjuda honom pengar. Därför lät han ofta hämta honom och samtalade med honom.</span> <span class="verse"><a name="26">26</a>När två år hade gått, efterträddes Felix av Porcius Festus. Och då Felix ville hålla sig väl med judarna, lät han Paulus stanna kvar i fängelset.</span> </p></div</div></div></body></html>