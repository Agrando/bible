<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 11</strong></div><p><span class="verse"><a name="1">1</a>Apostlarna och bröderna i hela Judeen fick höra att också hedningarna hade tagit emot Guds ord.</span> <span class="verse"><a name="2">2</a>När Petrus kom upp till Jerusalem, började de omskurna att angripa honom.</span> <span class="verse"><a name="3">3</a>De sade: "Du har besökt oomskurna män och ätit tillsammans med dem."</span> <span class="verse"><a name="4">4</a>Petrus förklarade då steg för steg vad som hade hänt:</span> <span class="verse"><a name="5">5</a>"Jag befann mig i staden Joppe, och medan jag bad kom jag i hänryckning och fick se en syn. Något som liknade en stor linneduk kom ner. Fäst i sina fyra hörn sänktes den ner från himlen och kom till mig.</span> <span class="verse"><a name="6">6</a>När jag noga såg efter, fick jag se jordens fyrfotadjur, både vilda och tama, och kräldjur och himlens fåglar.</span> <span class="verse"><a name="7">7</a>Jag hörde också en röst som sade till mig: Stig upp, Petrus, slakta och ät!</span> <span class="verse"><a name="8">8</a>Jag svarade: Nej, nej, Herre! Något oheligt eller orent har aldrig kommit i min mun.</span> <span class="verse"><a name="9">9</a>För andra gången talade en röst från himlen: Vad Gud har förklarat för rent skall inte du anse vara orent.</span> <span class="verse"><a name="10">10</a>Detta hände tre gånger, och sedan drogs alltsammans upp till himlen.</span> <span class="verse"><a name="11">11</a>Och se, just då stod tre män utanför huset där vi var. De hade skickats till mig från Cesarea.</span> <span class="verse"><a name="12">12</a>Anden sade till mig att jag skulle följa med dem utan att tveka. De sex bröderna här följde också med mig, och vi gick in i mannens hus.</span> <span class="verse"><a name="13">13</a>Han berättade för oss, hur han hade sett ängeln stå i hans hus och säga: Skicka bud till Joppe och hämta hit den Simon som kallas Petrus.</span> <span class="verse"><a name="14">14</a>Han skall tala till dig, och genom de orden skall du bli frälst, du och hela din familj.</span> <span class="verse"><a name="15">15</a>Och när jag började tala, föll den helige Ande på dem, alldeles som på oss under den första tiden.</span> <span class="verse"><a name="16">16</a>Då kom jag ihåg vad Herren hade sagt: Johannes döpte med vatten, men ni skall döpas i den helige Ande.</span> <span class="verse"><a name="17">17</a>Om nu Gud gav dem samma gåva som han gav oss, när vi hade kommit till tro på Herren Jesus Kristus, vem var då jag, att jag skulle kunna hindra Gud?"</span> <span class="verse"><a name="18">18</a>När de hörde detta, lugnade de sig och prisade Gud och sade: "Så har Gud skänkt också åt hedningarna den omvändelse som ger liv."</span> <span class="verse"><a name="19">19</a>De som hade skingrats på grund av den förföljelse som började med Stefanus kom ända till Fenicien, Cypern och Antiokia, och de predikade ordet endast för judar.</span> <span class="verse"><a name="20">20</a>Men bland dem fanns några män från Cypern och Cyrene, och när de kom till Antiokia började de tala också till grekerna och predika evangeliet om Herren Jesus.</span> <span class="verse"><a name="21">21</a>Och Herrens hand var med dem, och ett stort antal kom till tro och omvände sig till Herren.</span> <span class="verse"><a name="22">22</a>Ryktet om detta nådde församlingen i Jerusalem, och man sände då Barnabas till Antiokia.</span> <span class="verse"><a name="23">23</a>När han kom dit och såg vad Guds nåd hade uträttat, blev han glad och uppmanade dem alla att hålla sig till Herren av hela sitt hjärta.</span> <span class="verse"><a name="24">24</a>Barnabas var en god man, uppfylld av den helige Ande och tro. Och en stor skara människor fördes till Herren.</span> <span class="verse"><a name="25">25</a>Han begav sig därefter till Tarsus för att söka upp Saulus.</span> <span class="verse"><a name="26">26</a>Han fann honom och tog honom med sig till Antiokia. Under ett helt år var de tillsammans med församlingen och undervisade en stor skara. Och det var i Antiokia som lärjungarna först började kallas kristna.</span> <span class="verse"><a name="27">27</a>Vid den tiden kom några profeter från Jerusalem ner till Antiokia.</span> <span class="verse"><a name="28">28</a>En av dem som hette Agabus trädde fram, och genom Anden förutsade han att en svår hungersnöd skulle komma över hela världen. - Den kom också under Claudius regering. -</span> <span class="verse"><a name="29">29</a>Då beslöt lärjungarna att var och en skulle skicka så mycket han kunde till hjälp åt bröderna som bodde i Judeen.</span> <span class="verse"><a name="30">30</a>Detta gjorde de också, och de sände hjälpen med Barnabas och Saulus till de äldste.</span> </p></div</div></div></body></html>