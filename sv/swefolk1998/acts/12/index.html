<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 12</strong></div><p><span class="verse"><a name="1">1</a>Vid den tiden lät kung Herodes gripa och misshandla några i församlingen.</span> <span class="verse"><a name="2">2</a>Och Jakob, Johannes bror, lät han avrätta med svärd.</span> <span class="verse"><a name="3">3</a>När han såg att detta vann bifall hos judarna, fortsatte han och lät gripa också Petrus. Detta hände under det osyrade brödets högtid.</span> <span class="verse"><a name="4">4</a>Sedan han gripit honom satte han honom i fängelse och gav i uppdrag åt fyra vaktavdelningar, om vardera fyra man, att bevaka honom. Efter påsken ville han ställa honom inför folket.</span> <span class="verse"><a name="5">5</a>Petrus hölls därför kvar i fängelset, och församlingen bad uthålligt till Gud för honom.</span> <span class="verse"><a name="6">6</a>Natten innan Herodes hade tänkt ställa honom inför rätta, låg Petrus och sov mellan två soldater, bunden med två kedjor, och utanför dörren stod vakter som bevakade fängelset.</span> <span class="verse"><a name="7">7</a>Och se, en Herrens ängel stod där, och ett ljussken lyste upp rummet. Ängeln stötte Petrus i sidan och väckte honom och sade: "Skynda dig upp!" Då föll kedjorna från Petrus händer,</span> <span class="verse"><a name="8">8</a>och ängeln sade till honom: "Sätt på dig bältet och ta på dig sandalerna." Petrus gjorde det, och ängeln sade: "Ta på dig manteln och följ mig."</span> <span class="verse"><a name="9">9</a>Petrus gick ut och följde honom, men han förstod inte att det som skedde genom ängeln var verkligt utan trodde att han såg en syn.</span> <span class="verse"><a name="10">10</a>De gick förbi den första vakten och så den andra och kom sedan till järnporten som ledde ut till staden, och den öppnades för dem av sig själv. Så kom de ut och gick längs en gata, och plötsligt lämnade ängeln honom.</span> <span class="verse"><a name="11">11</a>När Petrus blev sig själv igen sade han: "Nu vet jag verkligen att Herren har sänt sin ängel och räddat mig ur Herodes hand och från allt som det judiska folket hade väntat sig."</span> <span class="verse"><a name="12">12</a>Då han nu insåg vad som hänt, gick han till Marias hus, hon som var mor till den Johannes som kallades Markus. Där var många församlade och bad.</span> <span class="verse"><a name="13">13</a>Petrus bultade på porten, och en tjänsteflicka som hette Rode gick för att öppna.</span> <span class="verse"><a name="14">14</a>När hon kände igen Petrus röst, blev hon så glad att hon i stället för att öppna porten sprang in och berättade att Petrus stod utanför porten.</span> <span class="verse"><a name="15">15</a>De sade till henne: "Du är tokig!" Men hon höll fast vid att det var så, och då sade de: "Det är hans ängel."</span> <span class="verse"><a name="16">16</a>Under tiden fortsatte Petrus att bulta, och när de öppnade såg de till sin häpnad att det var han.</span> <span class="verse"><a name="17">17</a>Han gav tecken åt dem med handen att vara tysta, och så förklarade han för dem hur Herren hade fört honom ut ur fängelset. Han sade: "Berätta detta för Jakob och de andra bröderna." Sedan gick han ut och begav sig till en annan plats.</span> <span class="verse"><a name="18">18</a>På morgonen blev det stor förvirring bland soldaterna. Vad hade det blivit av Petrus?</span> <span class="verse"><a name="19">19</a>När så Herodes skickade bud efter honom och inte fick tag i honom, förhörde han vakterna och befallde att de skulle föras bort. Därefter lämnade han Judeen och for ner till Cesarea och uppehöll sig där.</span> <span class="verse"><a name="20">20</a>Herodes hyste motvilja mot invånarna i Tyrus och Sidon. Gemensamt uppvaktade de kungen, och sedan de fått hans kammarherre Blastus på sin sida, bad de om fred. De var nämligen helt beroende av kungens område för sin försörjning.</span> <span class="verse"><a name="21">21</a>På utsatt dag klädde sig Herodes i kunglig skrud och satte sig på tronen och höll ett tal till dem.</span> <span class="verse"><a name="22">22</a>Då ropade folket: "En guds röst är detta, inte en människas!"</span> <span class="verse"><a name="23">23</a>Genast slog en Herrens ängel honom, därför att han inte gav Gud äran, och han blev uppäten av maskar och dog.</span> <span class="verse"><a name="24">24</a>Guds ord hade framgång och spreds alltmer.</span> <span class="verse"><a name="25">25</a>Och sedan Barnabas och Saulus hade fullgjort sitt uppdrag i Jerusalem, vände de tillbaka och tog med sig Johannes som kallades Markus.</span> </p></div</div></div></body></html>