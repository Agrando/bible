<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 22</strong></div><p><span class="verse"><a name="1">1</a>"Bröder och fäder, lyssna på vad jag har att säga er till mitt försvar."</span> <span class="verse"><a name="2">2</a>När de hörde att han talade till dem på hebreiska, blev det tystare. Och han fortsatte:</span> <span class="verse"><a name="3">3</a>"Jag är jude, född i Tarsus i Cilicien och uppvuxen här i staden. Vid Gamaliels fötter blev jag grundligt undervisad i vår fäderneärvda lag, och jag var lika ivrig att tjäna Gud som ni allesammans är i dag.</span> <span class="verse"><a name="4">4</a>Jag förföljde 'den vägen' ända till döds och grep både män och kvinnor och satte dem i fängelse.</span> <span class="verse"><a name="5">5</a>Det kan översteprästen och hela Stora rådet intyga. Av dem fick jag med mig brev till bröderna i Damaskus och for dit för att gripa också dem som fanns där och föra dem till Jerusalem, där de skulle få sitt straff.</span> <span class="verse"><a name="6">6</a>Men då jag var på väg och närmade mig Damaskus, omgavs jag vid middagstiden plötsligt av ett starkt sken från himlen.</span> <span class="verse"><a name="7">7</a>Jag föll till marken och hörde en röst säga till mig: Saul, Saul, varför förföljer du mig?</span> <span class="verse"><a name="8">8</a>Jag frågade: Vem är du, Herre? Han svarade: Jag är Jesus från Nasaret, den som du förföljer.</span> <span class="verse"><a name="9">9</a>De som var med mig såg visserligen ljuset, men rösten som talade till mig uppfattade de inte.</span> <span class="verse"><a name="10">10</a>Jag frågade: Vad skall jag göra, Herre? Herren sade till mig: Stig upp och gå in i Damaskus! Där skall du få veta allt som du är utsedd att göra.</span> <span class="verse"><a name="11">11</a>Men då jag på grund av strålglansen från det ljusskenet inte kunde se, tog mina följeslagare mig vid handen, och jag kom in i Damaskus.</span> <span class="verse"><a name="12">12</a>Ananias, en from och lagtrogen man som alla judar i staden talade väl om,</span> <span class="verse"><a name="13">13</a>kom till mig och ställde sig vid min sida och sade: Saul, min broder, du får din syn igen! Och i samma ögonblick kunde jag se honom.</span> <span class="verse"><a name="14">14</a>Då sade Ananias: Våra fäders Gud har utvalt dig till att lära känna hans vilja och till att se den Rättfärdige och höra hans röst.</span> <span class="verse"><a name="15">15</a>Ty du skall vara hans vittne inför alla människor och vittna om vad du har sett och hört.</span> <span class="verse"><a name="16">16</a>Och nu, varför tvekar du? Stå upp och låt dig döpas och tvättas ren från dina synder och åkalla hans namn.</span> <span class="verse"><a name="17">17</a>När jag senare hade återvänt till Jerusalem och bad i templet, kom jag i hänryckning,</span> <span class="verse"><a name="18">18</a>och jag såg honom och hörde honom säga till mig: Skynda dig och lämna genast Jerusalem, ty här kommer de inte att ta emot ditt vittnesbörd om mig.</span> <span class="verse"><a name="19">19</a>Jag sade: Herre, de vet att jag i den ena synagogan efter den andra lät fängsla och piska dem som trodde på dig.</span> <span class="verse"><a name="20">20</a>Och när ditt vittne Stefanus blod blev utgjutet, stod jag själv där. Jag hade gått med på det och vaktade kläderna åt dem som dödade honom.</span> <span class="verse"><a name="21">21</a>Då sade han till mig: Gå! Jag skall sända dig ut till hedningarna långt borta."</span> <span class="verse"><a name="22">22</a>Så långt hade de lyssnat på honom, men nu skrek de: "Bort från jorden med en sådan människa! Han bör inte få leva."</span> <span class="verse"><a name="23">23</a>Och de skrek, slet av sig kläderna och kastade upp damm i luften.</span> <span class="verse"><a name="24">24</a>Befälhavaren gav då order om att Paulus skulle föras in i fästningen och att han skulle förhöras under gisselslag, så att man fick veta varför de skrek så mot honom.</span> <span class="verse"><a name="25">25</a>När man hade sträckt ut honom och skulle gissla honom, sade Paulus till officeren som stod där: "Får ni gissla en romersk medborgare som inte ens har blivit dömd?"</span> <span class="verse"><a name="26">26</a>Så snart officeren hörde det, gick han till befälhavaren och berättade det och sade: "Vad tänker du göra? Den här mannen är romersk medborgare."</span> <span class="verse"><a name="27">27</a>Då gick befälhavaren och frågade honom: "Säg mig, är du verkligen romersk medborgare?" Paulus svarade: "Ja."</span> <span class="verse"><a name="28">28</a>Befälhavaren sade: "Jag fick betala en stor summa pengar för detta medborgarskap." Paulus svarade: "Men jag är född med det".</span> <span class="verse"><a name="29">29</a>De som skulle förhöra honom drog sig genast tillbaka. Också befälhavaren blev förskräckt, då han fick veta att Paulus var romersk medborgare, eftersom han hade låtit fängsla honom.</span> <span class="verse"><a name="30">30</a>Nästa dag ville han få klart besked om vad judarna anklagade Paulus för. Han lät därför ta av honom bojorna och befallde att översteprästerna och hela Stora rådet skulle samlas. Sedan förde han ner Paulus och ställde honom inför dem.</span> </p></div</div></div></body></html>