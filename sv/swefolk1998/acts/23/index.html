<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 23</strong></div><p><span class="verse"><a name="1">1</a>Paulus såg på Stora rådet och sade: "Bröder, jag har levt inför Gud med ett fullkomligt rent samvete ända till i dag."</span> <span class="verse"><a name="2">2</a>Då befallde översteprästen Ananias dem som stod bredvid att de skulle slå Paulus på munnen.</span> <span class="verse"><a name="3">3</a>Men Paulus sade till honom: "Gud skall slå dig, du vitkalkade vägg. Här sitter du för att döma mig efter lagen och så befaller du i strid mot lagen att de skall slå mig."</span> <span class="verse"><a name="4">4</a>De som stod bredvid sade: "Förolämpar du Guds överstepräst?"</span> <span class="verse"><a name="5">5</a>Paulus svarade: "Jag visste inte, bröder, att han var överstepräst. Det står ju skrivet: En ledare för ditt folk skall du inte förbanna."</span> <span class="verse"><a name="6">6</a>Eftersom Paulus visste att en del av dem var sadduceer och en annan del fariseer, ropade han i Rådet: "Bröder, jag är farisé och son till fariseer. Och när jag nu står inför rätta, är det på grund av hoppet om de dödas uppståndelse."</span> <span class="verse"><a name="7">7</a>Då han sade det, utbröt en strid mellan fariseerna och sadduceerna, och de församlade delade sig i två läger.</span> <span class="verse"><a name="8">8</a>- Sadduceerna förnekar nämligen att det finns någon uppståndelse eller några änglar eller andar, medan fariseerna bekänner sig till allt detta. -</span> <span class="verse"><a name="9">9</a>Det blev ett väldigt skrikande, och några skriftlärda som hörde till fariseernas parti reste sig och protesterade högljutt: "Vi finner inget ont hos den här mannen. Tänk om en ande eller en ängel verkligen har talat med honom."</span> <span class="verse"><a name="10">10</a>Striden blev nu så häftig att befälhavaren fruktade att de skulle slita Paulus i stycken, och han gav order om att vaktstyrkan skulle gå ner och rycka bort honom från dem och föra honom till fästningen.</span> <span class="verse"><a name="11">11</a>Följande natt kom Herren till honom och sade: "Var vid gott mod. Ty så som du har vittnat i Jerusalem om det som rör mig, måste du vittna i Rom."</span> <span class="verse"><a name="12">12</a>När det blev dag gjorde judarna upp en hemlig plan och svor en ed på att varken äta eller dricka, förrän de hade dödat Paulus.</span> <span class="verse"><a name="13">13</a>Det var mer än fyrtio män som hade sammansvurit sig,</span> <span class="verse"><a name="14">14</a>och de gick till översteprästerna och de äldste och sade: "Vi har svurit en ed att inte smaka något förrän vi har dödat Paulus.</span> <span class="verse"><a name="15">15</a>Därför skall ni nu tillsammans med Stora rådet anhålla hos befälhavaren att han skickar ner honom till er. Låt honom tro att ni vill undersöka hans sak närmare. Själva står vi då beredda att döda honom, innan han kommer fram."</span> <span class="verse"><a name="16">16</a>Men Paulus systerson fick höra talas om bakhållet, och han kom till fästningen och gick in och berättade det för Paulus.</span> <span class="verse"><a name="17">17</a>Då kallade Paulus till sig en av officerarna och sade: "För den här unge mannen till befälhavaren. Han har något att berätta för honom."</span> <span class="verse"><a name="18">18</a>Officeren förde honom till befälhavaren och sade: "Fången Paulus kallade på mig och bad mig ta den här unge mannen till dig. Han har något att berätta för dig."</span> <span class="verse"><a name="19">19</a>Befälhavaren tog honom vid handen, förde honom åt sidan och frågade: "Vad är det du har att meddela mig?"</span> <span class="verse"><a name="20">20</a>Han svarade: "Judarna har kommit överens om att be dig skicka ner Paulus till Rådet i morgon och låta dig tro att de skall utreda hans sak närmare.</span> <span class="verse"><a name="21">21</a>Men låt dem inte övertala dig. Mer än fyrtio av dem ligger i bakhåll för honom, och de har svurit en ed att inte äta eller dricka förrän de har dödat honom. De står nu färdiga och väntar på att du skall säga ja till deras anhållan."</span> <span class="verse"><a name="22">22</a>Befälhavaren lät den unge mannen gå sedan han uppmanat honom att inte tala om för någon att han hade berättat detta för honom.</span> <span class="verse"><a name="23">23</a>Därefter kallade befälhavaren till sig två av sina officerare och befallde dem: "Håll tvåhundra soldater beredda att i kväll vid niotiden gå till Cesarea, dessutom sjuttio ryttare och tvåhundra spjutbärare.</span> <span class="verse"><a name="24">24</a>Skaffa också riddjur och låt Paulus sitta upp och för honom oskadd till landshövdingen Felix."</span> <span class="verse"><a name="25">25</a>Och han skrev ett brev med följande innehåll:</span> <span class="verse"><a name="26">26</a>"Klaudius Lysias hälsar den högt ärade landshövdingen Felix.</span> <span class="verse"><a name="27">27</a>Den här mannen hade gripits av judarna, och de skulle just ta livet av honom, när jag kom med min trupp och befriade honom, sedan jag tagit reda på att han var romersk medborgare.</span> <span class="verse"><a name="28">28</a>Och då jag ville veta varför de anklagade honom, förde jag ner honom till deras Stora råd.</span> <span class="verse"><a name="29">29</a>Jag fann då att anklagelserna mot honom gällde tvistefrågor i deras lag, och att han inte anklagades för något som förtjänade dödsstraff eller fängelse.</span> <span class="verse"><a name="30">30</a>Sedan jag blivit underrättad om en sammansvärjning mot honom, skickade jag honom genast till dig. Jag har också anmodat hans anklagare att föra sin talan mot honom inför dig."</span> <span class="verse"><a name="31">31</a>Soldaterna tog då med sig Paulus enligt den order de fått och förde honom under natten till Antipatris.</span> <span class="verse"><a name="32">32</a>Nästa dag lät de ryttarna fara vidare med honom och vände tillbaka till fästningen.</span> <span class="verse"><a name="33">33</a>Ryttarna kom till Cesarea, lämnade fram brevet till landshövdingen och förde in Paulus till honom.</span> <span class="verse"><a name="34">34</a>Felix läste det och frågade från vilken provins han var. Och när han fick veta att han var från Cilicien,</span> <span class="verse"><a name="35">35</a>sade han: "Jag skall höra dig när dina anklagare också har kommit." Sedan befallde han att Paulus skulle stå under bevakning i Herodes palats.</span> </p></div</div></div></body></html>