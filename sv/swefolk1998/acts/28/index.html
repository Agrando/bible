<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 28</strong></div><p><span class="verse"><a name="1">1</a>Sedan vi hade blivit räddade, fick vi veta att ön hette Melite.</span> <span class="verse"><a name="2">2</a>De infödda visade oss en ovanligt stor vänlighet. De tände en eld och tog hand om oss alla, eftersom det började regna och var kallt.</span> <span class="verse"><a name="3">3</a>Paulus hade just samlat ett fång kvistar och lagt på elden, då en huggorm kom ut på grund av hettan och högg sig fast i hans hand.</span> <span class="verse"><a name="4">4</a>När de infödda såg ormen hänga fast vid hans hand, sade de till varandra: "Den där mannen är utan tvekan en mördare, som rättvisans gudinna inte låter leva, även om han har räddats från havet."</span> <span class="verse"><a name="5">5</a>Men Paulus skakade av sig ormen i elden och tog ingen skada.</span> <span class="verse"><a name="6">6</a>De väntade nu att han skulle svullna upp eller plötsligt falla död ner. Sedan de väntat länge och sett att inget ovanligt hände honom, ändrade de sig och sade att han var en gud.</span> <span class="verse"><a name="7">7</a>I trakten kring denna plats fanns det lantgårdar som tillhörde Publius, den främste mannen på ön. Han tog vänligt emot oss och lät oss vara hans gäster i tre dagar.</span> <span class="verse"><a name="8">8</a>Publius far låg just då sjuk i hög feber och svår diarré. Paulus gick in till honom, bad och lade händerna på honom och botade honom.</span> <span class="verse"><a name="9">9</a>Efter den händelsen kom också andra sjuka på ön till honom och blev botade.</span> <span class="verse"><a name="10">10</a>De visade oss sin uppskattning på många sätt, och när vi skulle avsegla försåg de oss med vad vi behövde.</span> <span class="verse"><a name="11">11</a>Efter tre månader avseglade vi med ett skepp som hade övervintrat vid ön. Det kom från Alexandria och hade Tvillingarna som galjonsbild.</span> <span class="verse"><a name="12">12</a>Vi lade till vid Syrakusa och stannade där i tre dagar.</span> <span class="verse"><a name="13">13</a>Därifrån följde vi kusten och kom till Regium. En dag senare fick vi sydlig vind, och vi kom på andra dagen till Puteoli.</span> <span class="verse"><a name="14">14</a>Där fann vi bröder som inbjöd oss att stanna hos dem i sju dagar. Och så kom vi till Rom.</span> <span class="verse"><a name="15">15</a>Bröderna där hade fått besked om oss, och de kom ända ut till Forum Appii och Tres Tabernae för att möta oss. Då Paulus fick se dem tackade han Gud och fick nytt mod.</span> <span class="verse"><a name="16">16</a>Sedan vi kommit fram till Rom fick Paulus tillåtelse att bo för sig själv tillsammans med den soldat som skulle bevaka honom.</span> <span class="verse"><a name="17">17</a>Tre dagar senare kallade han till sig de ledande bland judarna, och när de var samlade sade han till dem: "Bröder, trots att jag inte har gjort något som kunde skada vårt folk eller våra seder från fäderna, blev jag fängslad i Jerusalem och utlämnad åt romarna.</span> <span class="verse"><a name="18">18</a>Sedan de förhört mig ville de frige mig, eftersom jag inte var skyldig till något som förtjänade döden.</span> <span class="verse"><a name="19">19</a>Men då judarna satte sig emot det, blev jag tvungen att vädja till kejsaren. Dock har jag inte någon anklagelse mot mitt eget folk.</span> <span class="verse"><a name="20">20</a>Det är därför jag kallat er hit för att träffa er och tala med er, eftersom det är för Israels hopp jag bär dessa bojor."</span> <span class="verse"><a name="21">21</a>De svarade honom: "Vi har inte fått något brev om dig från Judeen, och inte heller har någon av de bröder som kommit hit meddelat eller sagt något ont om dig.</span> <span class="verse"><a name="22">22</a>Men vi vill gärna höra vad du tänker. Ty den här sekten blir motsagd överallt, det vet vi."</span> <span class="verse"><a name="23">23</a>De bestämde en dag för honom, och då kom ännu fler till hans bostad. För dem förkunnade han Guds rike och vittnade om det, och han försökte övertyga dem om Jesus, både utifrån Mose lag och profeterna. Och det höll han på med från morgonen ända till kvällen.</span> <span class="verse"><a name="24">24</a>Somliga lät sig övertygas av hans ord, men andra ville inte tro.</span> <span class="verse"><a name="25">25</a>Eftersom de inte kunde komma överens skildes de åt, sedan Paulus hade sagt detta enda ord: "Den helige Ande talade rätt genom profeten Jesaja till era fäder</span> <span class="verse"><a name="26">26</a>när han sade: Gå till detta folk och säg:Även om ni hör,skall ni inte förstå,och även om ni ser,skall ni inte inse.</span> <span class="verse"><a name="27">27</a>Ty detta folks hjärta är förstockat.De hör illa med sina öron,och de sluter sina ögon,så att de inte ser med ögoneneller hör med öroneneller förstår med hjärtatoch vänder om,så att jag får bota dem.</span> <span class="verse"><a name="28">28</a>Därför skall ni veta att denna Guds frälsning är sänd till hedningarna, och de kommer att lyssna."</span> <span class="verse"><a name="29">29</a>I två hela år bodde Paulus i den bostad som han hade hyrt, och han tog emot alla som kom till honom.</span> <span class="verse"><a name="30">30</a>Han predikade Guds rike och undervisade med stor frimodighet om Herren Jesus Kristus utan att bli hindrad.</span> </p></div</div></div></body></html>