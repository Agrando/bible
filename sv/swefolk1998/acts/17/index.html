<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 17</strong></div><p><span class="verse"><a name="1">1</a>De tog vägen över Amfipolis och Apollonia och kom till Tessalonika, där judarna hade en synagoga.</span> <span class="verse"><a name="2">2</a>Till dem gick Paulus som han brukade, och under tre sabbater samtalade han med dem utifrån Skrifterna</span> <span class="verse"><a name="3">3</a>och förklarade och visade att Messias måste lida och uppstå från de döda. Och han fortsatte: "Denne Jesus som jag predikar för er, han är Messias."</span> <span class="verse"><a name="4">4</a>Några av dem blev övertygade och slöt sig till Paulus och Silas. Därtill kom ett stort antal greker som fruktade Gud och inte så få kvinnor av förnäm släkt.</span> <span class="verse"><a name="5">5</a>Men judarna blev avundsjuka och tog med sig en del löst folk från gatan och ställde till upplopp och oroligheter i staden. De stormade fram mot Jasons hus och sökte efter Paulus och Silas och ville föra ut dem till folkmassan.</span> <span class="verse"><a name="6">6</a>Men när de inte fann dem, släpade de Jason och några andra bröder till stadens styresmän och skrek: "Nu är de här också, de som har vänt upp och ner på hela världen,</span> <span class="verse"><a name="7">7</a>och Jason har tagit emot dem. De handlar alla mot kejsarens påbud och säger att en annan, en som heter Jesus, är kung."</span> <span class="verse"><a name="8">8</a>Folket och styresmännen blev förskräckta när de hörde detta,</span> <span class="verse"><a name="9">9</a>och sedan Jason och de andra hade ställt borgen frigavs de.</span> <span class="verse"><a name="10">10</a>Redan samma natt skickade bröderna i väg Paulus och Silas till Berea. Så snart de kom dit gick de till judarnas synagoga.</span> <span class="verse"><a name="11">11</a>Judarna där var mer öppna än de i Tessalonika. De tog emot ordet med all villighet och forskade dagligen i Skrifterna för att se om det kunde förhålla sig så.</span> <span class="verse"><a name="12">12</a>Många av dem kom till tro, likaså ganska många ansedda grekiska kvinnor och män.</span> <span class="verse"><a name="13">13</a>Men när judarna i Tessalonika fick veta att Guds ord predikades av Paulus också i Berea, kom de dit och hetsade upp massorna och ställde till oro.</span> <span class="verse"><a name="14">14</a>Bröderna sände då genast i väg Paulus ner mot kusten, men Silas och Timoteus stannade kvar där.</span> <span class="verse"><a name="15">15</a>De som följde Paulus förde honom ända till Athen. Och de vände tillbaka med beskedet att Silas och Timoteus skulle komma till honom så snart som möjligt.</span> <span class="verse"><a name="16">16</a>Medan Paulus väntade på dem i Athen, blev han upprörd i sin ande, när han såg hur fylld staden var med avgudabilder.</span> <span class="verse"><a name="17">17</a>Han samtalade nu i synagogan med judarna och med dem som fruktade Gud och dessutom varje dag på torget med dem som han träffade där.</span> <span class="verse"><a name="18">18</a>Även en del filosofer, både epikureer och stoiker, diskuterade med honom och en del sade: "Vad kan den där pratmakaren vilja säga?" Andra sade: "Han tycks vara en som förkunnar främmande gudar." Detta sade de, eftersom han predikade evangeliet om Jesus och uppståndelsen.</span> <span class="verse"><a name="19">19</a>Och de tog honom med sig upp till Areopagen och sade: "Kan vi få veta vad det är för en ny lära du förkunnar?</span> <span class="verse"><a name="20">20</a>Det är underliga ting du låter oss höra. Nu vill vi veta vad det egentligen rör sig om."</span> <span class="verse"><a name="21">21</a>Athenarna liksom främlingarna där ägnade nämligen all sin tid åt att tala om och lyssna till senaste nytt för dagen.</span> <span class="verse"><a name="22">22</a>Paulus ställde sig nu mitt på Areopagen och sade: "Athenare, jag ser av allting att ni är mycket religiösa.</span> <span class="verse"><a name="23">23</a>När jag har gått omkring och sett era gudabilder, har jag nämligen också funnit ett altare med inskriften: Åt en okänd gud. Vad ni alltså tillber utan att känna, det predikar jag för er.</span> <span class="verse"><a name="24">24</a>Gud är den som har skapat världen och allt som är i den. Han som är Herre över himmel och jord bor inte i tempel som är gjorda av människohand.</span> <span class="verse"><a name="25">25</a>Inte heller låter han betjäna sig av människohänder som om han behövde något, han som åt alla ger liv och anda och allt.</span> <span class="verse"><a name="26">26</a>Och han har av en enda människa skapat alla människor och folk, för att de skall bo över hela jorden. Han har fastställt bestämda tider och utstakat de gränser inom vilka de skall bo,</span> <span class="verse"><a name="27">27</a>för att de skall söka Gud, om de möjligen skulle kunna treva sig fram till honom och finna honom, fastän han inte är långt borta från någon enda av oss.</span> <span class="verse"><a name="28">28</a>Ty i honom är det vi lever, rör oss och är till, så som även några av era egna skalder har sagt: Vi är av hans släkt.</span> <span class="verse"><a name="29">29</a>Är vi nu av Guds släkt bör vi inte tänka oss att gudomen liknar något av guld, silver eller sten, en bild som kommit till av mänsklig konst och fantasi.</span> <span class="verse"><a name="30">30</a>Gud har länge haft överseende med okunnighetens tider, men nu befaller han människorna att de alla och överallt skall omvända sig.</span> <span class="verse"><a name="31">31</a>Ty han har fastställt en dag då han skall döma världen med rättfärdighet genom den man som han har bestämt till det, sedan han erbjudit tron åt alla genom att uppväcka honom från de döda."</span> <span class="verse"><a name="32">32</a>När de hörde Paulus tala om uppståndelsen från de döda, började några håna honom, men andra sade: "Vi vill höra dig tala om detta en annan gång."</span> <span class="verse"><a name="33">33</a>Därmed lämnade Paulus dem.</span> <span class="verse"><a name="34">34</a>Men några män slöt sig till honom och kom till tro, bland dem Dionysius, som var medlem av Areopagen, och en kvinna som hette Damaris och några till.</span> </p></div</div></div></body></html>