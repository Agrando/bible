<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 15</strong></div><p><span class="verse"><a name="1">1</a>Några som hade kommit ner från Judeen började lära bröderna att de inte kunde bli frälsta, om de inte lät omskära sig enligt seden från Mose.</span> <span class="verse"><a name="2">2</a>När det nu uppstod oenighet och Paulus och Barnabas kom i allvarlig tvist med dem, beslöt man att dessa två och några andra av dem skulle fara upp till apostlarna och de äldste i Jerusalem för att överlägga med dem om denna stridsfråga.</span> <span class="verse"><a name="3">3</a>Församlingen utrustade dem för resan, och de for genom Fenicien och Samarien. Där berättade de om hedningarnas omvändelse, och det väckte stor glädje bland alla bröderna.</span> <span class="verse"><a name="4">4</a>När de kom till Jerusalem, togs de emot av församlingen och av apostlarna och de äldste, och de berättade om allt vad Gud hade gjort med dem.</span> <span class="verse"><a name="5">5</a>Några från fariseernas parti hade kommit till tro, och de steg nu fram och sade att man måste omskära hedningarna och befalla dem att hålla Mose lag.</span> <span class="verse"><a name="6">6</a>Apostlarna och de äldste samlades då för att behandla frågan.</span> <span class="verse"><a name="7">7</a>Efter en lång överläggning reste sig Petrus och sade till dem: "Bröder, ni vet att Gud för länge sedan bestämde, att hedningarna genom min mun skulle få höra evangeliets ord och komma till tro.</span> <span class="verse"><a name="8">8</a>Och Gud som känner hjärtat, har vittnat för dem genom att ge den helige Ande åt dem likaväl som åt oss.</span> <span class="verse"><a name="9">9</a>Han gjorde ingen skillnad mellan oss och dem, sedan han genom tron hade renat deras hjärtan.</span> <span class="verse"><a name="10">10</a>Varför vill ni då fresta Gud och på lärjungarnas axlar lägga ett ok, som varken våra fäder eller vi själva har kunnat bära?</span> <span class="verse"><a name="11">11</a>Nej, vi tror att vi på samma sätt som de blir frälsta genom Herren Jesu nåd."</span> <span class="verse"><a name="12">12</a>Då teg alla de församlade, och man lyssnade på Barnabas och Paulus, som berättade om hur stora tecken och under Gud hade utfört genom dem bland hedningarna.</span> <span class="verse"><a name="13">13</a>När de hade slutat tala, sade Jakob: "Bröder, hör på mig.</span> <span class="verse"><a name="14">14</a>Simeon har berättat om hur Gud först såg till att han vann ett folk åt sitt namn bland hedningarna.</span> <span class="verse"><a name="15">15</a>Det stämmer överens med profeternas ord, där det heter:</span> <span class="verse"><a name="16">16</a>Därefter skall jag vända tillbakaoch åter bygga uppDavids fallna boning.Dess ruiner skall jag bygga uppoch jag skall upprätta den igen,</span> <span class="verse"><a name="17">17</a>för att alla andra människorskall söka Herren,alla hedningar, över vilka mitt namnhar nämnts.Så säger Herren, som gör detta,</span> <span class="verse"><a name="18">18</a>det som är känt från evighet.</span> <span class="verse"><a name="19">19</a>Därför anser jag att vi inte skall göra det svårt för de hedningar som vänder sig till Gud</span> <span class="verse"><a name="20">20</a>utan endast skriva till dem att de skall avhålla sig från sådant som orenats genom avgudadyrkan, från otukt, från köttet av kvävda djur och från blod.</span> <span class="verse"><a name="21">21</a>Ty Mose har i tidigare släktled haft sina förkunnare i alla städer, då han föreläses i synagogorna varje sabbat."</span> <span class="verse"><a name="22">22</a>Då beslöt apostlarna, de äldste och hela församlingen att bland sig utse några män och sända dem till Antiokia tillsammans med Paulus och Barnabas. De valde Judas, som kallades Barsabbas, och Silas, båda ledande män bland bröderna,</span> <span class="verse"><a name="23">23</a>och skickade med dem följande brev: "Apostlarna och de äldste och bröderna hälsar de bröder i Antiokia och Syrien och Cilicien som är av hednisk härkomst.</span> <span class="verse"><a name="24">24</a>Vi har hört att några som kommit från oss har skapat oro och förvirring bland er med sina uttalanden. Men vi har inte gett dem något uppdrag.</span> <span class="verse"><a name="25">25</a>Därför har vi enhälligt beslutat att utse några män och sända dem till er tillsammans med våra kära bröder Barnabas och Paulus,</span> <span class="verse"><a name="26">26</a>dessa som har vågat livet för vår Herre Jesu Kristi namn.</span> <span class="verse"><a name="27">27</a>Vi sänder alltså Judas och Silas, och de skall muntligen meddela samma sak.</span> <span class="verse"><a name="28">28</a>Den helige Ande och vi har nämligen beslutat att inte lägga någon börda på er förutom följande nödvändiga föreskrifter:</span> <span class="verse"><a name="29">29</a>Ni skall avhålla er från kött som offrats åt avgudar, från blod, från kött av kvävda djur och från otukt. Ni gör rätt om ni undviker sådant. Allt väl!"</span> <span class="verse"><a name="30">30</a>De sändes nu i väg och kom ner till Antiokia, där de sammankallade församlingen och överlämnade brevet.</span> <span class="verse"><a name="31">31</a>Bröderna läste det och blev glada över den uppmuntran som det gav.</span> <span class="verse"><a name="32">32</a>Judas och Silas, som själva var profeter, talade mycket som uppmuntrade och styrkte bröderna.</span> <span class="verse"><a name="33">33</a>Och sedan de hade varit där en tid, lät bröderna dem under fridshälsningar vända tillbaka till dem som hade sänt ut dem.</span> <span class="verse"><a name="34">34</a>Paulus och Barnabas stannade i Antiokia, där de undervisade och predikade Herrens ord tillsammans med många andra.</span> <span class="verse"><a name="35">35</a>Efter några dagar sade Paulus till Barnabas: "Låt oss nu vända tillbaka och besöka bröderna i alla de städer där vi har predikat Herrens ord, och se hur de har det."</span> <span class="verse"><a name="36">36</a>Barnabas ville också ta med Johannes som kallades Markus.</span> <span class="verse"><a name="37">37</a>Men Paulus ansåg det inte lämpligt att de skulle ta med sig den som hade lämnat dem i Pamfylien och inte följt med i arbetet.</span> <span class="verse"><a name="38">38</a>Så skarp blev deras tvist att de skildes åt. Barnabas tog med sig Markus och seglade till Cypern.</span> <span class="verse"><a name="39">39</a>Men Paulus däremot utsåg Silas och begav sig därifrån, sedan bröderna hade överlämnat honom åt Herrens nåd.</span> <span class="verse"><a name="40">40</a>Han reste genom Syrien och Cilicien och styrkte församlingarna.</span> </p></div</div></div></body></html>