<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 5</strong></div><p><span class="verse"><a name="1">1</a>En man som hette Ananias sålde tillsammans med sin hustru Safira en egendom.</span> <span class="verse"><a name="2">2</a>Med sin hustrus vetskap tog han undan något av köpesumman och bar fram en del och lade för apostlarnas fötter.</span> <span class="verse"><a name="3">3</a>Då sade Petrus: "Ananias, varför har Satan uppfyllt ditt hjärta, så att du ljög mot den helige Ande och tog undan en del av pengarna för jorden?</span> <span class="verse"><a name="4">4</a>Var inte egendomen din så länge du hade den kvar? Och när den var såld, var inte pengarna dina? Varför har du i ditt hjärta bestämt dig för att göra något sådant? Du har ljugit, inte bara för människor utan för Gud."</span> <span class="verse"><a name="5">5</a>När Ananias hörde de orden föll han ner och dog, och stor fruktan kom över alla som hörde det.</span> <span class="verse"><a name="6">6</a>De yngre männen kom och svepte honom, bar bort och begravde honom.</span> <span class="verse"><a name="7">7</a>Omkring tre timmar senare kom hans hustru in utan att veta vad som hade hänt.</span> <span class="verse"><a name="8">8</a>Petrus frågade henne: "Säg mig, sålde ni jorden för det beloppet?" Hon svarade: "Ja, för så mycket."</span> <span class="verse"><a name="9">9</a>Petrus sade till henne: "Varför har ni kommit överens om att fresta Herrens Ande? Se, de män som har begravt din man står vid dörren, och de skall också bära bort dig."</span> <span class="verse"><a name="10">10</a>Och plötsligt föll hon ner död vid hans fötter. När de unga männen kom in fann de henne död, och de bar bort och begravde henne bredvid hennes man.</span> <span class="verse"><a name="11">11</a>Och stor fruktan kom över hela församlingen och över alla andra som hörde detta.</span> <span class="verse"><a name="12">12</a>Många tecken och under skedde bland folket genom apostlarnas händer. Och de var alla tillsammans i Salomos pelarhall.</span> <span class="verse"><a name="13">13</a>Av de andra vågade ingen sluta sig till dem, men folket uppskattade dem.</span> <span class="verse"><a name="14">14</a>Och ännu fler kom till tro på Herren, en skara av både män och kvinnor.</span> <span class="verse"><a name="15">15</a>Ja, man bar till och med ut de sjuka på gatorna och lade dem på bäddar och bårar, för att åtminstone Petrus skugga skulle falla på någon av dem, när han gick förbi.</span> <span class="verse"><a name="16">16</a>Det kom också en stor skara från städerna runt omkring Jerusalem, och de förde med sig sjuka och sådana som plågades av orena andar, och alla blev botade.</span> <span class="verse"><a name="17">17</a>Översteprästen och alla hans anhängare, det vill säga sadduceernas parti, uppfylldes av avund</span> <span class="verse"><a name="18">18</a>och grep apostlarna och satte dem i fängelse.</span> <span class="verse"><a name="19">19</a>Men en Herrens ängel öppnade på natten fängelsets portar och förde ut dem och sade:</span> <span class="verse"><a name="20">20</a>"Gå och ställ er i templet och förkunna för folket allt som hör till detta liv."</span> <span class="verse"><a name="21">21</a>När de hörde det, gick de tidigt på morgonen till templet och undervisade. Då översteprästen och hans anhängare kom dit, kallade de samman Stora rådet, Israels folks hela äldsteråd, och skickade bud till fängelset att apostlarna skulle hämtas.</span> <span class="verse"><a name="22">22</a>Men när tjänarna kom fann de dem inte i fängelset. De vände tillbaka och rapporterade:</span> <span class="verse"><a name="23">23</a>"Vi såg att fängelset var ordentligt låst och att vakterna stod vid portarna, men då vi öppnade fann vi ingen därinne."</span> <span class="verse"><a name="24">24</a>När ledaren för tempelvakten tillsammans med översteprästerna fick höra det, blev de villrådiga och undrade vad som kunde ha hänt.</span> <span class="verse"><a name="25">25</a>Men då kom någon och sade till dem: "Männen som ni satte i fängelse är i templet och står där och undervisar folket."</span> <span class="verse"><a name="26">26</a>Ledaren för tempelvakten gick då tillsammans med tjänarna och förde bort dem utan att bruka våld, eftersom de var rädda för att bli stenade av folket.</span> <span class="verse"><a name="27">27</a>När de nu fördes bort, ställdes de inför Stora rådet, och översteprästen förhörde dem</span> <span class="verse"><a name="28">28</a>och sade: "Förbjöd vi er inte strängt att undervisa i det namnet? Och nu har ni fyllt Jerusalem med er lära och vill att den mannens blod skall komma över oss."</span> <span class="verse"><a name="29">29</a>Då svarade Petrus och apostlarna: "Man måste lyda Gud mer än människor.</span> <span class="verse"><a name="30">30</a>Våra fäders Gud har uppväckt Jesus, som ni hängde upp på trä och dödade.</span> <span class="verse"><a name="31">31</a>Honom har Gud med sin högra hand upphöjt som hövding och frälsare, för att ge omvändelse och syndernas förlåtelse åt Israel.</span> <span class="verse"><a name="32">32</a>Vi är vittnen till detta, vi och den helige Ande, som Gud har gett åt dem som lyder honom."</span> <span class="verse"><a name="33">33</a>När rådsmedlemmarna hörde detta, blev de ursinniga och ville döda dem.</span> <span class="verse"><a name="34">34</a>Men en farisé i Stora rådet, en laglärare som hette Gamaliel och som var aktad av allt folket, reste sig och begärde att man för en kort stund skulle föra ut männen.</span> <span class="verse"><a name="35">35</a>Sedan sade han till dem: "Israeliter, tänk er för, vad ni är på väg att göra med dessa män.</span> <span class="verse"><a name="36">36</a>För en tid sedan uppträdde Teudas och gav sig ut för att vara något, och omkring fyra hundra män slöt sig till honom. Men han blev avrättad, och alla som trodde på honom skingrades och det blev ingenting av det hela.</span> <span class="verse"><a name="37">37</a>Efter honom, vid tiden för skattskrivningen, uppträdde Judas från Galileen. Han fick folk att göra uppror och följa honom. Men också han omkom, och alla som trodde på honom skingrades.</span> <span class="verse"><a name="38">38</a>Och nu säger jag er: Håll er borta från dessa män och låt dem gå. Ty om detta skulle vara ett påhitt eller ett verk av människor, kommer det att rinna ut i sanden.</span> <span class="verse"><a name="39">39</a>Men om det är av Gud, kan ni inte slå ner dem. Kanske visar det sig att ni strider mot Gud."De lät sig övertygas,</span> <span class="verse"><a name="40">40</a>kallade in apostlarna, lät piska dem och förbjöd dem att tala i Jesu namn. Sedan släpptes de fria.</span> <span class="verse"><a name="41">41</a>Och apostlarna gick ut från Stora rådet, glada över att de hade ansetts värdiga att lida smälek för Namnets skull.</span> <span class="verse"><a name="42">42</a>Varje dag undervisade de i templet och hemma i husen och predikade det glada budskapet att Jesus är Messias.</span> </p></div</div></div></body></html>