<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 1</strong></div><p><span class="verse"><a name="1">1</a>I min förra skrift, käre Teofilus, skrev jag om allt som Jesus gjorde och lärde,</span> <span class="verse"><a name="2">2</a>fram till den dag då han blev upptagen till himlen, sedan han genom den helige Ande hade gett sina befallningar åt apostlarna som han hade utvalt.</span> <span class="verse"><a name="3">3</a>Han visade sig för dem efter sitt lidande och gav dem många bevis på att han levde, då han under fyrtio dagar lät sig ses av dem och talade med dem om Guds rike.</span> <span class="verse"><a name="4">4</a>Vid en måltid tillsammans med apostlarna befallde han dem: "Lämna inte Jerusalem utan vänta på vad Fadern har utlovat, det som ni har hört av mig.</span> <span class="verse"><a name="5">5</a>Ty Johannes döpte med vatten, men ni skall om några dagar bli döpta i den helige Ande."</span> <span class="verse"><a name="6">6</a>När de nu var samlade frågade de honom: "Herre, är tiden nu inne för dig att återupprätta riket åt Israel?"</span> <span class="verse"><a name="7">7</a>Han svarade dem: "Det är inte er sak att veta vilka tider eller stunder som Fadern i sin makt har fastställt.</span> <span class="verse"><a name="8">8</a>Men när den helige Ande kommer över er, skall ni få kraft och bli mina vittnen i Jerusalem och i hela Judeen och Samarien och ända till jordens yttersta gräns."</span> <span class="verse"><a name="9">9</a>Då han hade sagt detta, såg de hur han lyftes upp, och ett moln tog honom ur deras åsyn.</span> <span class="verse"><a name="10">10</a>Medan de såg mot himlen dit han for upp, se, då stod två män i vita kläder hos dem.</span> <span class="verse"><a name="11">11</a>Och de sade: "Ni män från Galileen, varför står ni och ser mot himlen? Denne Jesus som har blivit upptagen från er till himlen, han skall komma igen på samma sätt som ni har sett honom fara upp till himlen."</span> <span class="verse"><a name="12">12</a>Då vände de tillbaka till Jerusalem från det berg som kallas Oljeberget och som ligger nära staden, en sabbatsväg därifrån.</span> <span class="verse"><a name="13">13</a>Och när de kom dit gick de upp till det rum i övre våningen där de brukade uppehålla sig - Petrus, Johannes, Jakob, Andreas, Filippus, Thomas, Bartolomeus, Matteus, Jakob, Alfeus son, Simon ivraren och Judas, Jakobs son.</span> <span class="verse"><a name="14">14</a>Alla dessa höll endräktigt ut i bön tillsammans med några kvinnor, bland dem Jesu mor Maria, och vidare hans bröder.</span> <span class="verse"><a name="15">15</a>En av de dagarna trädde Petrus fram bland bröderna - omkring etthundratjugo personer var då samlade - och sade:</span> <span class="verse"><a name="16">16</a>"Mina bröder, det ord i Skriften måste uppfyllas som den helige Ande genom Davids mun hade förutsagt om Judas, han som blev vägvisare åt dem som grep Jesus.</span> <span class="verse"><a name="17">17</a>Han räknades som en av oss, och denna tjänst hade fallit på hans lott.</span> <span class="verse"><a name="18">18</a>För pengarna som han fick för sitt brott skaffade han sig ett jordstycke. Och han föll framstupa, så att buken brast och alla hans inälvor rann ut.</span> <span class="verse"><a name="19">19</a>Detta blev känt för alla som bodde i Jerusalem, och det jordstycket kallas på deras språk Akeldamak, Blodsåkern.</span> <span class="verse"><a name="20">20</a>I Psaltaren står det skrivet: Hans gård skall bli öde, ingen skall bo där, och: Hans ämbete skall en annan få.</span> <span class="verse"><a name="21">21</a>Därför måste en av de män som var med oss under hela den tid Herren Jesus gick in och ut ibland oss,</span> <span class="verse"><a name="22">22</a>från det att han döptes av Johannes till den dag då han blev upptagen från oss, en av dem måste tillsammans med oss vara ett vittne om hans uppståndelse."</span> <span class="verse"><a name="23">23</a>Då ställde man fram två: Josef Barsabbas, som även kallades Justus, och Mattias.</span> <span class="verse"><a name="24">24</a>Och de bad: "Herre, du som känner allas hjärtan, visa vilken av dessa två du har utvalt</span> <span class="verse"><a name="25">25</a>till att få den apostoliska tjänst som Judas lämnade för att gå till den plats som var hans."</span> <span class="verse"><a name="26">26</a>De kastade lott mellan dem, och lotten föll på Mattias. Så blev han tillsammans med de elva räknad som apostel.</span> </p></div</div></div></body></html>