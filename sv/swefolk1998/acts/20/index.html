<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 20</strong></div><p><span class="verse"><a name="1">1</a>När oroligheterna hade lagt sig, kallade Paulus till sig lärjungarna och förmanade och tröstade dem. Sedan tog han farväl och for till Makedonien.</span> <span class="verse"><a name="2">2</a>Och när han hade farit genom det området och talat många uppmuntrande ord till bröderna, kom han till Grekland,</span> <span class="verse"><a name="3">3</a>där han uppehöll sig i tre månader. Men då judarna förberedde ett attentat mot honom, just som han skulle avsegla till Syrien, bestämde han sig för att resa tillbaka genom Makedonien.</span> <span class="verse"><a name="4">4</a>Med honom följde Sopater, Pyrrhus son, från Berea, Aristarkus och Sekundus från Tessalonika, vidare Gajus från Derbe och Timoteus samt Tykikus och Trofimus från Asien.</span> <span class="verse"><a name="5">5</a>Dessa reste i förväg och väntade på oss i Troas.</span> <span class="verse"><a name="6">6</a>Efter det osyrade brödets högtid seglade vi själva från Filippi, och fem dagar senare träffade vi dem i Troas, där vi stannade i sju dagar.</span> <span class="verse"><a name="7">7</a>Den första dagen i veckan var vi samlade till brödsbrytelse. Paulus samtalade med de församlade, och eftersom han skulle resa nästa dag, fortsatte han att tala ända till midnatt.</span> <span class="verse"><a name="8">8</a>Det fanns ganska många lampor i det rum på översta våningen, där vi var samlade.</span> <span class="verse"><a name="9">9</a>I fönstret satt en ung man som hette Eutykus. Han föll i djup sömn när Paulus talade så länge, och i sömnen föll han ner från tredje våningen, och när man lyfte upp honom var han död.</span> <span class="verse"><a name="10">10</a>Paulus gick då ner, böjde sig över honom och tog honom i sina armar och sade: "Var inte oroliga. Han lever."</span> <span class="verse"><a name="11">11</a>Därefter gick Paulus upp igen och bröt brödet och åt. Sedan han hade talat länge, ända till gryningen, gick han därifrån.</span> <span class="verse"><a name="12">12</a>Och de förde fram den unge mannen. Han levde, och de blev mycket uppmuntrade.</span> <span class="verse"><a name="13">13</a>Vi andra gick i förväg ombord på skeppet och avseglade till Assos, där vi skulle ta Paulus ombord. Så hade han bestämt, eftersom han själv tänkte ta landvägen.</span> <span class="verse"><a name="14">14</a>Så snart han träffade oss i Assos, tog vi honom ombord och kom till Mitylene.</span> <span class="verse"><a name="15">15</a>Därifrån avseglade vi nästa dag och nådde fram i höjd med Kios. Dagen därpå lade vi till vid Samos och efter ännu en dag kom vi till Miletus.</span> <span class="verse"><a name="16">16</a>Paulus hade nämligen beslutat att segla förbi Efesus för att inte bli uppehållen i Asien. Han påskyndade resan för att om möjligt kunna vara i Jerusalem på pingstdagen.</span> <span class="verse"><a name="17">17</a>Från Miletus skickade han bud till Efesus och kallade till sig församlingens äldste.</span> <span class="verse"><a name="18">18</a>Och när de hade kommit till honom, sade han till dem: "Ni vet hur jag uppträdde hos er hela tiden, från första dagen jag kom till Asien,</span> <span class="verse"><a name="19">19</a>hur jag tjänade Herren i all ödmjukhet, under tårar och prövningar som mötte mig genom judarnas anslag.</span> <span class="verse"><a name="20">20</a>Jag har inte försummat något som kunde vara till nytta för er. Jag har predikat och undervisat, offentligt och i hemmen,</span> <span class="verse"><a name="21">21</a>och jag har uppmanat både judar och greker att de skall omvända sig till Gud och tro på vår Herre Jesus.</span> <span class="verse"><a name="22">22</a>Och se, bunden i anden beger jag mig upp till Jerusalem utan att veta vad som kommer att möta mig där.</span> <span class="verse"><a name="23">23</a>Jag vet bara att den helige Ande i stad efter stad vittnar att bojor och lidanden väntar mig.</span> <span class="verse"><a name="24">24</a>Men jag anser inte att mitt liv har något värde för mig själv. Jag vill endast fullborda mitt lopp och den uppgift som jag har fått av Herren Jesus: att vittna om Guds nåderika evangelium.</span> <span class="verse"><a name="25">25</a>Och se, jag vet nu att ni inte mer kommer att se mitt ansikte, alla ni som jag har gått omkring hos och predikat riket för.</span> <span class="verse"><a name="26">26</a>Därför betygar jag i dag för er att jag inte är skyldig till någons blod.</span> <span class="verse"><a name="27">27</a>Jag har inte tvekat att predika för er hela Guds vilja och plan.</span> <span class="verse"><a name="28">28</a>Ge akt på er själva och på hela den hjord som den helige Ande har satt er som ledare över, till att vara herdar i Guds församling som han har köpt med sitt eget blod.</span> <span class="verse"><a name="29">29</a>Jag vet att när jag har lämnat er, skall rovlystna vargar komma in bland er, och de skall inte skona hjorden.</span> <span class="verse"><a name="30">30</a>Ja, ur er egen krets skall män träda fram och förvränga sanningen för att dra lärjungarna över på sin sida.</span> <span class="verse"><a name="31">31</a>Håll er därför vakna och kom ihåg att jag ständigt i tre års tid natt och dag har varnat var och en av er under tårar.</span> <span class="verse"><a name="32">32</a>Och nu överlämnar jag er åt Gud och hans nåderika ord, som har makt att uppbygga er och ge åt er arvslotten bland alla dem som blivit helgade.</span> <span class="verse"><a name="33">33</a>Silver eller guld eller kläder har jag inte begärt av någon.</span> <span class="verse"><a name="34">34</a>Ni vet själva att dessa händer har sörjt för mina egna och mina följeslagares behov.</span> <span class="verse"><a name="35">35</a>I allt har jag visat er att ni genom att arbeta på detta sätt skall ta er an de svaga och komma ihåg de ord som Herren Jesus själv sade: Det är saligare att giva än att taga."</span> <span class="verse"><a name="36">36</a>När Paulus hade sagt detta, föll han på knä och bad tillsammans med dem alla.</span> <span class="verse"><a name="37">37</a>De brast alla i gråt och föll honom om halsen och kysste honom.</span> <span class="verse"><a name="38">38</a>Det som smärtade dem mest var att han hade sagt, att de inte mer skulle se hans ansikte. Så följde de honom till skeppet.</span> </p></div</div></div></body></html>