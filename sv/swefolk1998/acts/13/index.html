<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 13</strong></div><p><span class="verse"><a name="1">1</a>I församlingen i Antiokia fanns det profeter och lärare, Barnabas, Simeon som kallades Niger, Lucius från Cyrene, Manaen, fosterbror till landsfursten Herodes, samt Saulus.</span> <span class="verse"><a name="2">2</a>När de tjänade Herren och fastade, sade den helige Ande: "Avskilj åt mig Barnabas och Saulus för den uppgift som jag har kallat dem till."</span> <span class="verse"><a name="3">3</a>Då fastade de och bad och lade händerna på dem och sände ut dem.</span> <span class="verse"><a name="4">4</a>Sedan de hade blivit utsända av den helige Ande, for de ner till Seleucia, och därifrån seglade de till Cypern.</span> <span class="verse"><a name="5">5</a>De kom till Salamis och predikade Guds ord i judarnas synagogor. De hade också med sig Johannes som medhjälpare.</span> <span class="verse"><a name="6">6</a>Sedan for de över hela ön ända till Pafos. Där träffade de på en jude som bedrev trolldom, en falsk profet vid namn Barjesus.</span> <span class="verse"><a name="7">7</a>Han höll till hos landshövdingen Sergius Paulus, som var en förståndig man. Denne kallade till sig Barnabas och Saulus och ville höra Guds ord.</span> <span class="verse"><a name="8">8</a>Men Elymas, trollkarlen - det är vad hans namn betyder - gick emot dem och försökte hindra landshövdingen från att komma till tro.</span> <span class="verse"><a name="9">9</a>Saulus som även kallades Paulus, uppfylldes då av den helige Ande och spände ögonen i honom</span> <span class="verse"><a name="10">10</a>och sade: "Du djävulens son, full av allt slags svek och bedrägeri, du fiende till allt som är rätt, skall du aldrig upphöra att förvränga Herrens raka vägar?</span> <span class="verse"><a name="11">11</a>Se, nu kommer Herrens hand över dig, och du skall bli blind en tid och inte kunna se solen." I samma ögonblick föll ett totalt mörker över honom, och han gick omkring och sökte efter någon som kunde leda honom.</span> <span class="verse"><a name="12">12</a>När landshövdingen såg det som hände, kom han till tro, slagen med häpnad över Herrens lära.</span> <span class="verse"><a name="13">13</a>Paulus och hans följeslagare seglade sedan ut från Pafos och kom till Perge i Pamfylien. Där lämnade Johannes dem och återvände till Jerusalem.</span> <span class="verse"><a name="14">14</a>Själva fortsatte de sin resa från Perge och kom till Antiokia i Pisidien. På sabbaten gick de till synagogan och satte sig.</span> <span class="verse"><a name="15">15</a>Efter läsningen av lagen och profeterna lät synagogföreståndarna hälsa dem: "Bröder, om någon av er har ett ord av tröst och förmaning till folket, så säg det."</span> <span class="verse"><a name="16">16</a>Då reste sig Paulus, gav tecken med handen och sade: "Israelitiska män och ni som fruktar Gud, lyssna!</span> <span class="verse"><a name="17">17</a>Detta folks Gud, Israels Gud, utvalde våra fäder, och han tog hand om sitt folk, när de bodde som främlingar i Egypten. Med upplyft arm förde han dem ut därifrån,</span> <span class="verse"><a name="18">18</a>och under fyrtio år bar han dem i öknen.</span> <span class="verse"><a name="19">19</a>Han utrotade sju folk i Kanaan och gav deras land i arv åt sitt folk.</span> <span class="verse"><a name="20">20</a>Detta tog omkring fyrahundrafemtio år. Därefter gav han dem domare fram till profeten Samuels tid.</span> <span class="verse"><a name="21">21</a>Sedan bad de att få en kung, och Gud gav dem Saul, Kis son, en man av Benjamins stam, för en tid av fyrtio år.</span> <span class="verse"><a name="22">22</a>Men Gud avsatte honom och gjorde David till kung över dem. Honom gav han sitt vittnesbörd: Jag har funnit David, Isais son, en man efter mitt hjärta. Han skall utföra min vilja i allt.</span> <span class="verse"><a name="23">23</a>Av hans efterkommande har Gud enligt sitt löfte fört fram Jesus som Frälsare för Israel.</span> <span class="verse"><a name="24">24</a>Innan Jesus trädde fram, hade Johannes förkunnat omvändelsens dop för hela Israels folk.</span> <span class="verse"><a name="25">25</a>Och när Johannes stod vid slutet av sitt lopp, sade han: Det ni tror att jag är, det är jag inte. Men se, efter mig kommer en som jag inte ens är värd att knyta upp sandalerna på.</span> <span class="verse"><a name="26">26</a>Ni bröder, söner av Abrahams släkt, och ni andra som fruktar Gud, till oss har budskapet om denna frälsning blivit sänt.</span> <span class="verse"><a name="27">27</a>Ty Jerusalems invånare och deras ledare förstod inte vem han var. Genom sin dom har de uppfyllt profeternas förutsägelser som föreläses varje sabbat.</span> <span class="verse"><a name="28">28</a>Fast de inte fann något giltigt skäl att döma honom till döden, krävde de att Pilatus skulle låta avrätta honom.</span> <span class="verse"><a name="29">29</a>Och när de hade fullbordat allt som var skrivet om honom, tog de ner honom från träet och lade honom i en grav.</span> <span class="verse"><a name="30">30</a>Men Gud uppväckte honom från de döda,</span> <span class="verse"><a name="31">31</a>och under många dagar visade han sig för dem som hade följt honom från Galileen upp till Jerusalem och som nu är hans vittnen inför folket.</span> <span class="verse"><a name="32">32</a>Och nu förkunnar vi för er det glada budskapet att det löfte som gavs till våra fäder,</span> <span class="verse"><a name="33">33</a>det har Gud uppfyllt åt oss, deras barn, genom att låta Jesus träda fram, så som det är skrivet i andra psalmen: Du är min son, jag har i dag fött dig.</span> <span class="verse"><a name="34">34</a>Och att han har uppväckt honom från de döda, så att han inte mer kommer att vända tillbaka till graven, det har han sagt med dessa ord: Jag vill ge er de heliga och fasta nådelöften som David fick.</span> <span class="verse"><a name="35">35</a>Därför säger han också på ett annat ställe: Du skall inte låta din Helige se förgängelsen.</span> <span class="verse"><a name="36">36</a>När David på sin tid hade tjänat Guds vilja, insomnade han och blev lagd till vila hos sina fäder och såg förgängelsen.</span> <span class="verse"><a name="37">37</a>Men den som Gud uppväckte har inte sett förgängelsen.</span> <span class="verse"><a name="38">38</a>Därför skall ni veta, mina bröder, att det är genom honom som syndernas förlåtelse predikas för er,</span> <span class="verse"><a name="39">39</a>och att var och en som tror förklaras rättfärdig i honom och fri från allt som ni inte kunde frias från genom Mose lag.</span> <span class="verse"><a name="40">40</a>Se därför till att det som är sagt hos profeterna inte drabbar er:</span> <span class="verse"><a name="41">41</a>Se, ni föraktare, häpna och gå under:en gärning utför jag i era dagar,en gärning som ni aldrig kommeratt tro, när man berättar den för er".</span> <span class="verse"><a name="42">42</a>När de gick ut bad folket att de nästa sabbat skulle tala om detta för dem.</span> <span class="verse"><a name="43">43</a>Och då man skildes åt, följde många judar och gudfruktiga proselyter med Paulus och Barnabas, som talade till dem och uppmanade dem att förbli i Guds nåd.</span> <span class="verse"><a name="44">44</a>Följande sabbat samlades nästan hela staden för att lyssna till Herrens ord.</span> <span class="verse"><a name="45">45</a>När judarna fick se allt folket, fylldes de av avund och hånade Paulus och sade emot honom när han predikade.</span> <span class="verse"><a name="46">46</a>Då svarade Paulus och Barnabas frimodigt: "Guds ord måste först predikas för er. Men då ni visar det ifrån er och inte anser er själva värdiga det eviga livet, se, då vänder vi oss till hedningarna.</span> <span class="verse"><a name="47">47</a>Ty så har Herren befallt oss: Jag har satt dig till ett ljusför hedningarna,för att du skall bli till frälsningintill jordens yttersta gräns."</span> <span class="verse"><a name="48">48</a>När hedningarna hörde detta, blev de glada och prisade Herrens ord, och de kom till tro, så många som var bestämda till evigt liv.</span> <span class="verse"><a name="49">49</a>Och Herrens ord spreds över hela området.</span> <span class="verse"><a name="50">50</a>Men judarna hetsade upp de ansedda kvinnor som fruktade Gud och de främsta männen i staden, och de satte i gång en förföljelse mot Paulus och Barnabas och drev bort dem från sitt område.</span> <span class="verse"><a name="51">51</a>Då skakade de dammet av sina fötter mot dem och begav sig till Ikonium.</span> <span class="verse"><a name="52">52</a>Och lärjungarna uppfylldes av glädje och den helige Ande.</span> </p></div</div></div></body></html>