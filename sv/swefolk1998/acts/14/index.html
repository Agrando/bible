<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 14</strong></div><p><span class="verse"><a name="1">1</a>I Ikonium hände samma sak. De gick till judarnas synagoga och predikade så att många, både judar och greker, kom till tro.</span> <span class="verse"><a name="2">2</a>Men de judar som vägrade att tro eggade upp hedningarna och hetsade dem mot bröderna.</span> <span class="verse"><a name="3">3</a>Paulus och Barnabas stannade där en lång tid och talade frimodigt i Herren, som bekräftade sitt nåderika ord genom att låta tecken och under ske genom deras händer.</span> <span class="verse"><a name="4">4</a>Men folket i staden delade sig, så att en del höll med judarna och andra med apostlarna.</span> <span class="verse"><a name="5">5</a>Och när hedningarna och judarna med sina ledare gjorde upp en plan att misshandla och stena dem,</span> <span class="verse"><a name="6">6</a>fick apostlarna reda på det och flydde till städerna Lystra och Derbe i Lykaonien och trakten däromkring.</span> <span class="verse"><a name="7">7</a>Där fortsatte de att predika evangeliet.</span> <span class="verse"><a name="8">8</a>I Lystra fanns det en man som från födelsen var lam i fötterna och aldrig hade kunnat gå.</span> <span class="verse"><a name="9">9</a>Han hörde Paulus predika. Denne fäste ögonen på honom, och när han såg att mannen hade tro så att han kunde bli botad,</span> <span class="verse"><a name="10">10</a>sade han med hög röst: "Res dig upp och stå på benen!" Då hoppade han upp och började gå omkring.</span> <span class="verse"><a name="11">11</a>När folket såg vad Paulus hade gjort, ropade de på lykaoniska: "Gudarna har stigit ner till oss i mänsklig gestalt."</span> <span class="verse"><a name="12">12</a>Och de kallade Barnabas för Zeus och Paulus för Hermes, eftersom det var han som förde ordet.</span> <span class="verse"><a name="13">13</a>Prästen i Zeustemplet utanför staden förde fram tjurar och kransar till portarna och ville offra tillsammans med folket.</span> <span class="verse"><a name="14">14</a>Men när apostlarna Barnabas och Paulus hörde det, rev de sönder sina kläder och rusade in i folkhopen och ropade:</span> <span class="verse"><a name="15">15</a>"Människor, vad är det ni gör? Vi är människor som ni. Vi predikar för er det glada budskapet att ni skall omvända er från dessa avgudar till den levande Guden, som har skapat himmel, jord och hav och allt som är i dem.</span> <span class="verse"><a name="16">16</a>Han har under gångna släktled tillåtit alla hednafolk att gå sina egna vägar.</span> <span class="verse"><a name="17">17</a>Ändå har han lämnat många vittnesbörd om att han gör gott. Från himlen ger han er regn och tider med goda skördar och fyller era hjärtan med glädje över maten ni får."</span> <span class="verse"><a name="18">18</a>Fastän de sade så, var det med knapp nöd de kunde lugna folket och hindra dem från att offra åt dem.</span> <span class="verse"><a name="19">19</a>Från Antiokia och Ikonium kom det nu några judar. De lyckades få med sig folket, och man stenade Paulus och släpade ut honom ur staden i tron att han var död.</span> <span class="verse"><a name="20">20</a>Men när lärjungarna samlades omkring honom, reste han sig och gick in i staden.Nästa dag for Paulus och Barnabas till Derbe.</span> <span class="verse"><a name="21">21</a>De predikade evangeliet i staden och vann många lärjungar. Sedan återvände de till Lystra och Ikonium och Antiokia,</span> <span class="verse"><a name="22">22</a>och styrkte lärjungarna och uppmanade dem att förbli i tron. De sade att vi måste gå genom många lidanden för att komma in i Guds rike.</span> <span class="verse"><a name="23">23</a>I varje församling insatte de äldste åt dem, och efter bön och fasta överlämnade de dem åt Herren, som de hade kommit till tro på.</span> <span class="verse"><a name="24">24</a>Sedan tog apostlarna vägen genom Pisidien och kom till Pamfylien.</span> <span class="verse"><a name="25">25</a>Och när de hade predikat ordet i Perge, for de ner till Attalia.</span> <span class="verse"><a name="26">26</a>Därifrån seglade de tillbaka till Antiokia, där de hade blivit överlämnade åt Guds nåd för det uppdrag som de nu hade fullgjort.</span> <span class="verse"><a name="27">27</a>Och när de hade kommit dit, kallade de samman församlingen och berättade om allt vad Gud hade gjort med dem och hur han hade öppnat trons dörr för hedningarna.</span> <span class="verse"><a name="28">28</a>Och de stannade ganska länge där hos lärjungarna.</span> </p></div</div></div></body></html>