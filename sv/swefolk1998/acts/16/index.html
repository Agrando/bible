<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/acts/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/acts">Acts</a> &gt <strong>Chapter 16</strong></div><p><span class="verse"><a name="1">1</a>Paulus kom också till Derbe och Lystra. Där fanns en lärjunge som hette Timoteus. Han var son till en troende judinna, och hans far var grek.</span> <span class="verse"><a name="2">2</a>Bröderna i Lystra och Ikonium talade väl om Timoteus.</span> <span class="verse"><a name="3">3</a>Eftersom Paulus ville ha honom med på resan, tog han och omskar honom av hänsyn till judarna i de trakterna, ty alla kände till att hans far var grek.</span> <span class="verse"><a name="4">4</a>När de reste genom städerna, överlämnade de åt bröderna de föreskrifter som apostlarna och de äldste i Jerusalem hade fastställt.</span> <span class="verse"><a name="5">5</a>Och församlingarna stärktes i tron, och antalet troende ökade för varje dag.</span> <span class="verse"><a name="6">6</a>Sedan tog de vägen genom Frygien och Galatien, eftersom de av den helige Ande hindrades från att predika ordet i Asien.</span> <span class="verse"><a name="7">7</a>Och när de nådde Mysien försökte de bege sig till Bitynien, men det tillät inte Jesu Ande.</span> <span class="verse"><a name="8">8</a>Då for de genom Mysien ner till Troas.</span> <span class="verse"><a name="9">9</a>På natten såg Paulus en syn. En man från Makedonien stod där och bad honom: "Kom över till Makedonien och hjälp oss!"</span> <span class="verse"><a name="10">10</a>När han hade sett denna syn, försökte vi genast ta oss till Makedonien, eftersom vi förstod att Gud hade kallat oss att predika evangeliet för dem.</span> <span class="verse"><a name="11">11</a>Vi lade ut från Troas och seglade rakt över till Samotrake och nästa dag till Neapolis</span> <span class="verse"><a name="12">12</a>och därifrån till Filippi, som är den ledande staden i denna del av Makedonien och en romersk koloni. I den staden stannade vi några dagar.</span> <span class="verse"><a name="13">13</a>På sabbaten tog vi vägen ut genom stadsporten och gick längs en flod, där vi antog att det fanns ett böneställe. Vi satte oss ner och började tala till de kvinnor som hade kommit dit.</span> <span class="verse"><a name="14">14</a>En av dem som lyssnade hette Lydia. Hon handlade med purpurtyger och var från staden Tyatira, och hon hörde till dem som fruktade Gud. Och Herren öppnade hennes hjärta, så att hon tog till sig det som Paulus predikade.</span> <span class="verse"><a name="15">15</a>När hon och alla i hennes familj hade blivit döpta bad hon: "Kom hem till mig och bo där, om ni anser att jag tror på Herren." Och hon övertalade oss.</span> <span class="verse"><a name="16">16</a>En gång när vi var på väg till bönestället, mötte vi en slavflicka som hade en spådomsande och som skaffade sina herrar goda inkomster genom att spå.</span> <span class="verse"><a name="17">17</a>Hon följde efter Paulus och oss andra och skrek: "De här männen är den högste gudens tjänare, och de förkunnar för er en väg till frälsning."</span> <span class="verse"><a name="18">18</a>Så gjorde hon i flera dagar. Men Paulus blev upprörd och vände sig om och sade till anden: "Jag befaller dig i Jesu Kristi namn att fara ut ur henne." Och i samma ögonblick for den ut.</span> <span class="verse"><a name="19">19</a>När hennes herrar såg att allt hopp om inkomster var ute för dem, grep de Paulus och Silas och släpade dem till torget inför stadens myndigheter.</span> <span class="verse"><a name="20">20</a>De förde fram dem till stadens domare och sade: "De här männen stör ordningen i vår stad. De är judar</span> <span class="verse"><a name="21">21</a>och förkunnar seder som det inte är tillåtet för oss som romerska medborgare att anta eller följa."</span> <span class="verse"><a name="22">22</a>Folket gick också till angrepp mot dem, och domarna slet av dem kläderna och befallde att de skulle piskas.</span> <span class="verse"><a name="23">23</a>De fick många rapp och kastades i fängelse, och fångvaktaren fick befallning att noga bevaka dem.</span> <span class="verse"><a name="24">24</a>När han hade fått en sådan befallning, satte han dem i det innersta fängelserummet och spände fast deras fötter i stocken.</span> <span class="verse"><a name="25">25</a>Vid midnatt var Paulus och Silas i bön och sjöng lovsånger till Gud, och de andra fångarna lyssnade på dem.</span> <span class="verse"><a name="26">26</a>Plötsligt kom ett kraftigt jordskalv, så att fängelset skakades i sina grundvalar. I samma ögonblick öppnades alla dörrar, och allas bojor lossnade och föll av.</span> <span class="verse"><a name="27">27</a>Fångvaktaren vaknade, och när han fick se att fängelsets dörrar stod öppna, drog han sitt svärd och skulle just ta sitt liv, eftersom han trodde att fångarna hade flytt.</span> <span class="verse"><a name="28">28</a>Men Paulus ropade högt: "Gör dig inte något illa! Vi är alla här."</span> <span class="verse"><a name="29">29</a>Då bad fångvaktaren om ljus och rusade in och föll skräckslagen ner inför Paulus och Silas.</span> <span class="verse"><a name="30">30</a>Sedan förde han ut dem och frågade: "Ni herrar, vad skall jag göra för att bli frälst?"</span> <span class="verse"><a name="31">31</a>De svarade: "Tro på Herren Jesus så blir du frälst, du och din familj."</span> <span class="verse"><a name="32">32</a>Och de predikade Herrens ord för honom och för alla i hans familj.</span> <span class="verse"><a name="33">33</a>Redan vid denna tid på natten tog fångvaktaren dem med sig och tvättade deras sår. Och han och de som hörde till hans familj döptes genast.</span> <span class="verse"><a name="34">34</a>Sedan förde han dem upp till sin bostad och dukade ett bord, jublande glad över att han med hela sin familj hade kommit till tro på Gud.</span> <span class="verse"><a name="35">35</a>När det blev dag skickade domarna sina rättstjänare och lät säga: "Frige de där männen!"</span> <span class="verse"><a name="36">36</a>Fångvaktaren framförde detta till Paulus och sade: "Domarna har sänt bud att ni skall friges. Så kom nu ut och gå i frid!"</span> <span class="verse"><a name="37">37</a>Men Paulus sade till dem: "De har låtit piska oss offentligt, utan dom och rannsakan, fast vi är romerska medborgare, och de har kastat oss i fängelse. Och nu vill de låta oss gå i hemlighet. Å nej, de får själva komma och föra ut oss."</span> <span class="verse"><a name="38">38</a>Rättstjänarna framförde detta till domarna. När dessa fick höra att de var romerska medborgare blev de förskräckta.</span> <span class="verse"><a name="39">39</a>De kom och talade vänligt till dem och förde ut dem och bad dem lämna staden.</span> <span class="verse"><a name="40">40</a>När Paulus och Silas hade kommit ut ur fängelset gick de hem till Lydia. Där träffade de bröderna och gav dem uppmuntran och tröst. Sedan for de vidare.</span> </p></div</div></div></body></html>