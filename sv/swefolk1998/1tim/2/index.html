<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1tim">1 Timothy</a> &gt <strong>Chapter 2</strong></div><p><span class="verse"><a name="1">1</a>Först av allt uppmanar jag till bön och åkallan, förbön och tacksägelse för alla människor,</span> <span class="verse"><a name="2">2</a>för kungar och alla i ledande ställning, så att vi kan föra ett lugnt och stilla liv på allt sätt gudfruktigt och värdigt.</span> <span class="verse"><a name="3">3</a>Sådant är rätt och behagar Gud, vår Frälsare,</span> <span class="verse"><a name="4">4</a>som vill att alla människor skall bli frälsta och komma till insikt om sanningen.</span> <span class="verse"><a name="5">5</a>Ty Gud är en, och en är medlare mellan Gud och människor, en människa, Kristus Jesus,</span> <span class="verse"><a name="6">6</a>som gav sig själv till lösen i allas ställe. Detta vittnesbörd skulle framföras när tiden var inne,</span> <span class="verse"><a name="7">7</a>och för detta vittnesbörd har jag blivit satt till härold och apostel - jag talar sanning och ljuger inte - till hedningarnas lärare i tron och sanningen.</span> <span class="verse"><a name="8">8</a>Jag vill nu att männen på varje ort skall be med heliga, upplyfta händer, utan vrede och diskuterande.</span> <span class="verse"><a name="9">9</a>På samma sätt skall kvinnorna be och uppträda i anständig klädedräkt, med blygsamhet och gott omdöme, och smycka sig, inte med håruppsättningar, med guld eller pärlor eller dyrbara kläder</span> <span class="verse"><a name="10">10</a>utan med goda gärningar, så som det anstår kvinnor som bekänner sig till gudsfruktan.</span> <span class="verse"><a name="11">11</a>En kvinna skall i stillhet ta emot undervisning och helt underordna sig.</span> <span class="verse"><a name="12">12</a>Jag tillåter inte att en kvinna undervisar eller gör sig till herre över mannen, utan hon skall leva i stillhet,</span> <span class="verse"><a name="13">13</a>eftersom Adam skapades först och sedan Eva.</span> <span class="verse"><a name="14">14</a>Och det var inte Adam som blev bedragen, utan kvinnan blev bedragen och gjorde sig skyldig till överträdelse.</span> <span class="verse"><a name="15">15</a>Men hon skall bli frälst under det att hon föder barn, om hon fortsätter att leva ett ärbart liv i tro, kärlek och helgelse. Det ordet är tillförlitligt.</span> </p></div</div></div></body></html>