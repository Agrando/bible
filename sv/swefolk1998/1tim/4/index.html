<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1tim">1 Timothy</a> &gt <strong>Chapter 4</strong></div><p><span class="verse"><a name="1">1</a>Men Anden säger tydligt att i de sista tiderna kommer somliga att avfalla från tron och hålla sig till villoandar och till onda andars läror.</span> <span class="verse"><a name="2">2</a>De kommer att förledas av hycklare och lögnare, som är brännmärkta i sina samveten</span> <span class="verse"><a name="3">3</a>och som förbjuder folk att gifta sig och befaller dem att avstå från mat som Gud har skapat för att tas emot med tacksägelse av dem som tror och känner sanningen.</span> <span class="verse"><a name="4">4</a>Ty allt som Gud har skapat är gott, och inget är förkastligt när det tas emot med tacksägelse.</span> <span class="verse"><a name="5">5</a>Det helgas genom Guds ord och bön.</span> <span class="verse"><a name="6">6</a>När du lägger fram detta för bröderna, är du en god Kristi Jesu tjänare, som får sin näring av trons och den goda lärans ord som du har följt.</span> <span class="verse"><a name="7">7</a>Men det gudlösa, gamla struntpratet skall du visa ifrån dig. Öva dig i stället i gudsfruktan.</span> <span class="verse"><a name="8">8</a>Ty kroppsövning är i någon mån nyttig, men gudsfruktan är på allt sätt nyttig, eftersom den har löfte om liv, både för den här tiden och den kommande -</span> <span class="verse"><a name="9">9</a>det ordet är tillförlitligt och på allt sätt värt att tas emot.</span> <span class="verse"><a name="10">10</a>Det är därför vi arbetar och kämpar, ty vi har satt vårt hopp till Gud, som ger liv och är Frälsaren för alla människor, först och främst för de troende.</span> <span class="verse"><a name="11">11</a>Detta skall du inskärpa och lära ut.</span> <span class="verse"><a name="12">12</a>Ingen får förakta dig för att du är ung, utan var ett föredöme för de troende i ord och gärning, i kärlek, trohet och renhet.</span> <span class="verse"><a name="13">13</a>Fortsätt att föreläsa Skriften och att förmana och undervisa tills jag kommer.</span> <span class="verse"><a name="14">14</a>Försumma inte nådegåvan i dig, den som du fick genom profetord, när de äldste lade händerna på dig.</span> <span class="verse"><a name="15">15</a>Tänk på detta och lev i detta, så att alla kan se dina framsteg.</span> <span class="verse"><a name="16">16</a>Ge akt på dig själv och på din undervisning, och håll troget ut med den. När du gör det, frälser du både dig själv och dem som lyssnar på dig.</span> </p></div</div></div></body></html>