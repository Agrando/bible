<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1tim">1 Timothy</a> &gt <strong>Chapter 1</strong></div><p><span class="verse"><a name="1">1</a>Från Paulus, Kristi Jesu apostel på uppdrag av Gud, vår Frälsare, och Kristus Jesus, vårt hopp,</span> <span class="verse"><a name="2">2</a>till Timoteus, hans äkta barn i tron. Nåd, barmhärtighet och frid från Gud, vår Fader, och Kristus Jesus, vår Herre.</span> <span class="verse"><a name="3">3</a>Nu, liksom när jag var på väg till Makedonien, uppmanar jag dig att stanna kvar i Efesus och förmana somliga där att inte förkunna falska läror</span> <span class="verse"><a name="4">4</a>och befatta sig med myter och ändlösa släktregister. Sådant leder till strider och tjänar inte en gudomlig undervisning i tron.</span> <span class="verse"><a name="5">5</a>Vad all förmaning syftar till är kärlek av ett rent hjärta, av ett gott samvete och av en uppriktig tro.</span> <span class="verse"><a name="6">6</a>Detta mål har somliga förlorat ur sikte och så förfallit till tomt prat.</span> <span class="verse"><a name="7">7</a>De vill vara lärare i lagen men förstår varken vad de säger eller vad de så säkert uttalar sig om.</span> <span class="verse"><a name="8">8</a>Men vi vet att lagen är god, om man brukar den rätt</span> <span class="verse"><a name="9">9</a>och inser att den inte är till för rättfärdiga utan för laglösa och upproriska, gudlösa och syndare, oheliga och oandliga, för dem som misshandlar sin far och mor, för dråpare,</span> <span class="verse"><a name="10">10</a>för dem som utövar otukt och homosexualitet, för slavhandlare, lögnare, menedare och för alla som står emot den sunda läran -</span> <span class="verse"><a name="11">11</a>detta enligt det evangelium om den välsignade Gudens härlighet, som har anförtrotts åt mig.</span> <span class="verse"><a name="12">12</a>Jag tackar honom som har gett mig kraft, Kristus Jesus vår Herre, för att han ansåg mig värd förtroende och tog mig i sin tjänst,</span> <span class="verse"><a name="13">13</a>fastän jag förut var en hädare, förföljare och våldsman. Men han förbarmade sig över mig, därför att jag i min otro inte visste vad jag gjorde.</span> <span class="verse"><a name="14">14</a>Vår Herres nåd överflödade och med den tron och kärleken i Kristus Jesus.</span> <span class="verse"><a name="15">15</a>Det är ett ord att lita på och värt att på allt sätt tas emot, att Kristus Jesus har kommit till världen för att frälsa syndare - och bland dem är jag den störste.</span> <span class="verse"><a name="16">16</a>Men jag mötte barmhärtighet, för att Kristus Jesus skulle visa hela sitt tålamod främst mot mig och låta mig bli en förebild för dem som skulle komma till tro på honom och vinna evigt liv.</span> <span class="verse"><a name="17">17</a>Evigheternas konung, den oförgänglige, osynlige, ende Guden, honom vare ära och pris i evigheters evighet, amen.</span> <span class="verse"><a name="18">18</a>Detta uppdrag att förmana anförtror jag åt dig, mitt barn Timoteus, i enlighet med de profetord som en gång uttalades över dig, för att du i kraft av dem skall kämpa den goda kampen,</span> <span class="verse"><a name="19">19</a>i tro och med ett rent samvete. Detta har somliga stött ifrån sig och lidit skeppsbrott i tron.</span> <span class="verse"><a name="20">20</a>Bland dem är Hymeneus och Alexander, som jag har överlämnat åt Satan för att de skall tuktas så att de inte hädar.</span> </p></div</div></div></body></html>