<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1tim/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1tim">1 Timothy</a> &gt <strong>Chapter 6</strong></div><p><span class="verse"><a name="1">1</a>Alla som bär slaveriets ok skall anse sina herrar värda all respekt, så att Guds namn och läran inte smädas.</span> <span class="verse"><a name="2">2</a>De som har troende herrar skall inte se ner på dem, därför att de är bröder. De bör tvärtom tjäna dem så mycket villigare, eftersom de är troende och älskade, dessa som tar emot slavarnas goda tjänst. Så skall du undervisa och förmana.</span> <span class="verse"><a name="3">3</a>Om någon ger en falsk undervisning och inte håller sig till vår Herre Jesu Kristi sunda ord och till den lära som hör till gudsfruktan,</span> <span class="verse"><a name="4">4</a>så är han högmodig och begriper ingenting. Han har bara en sjuklig lust att diskutera och strida om ord. Sådant väcker avund, kiv, smädelser och misstankar</span> <span class="verse"><a name="5">5</a>och leder till ständiga tvister mellan människor som är fördärvade i sitt sinne och har vänt sig bort från sanningen, och som menar att gudsfruktan är en god affär.</span> <span class="verse"><a name="6">6</a>Ja, gudsfruktan i förening med ett förnöjt sinne är verkligen en stor vinning.</span> <span class="verse"><a name="7">7</a>Vi har ju inte fört något med oss in i världen, inte heller kan vi ta med oss något härifrån.</span> <span class="verse"><a name="8">8</a>Har vi mat och kläder skall vi vara nöjda med det.</span> <span class="verse"><a name="9">9</a>Men de som vill bli rika, de råkar ut för frestelser och snaror och många oförnuftiga och skadliga begär, som störtar människor i fördärv och undergång.</span> <span class="verse"><a name="10">10</a>Ty kärlek till pengar är en rot till allt ont. I sitt begär efter pengar har somliga kommit bort från tron och vållat sig själva mycket lidande.</span> <span class="verse"><a name="11">11</a>Men du gudsman, håll dig borta från sådant! Sträva efter rättfärdighet, gudsfruktan, tro, kärlek, uthållighet och ödmjukhet.</span> <span class="verse"><a name="12">12</a>Kämpa trons goda kamp, sök att vinna det eviga livet som du blev kallad till och som du bekände dig till genom att inför många vittnen avlägga den goda bekännelsen.</span> <span class="verse"><a name="13">13</a>Inför Gud, som ger liv åt allt, och inför Kristus Jesus som inför Pontius Pilatus avlade den goda bekännelsen, uppmanar jag dig:</span> <span class="verse"><a name="14">14</a>bevara det som han har befallt rent och oförfalskat, till vår Herre Jesu Kristi ankomst,</span> <span class="verse"><a name="15">15</a>som han skall låta oss få se när tiden är inne, han, den salige, ende Härskaren, konungarnas Konung och herrarnas Herre,</span> <span class="verse"><a name="16">16</a>som ensam är odödlig och bor i ett ljus dit ingen kan komma, och som ingen människa har sett eller kan se. Honom tillhör ära och evig makt! Amen.</span> <span class="verse"><a name="17">17</a>Uppmana dem som är rika i den här världen att inte vara högmodiga eller sätta sitt hopp till något så osäkert som rikedom, utan till Gud som rikligt ger oss allt att njuta av.</span> <span class="verse"><a name="18">18</a>Uppmana dem att göra gott, att vara rika på goda gärningar, att vara generösa och dela med sig</span> <span class="verse"><a name="19">19</a>och samla åt sig en skatt som är en god grund för den kommande tidsåldern, så att de vinner det verkliga livet.</span> <span class="verse"><a name="20">20</a>Käre Timoteus, bevara det som har överlämnats åt dig, och vänd dig bort från det oandliga, tomma pratet och invändningarna som kommer från det som kallas kunskap utan att vara det.</span> <span class="verse"><a name="21">21</a>Somliga har kommit bort från tron genom att bekänna sig till den kunskapen. Nåd vare med er.</span> </p></div</div></div></body></html>