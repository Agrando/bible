<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/amos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/amos">Amos</a> &gt <strong>Chapter 7</strong></div><p><span class="verse"><a name="1">1</a>Detta lät Herren, Herren mig se:Jag såg gräshoppor skapas när sommargräset började växa upp. Det var sommargräset efter kungsslåttern.</span> <span class="verse"><a name="2">2</a>När de hade ätit upp allt grönt i landet sade jag: "Herre, Herre, förlåt! Hur skall Jakob kunna bestå, han som är så obetydlig?"</span> <span class="verse"><a name="3">3</a>Då ångrade Herren detta. "Det skall inte ske", sade Herren.</span> <span class="verse"><a name="4">4</a>Detta lät Herren, Herren mig se:Jag såg att Herren, Herren kallade på elden för att utföra hans sak. Och elden förtärde det stora djupet och höll på att förtära landet.</span> <span class="verse"><a name="5">5</a>Då sade jag: "Herre, Herre, sluta! Hur skall Jakob kunna bestå, han som är så obetydlig?"</span> <span class="verse"><a name="6">6</a>Då ångrade Herren detta. "Inte heller detta skall ske", sade Herren Herren.</span> <span class="verse"><a name="7">7</a>Detta lät han mig se:Jag såg Herren stå på en lodrät mur, och i sin hand höll han ett blylod.</span> <span class="verse"><a name="8">8</a>Och Herren sade till mig: "Vad ser du, Amos?" Jag svarade: "Ett blylod." Då sade Herren: "Se, jag skall hänga upp ett blylod mitt ibland mitt folk Israel. Jag skall inte skona dem ytterligare en gång.</span> <span class="verse"><a name="9">9</a>Isaks offerhöjder skall bli ödelagda och Israels helgedomar förstörda och mot Jerobeams hus skall jag resa mig upp med svärdet."</span> <span class="verse"><a name="10">10</a>Amasja, prästen i Betel, sände bud till Jerobeam, Israels kung, och lät säga: "Amos har anstiftat en sammansvärjning mot dig mitt i Israel. Landet härdar inte ut med allt hans ordande.</span> <span class="verse"><a name="11">11</a>Ty så har Amos sagt: Jerobeam skall dö genom svärd och Israel skall föras bort i fångenskap från sitt land."</span> <span class="verse"><a name="12">12</a>Och Amasja sade till Amos: "Du siare, gå din väg och fly till Juda land. Tjäna där ditt levebröd och profetera där!</span> <span class="verse"><a name="13">13</a>Men i Betel får du inte profetera mer, för det är en kunglig helgedom och ett rikets tempel."</span> <span class="verse"><a name="14">14</a>Amos svarade Amasja: "Jag är inte en profet, en yrkesprofet. Jag är en boskapsherde som lever av mullbärsfikon.</span> <span class="verse"><a name="15">15</a>Men Herren tog mig från hjorden och Herren sade till mig:Gå och profetera för mitt folk Israel.</span> <span class="verse"><a name="16">16</a>Så hör nu Herrens ord. Du säger:Profetera inte mot Israeloch tala inte mot Isaks hus.</span> <span class="verse"><a name="17">17</a>Därför säger Herren så:Din hustru skall bli en hora i staden,dina söner och döttrar skall falla för svärd,din jord skall utskiftas med mätsnöre.Själv skall du dö i ett orent land,och Israel skall föras bort i fångenskap från sitt land."</span> </p></div</div></div></body></html>