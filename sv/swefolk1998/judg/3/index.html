<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/judg/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/judg">Judges</a> &gt <strong>Chapter 3</strong></div><p><span class="verse"><a name="1">1</a>Dessa var de folk som Herren lät bli kvar för att med dem sätta alla de israeliter på prov som inte hade varit med om alla krigen i Kanaan,</span> <span class="verse"><a name="2">2</a>detta för att han skulle lära Israels barn att föra krig, men bara dem som förut inte hade varit med om sådana:</span> <span class="verse"><a name="3">3</a>filisteernas fem furstar och alla kananeer och sidonier samt de hiveer som bodde i Libanons bergsbygd, från berget Baal-Hermon ända till sista vägstycket mot Hamat.</span> <span class="verse"><a name="4">4</a>Med dessa ville Herren sätta Israel på prov för att få veta om de ville följa de bud som han hade givit deras fäder genom Mose.</span> <span class="verse"><a name="5">5</a>Så bodde Israels barn bland kananeerna, hetiterna, amoreerna, perisseerna, hiveerna och jebusiterna,</span> <span class="verse"><a name="6">6</a>och de tog deras döttrar till hustrur och gav sina döttrar åt deras söner och tjänade deras gudar.</span> <span class="verse"><a name="7">7</a>Israel gjorde det som var ont i Herrens ögon. De glömde Herren, sin Gud, och tjänade baalerna och aserorna.</span> <span class="verse"><a name="8">8</a>Då upptändes Herrens vrede mot Israel, och han sålde dem i Kusan-Risatajims hand, kungen i Aram-Naharajim. Och Israels barn tjänade Kusan-Risatajim i åtta år.</span> <span class="verse"><a name="9">9</a>Men Israels barn ropade till Herren, och Herren lät då en frälsare uppstå bland dem som räddade dem, nämligen Otniel, son till Kenas, Kalebs yngre bror.</span> <span class="verse"><a name="10">10</a>Herrens Ande kom över honom, och han blev domare i Israel. När han drog ut i strid, gav Herren Kusan-Risatajim, kungen i Aram, i hans hand så att han blev Kusan-Risatajim övermäktig.</span> <span class="verse"><a name="11">11</a>Sedan hade landet ro i fyrtio år. Därefter dog Otniel, Kenas son.</span> <span class="verse"><a name="12">12</a>Men Israels barn gjorde åter det som var ont i Herrens ögon. Herren gav då Eglon, kungen i Moab, makt över Israel, eftersom de gjorde det som var ont i Herrens ögon.</span> <span class="verse"><a name="13">13</a>Eglon förenade sig med Ammons barn och Amalek. Han drog ut och slog Israel, och de intog Palmstaden.</span> <span class="verse"><a name="14">14</a>Och Israels barn tjänade Eglon, kungen i Moab, i arton år.</span> <span class="verse"><a name="15">15</a>Men Israel ropade till Herren, och Herren lät en frälsare uppstå bland dem, benjaminiten Ehud, Geras son, en vänsterhänt man. När Israels barn sände honom med gåvor till Eglon, kungen i Moab,</span> <span class="verse"><a name="16">16</a>gjorde Ehud ett tveeggat svärd åt sig, en fot långt. Detta band han fast under sina kläder vid sin högra höft.</span> <span class="verse"><a name="17">17</a>Han överlämnade gåvorna till Eglon, kungen i Moab. Denne var en mycket fet man.</span> <span class="verse"><a name="18">18</a>När han hade överlämnat gåvorna, sände han i väg folket som hade burit dem.</span> <span class="verse"><a name="19">19</a>Själv vände han tillbaka vid bildstoderna nära Gilgal och sade: "Jag har ett hemligt ärende till dig, o konung." Kungen sade: "Var tysta!" Alla som stod omkring honom gick ut därifrån.</span> <span class="verse"><a name="20">20</a>Ehud gick fram till honom, där han satt i sommarsalen som han hade för sig själv och Ehud sade: "Jag har ett ord från Gud till dig." När kungen reste sig från sin stol,</span> <span class="verse"><a name="21">21</a>räckte Ehud ut sin vänstra hand, tog svärdet från sin högra höft och stötte det i hans buk,</span> <span class="verse"><a name="22">22</a>så att fästet följde med in efter klingan, och klingan omslöts av fettet, ty han drog inte ut svärdet ur hans buk. Sedan gick Ehud ut i försalen,</span> <span class="verse"><a name="23">23</a>och då han hade kommit dit, stängde han igen dörrarna till salen efter sig och låste dem.</span> <span class="verse"><a name="24">24</a>När han hade gått kom Eglons tjänare och såg att dörrarna till salen var låsta. De tänkte: "Han har helt säkert något privat bestyr i sin sommarkammare."</span> <span class="verse"><a name="25">25</a>Men sedan de hade väntat länge och han ändå inte öppnade dörrarna till salen, tog de nyckeln och öppnade själva, och se, där låg deras herre död på golvet.</span> <span class="verse"><a name="26">26</a>Medan de dröjde hade Ehud flytt. Han hade hunnit förbi bildstoderna och flydde till Seira.</span> <span class="verse"><a name="27">27</a>Så snart han kom dit, lät han stöta i hornet i Efraims bergsbygd. Då drog Israels barn ner från bergsbygden med honom i spetsen.</span> <span class="verse"><a name="28">28</a>Han sade till dem: "Följ mig, för Herren har gett era fiender moabiterna i er hand." Då följde de honom och intog vadställena över Jordan till Moabs land och lät ingen komma över.</span> <span class="verse"><a name="29">29</a>Vid detta tillfälle slog de omkring tiotusen moabiter, alla starka och tappra män. Inte en enda kom undan.</span> <span class="verse"><a name="30">30</a>På den dagen blev Moab kuvat under Israels hand, och landet hade ro i åttio år.</span> <span class="verse"><a name="31">31</a>Efter Ehud kom Samgar, Anats son. Han slog filisteerna, sexhundra man, med en oxpik. Också han räddade Israel.</span> </p></div</div></div></body></html>