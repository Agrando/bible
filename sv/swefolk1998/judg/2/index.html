<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/judg/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/judg">Judges</a> &gt <strong>Chapter 2</strong></div><p><span class="verse"><a name="1">1</a>Herrens ängel kom från Gilgal upp till Bokim och sade: "Jag förde er upp ur Egypten och lät er komma in i det land som jag med ed hade lovat ge åt era fäder och jag sade: Jag skall aldrig bryta mitt förbund med er.</span> <span class="verse"><a name="2">2</a>Och ni skall inte sluta förbund med detta lands inbyggare. Ni skall bryta ner deras altaren. Men ni har inte lyssnat till min röst. Vad har ni gjort!</span> <span class="verse"><a name="3">3</a>Därför säger jag, att jag inte skall driva dem bort från er, utan de skall tränga er i sidorna, och deras gudar skall bli en snara för er."</span> <span class="verse"><a name="4">4</a>När Herrens ängel hade sagt detta till alla Israels barn, brast de ut i gråt.</span> <span class="verse"><a name="5">5</a>De kallade platsen Bokim. Och där offrade de åt Herren.</span> <span class="verse"><a name="6">6</a>När Josua sände i väg folket, gick Israels barn var och en till sin arvedel för att ta landet i besittning.</span> <span class="verse"><a name="7">7</a>Folket tjänade Herren så länge Josua levde och så länge de äldste levde, de som var kvar efter Josua och som hade sett alla de stora gärningar som Herren hade gjort för Israel.</span> <span class="verse"><a name="8">8</a>Och Herrens tjänare Josua, Nuns son, dog när han var etthundratio år gammal.</span> <span class="verse"><a name="9">9</a>Man begravde honom på det område han hade tagit i besittning, i Timnat-Heres i Efraims bergsbygd, norr om berget Gaas.</span> <span class="verse"><a name="10">10</a>När också hela det släktet hade samlats till sina fäder, växte ett annat släkte upp efter dem, ett som inte kände Herren eller de gärningar som han hade gjort för Israel.</span> <span class="verse"><a name="11">11</a>Och Israels barn gjorde det som var ont i Herrens ögon och tjänade baalerna.</span> <span class="verse"><a name="12">12</a>De övergav Herren, sina fäders Gud, som hade fört dem ut ur Egyptens land, och följde andra gudar, gudarna hos de folk som bodde omkring dem. Dem tillbad de och väckte därmed Herrens vrede.</span> <span class="verse"><a name="13">13</a>Så övergav de Herren och tjänade Baal och astarterna.</span> <span class="verse"><a name="14">14</a>Då upptändes Herrens vrede mot Israel, och han gav dem i händerna på rövare, som plundrade dem. Han sålde dem till deras fiender runt omkring, och de kunde inte längre stå emot sina fiender.</span> <span class="verse"><a name="15">15</a>Överallt där de drog fram var Herrens hand emot dem till deras ofärd, så som Herren hade sagt och så som Herren hade svurit. Och de kom i stor nöd.</span> <span class="verse"><a name="16">16</a>Då lät Herren domare uppstå, som frälste dem ur deras plundrares hand.</span> <span class="verse"><a name="17">17</a>Men de lyssnade inte heller på sina domare utan höll sig trolöst till andra gudar och tillbad dem. De vek snabbt av från den väg som deras fäder hade vandrat i lydnad för Herrens bud och gjorde inte som de.</span> <span class="verse"><a name="18">18</a>När Herren lät domare uppstå bland dem, var han med domaren och frälste dem ur deras fienders hand så länge domaren levde. Ty när de jämrade sig över sina förtryckare och plågare, förbarmade sig Herren.</span> <span class="verse"><a name="19">19</a>Men när domaren dog vände de om och gjorde det som var fördärvligt, ännu mer än deras fäder. De följde andra gudar och tjänade och tillbad dem. De avstod inte från sina gärningar och sin hårdnackade hållning.</span> <span class="verse"><a name="20">20</a>Därför upptändes Herrens vrede mot Israel, och han sade: "Eftersom detta folk har överträtt det förbund som jag fastställde för deras fäder och inte har velat lyssna till min röst,</span> <span class="verse"><a name="21">21</a>skall inte heller jag längre driva bort för dem ett enda av de folk som Josua lämnade efter sig när han dog.</span> <span class="verse"><a name="22">22</a>Ty med dem skall jag sätta Israel på prov och se om de vill hålla sig till Herrens väg och vandra på den, så som deras fäder gjorde, eller om de inte vill det."</span> <span class="verse"><a name="23">23</a>Alltså lät Herren dessa folk bli kvar. Han fördrev dem inte genast, och han gav dem inte i Josuas hand.</span> </p></div</div></div></body></html>