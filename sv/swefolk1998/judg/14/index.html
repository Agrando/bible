<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/judg/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/judg">Judges</a> &gt <strong>Chapter 14</strong></div><p><span class="verse"><a name="1">1</a>Simson gick ner till Timna, och där fick han se en kvinna, en av filisteernas döttrar.</span> <span class="verse"><a name="2">2</a>När han kom tillbaka sade han till sin far och mor: "Jag har sett en kvinna i Timna, en av filisteernas döttrar. Hämta henne åt mig till hustru ."</span> <span class="verse"><a name="3">3</a>Hans far och mor sade till honom: "Finns det då ingen kvinna bland dina bröders döttrar och i hela mitt folk, eftersom du vill gå bort och ta dig en hustru från de oomskurna filisteerna?" Simson sade till sin far: "Ge mig henne, för hon är den rätta i mina ögon."</span> <span class="verse"><a name="4">4</a>Men hans far och mor visste inte att detta kom från Herren, som sökte en anledning till strid med filisteerna. På den tiden härskade nämligen filisteerna över Israel.</span> <span class="verse"><a name="5">5</a>Simson gick med sin far och mor ner till Timna. Men just när de kom fram till vingårdarna vid Timna, kom ett ungt lejon rytande emot honom.</span> <span class="verse"><a name="6">6</a>Då föll Herrens Ande över honom, och han slet sönder lejonet med bara händerna, som vore det en killing. Men han talade inte om för sin far och mor vad han hade gjort.</span> <span class="verse"><a name="7">7</a>När han kom dit ner talade han med kvinnan, och hon var den rätta i Simsons ögon.</span> <span class="verse"><a name="8">8</a>En tid därefter vände han tillbaka för att hämta henne och vek då av vägen för att se på det döda lejonet. Och se, det fanns en bisvärm och honung i lejonets kropp.</span> <span class="verse"><a name="9">9</a>Han skrapade ut honungen i sina händer och åt av den medan han gick. Han kom till sin far och mor och gav till dem, och de åt. Men han talade inte om för dem att han hade skrapat honungen ur lejonets kropp.</span> <span class="verse"><a name="10">10</a>Simsons far gick ner till kvinnan, och Simson ordnade en fest, för så brukade de unga männen göra.</span> <span class="verse"><a name="11">11</a>När de fick se honom hämtade de trettio bröllopssvenner, som skulle vara tillsammans med honom.</span> <span class="verse"><a name="12">12</a>Simson sade till dem: "Jag skall ge er en gåta. Om ni under de sju festdagarna ger mig lösningen på den och gissar rätt, skall jag ge er trettio fina linneskjortor och trettio högtidsdräkter.</span> <span class="verse"><a name="13">13</a>Men om ni inte kan säga mig lösningen, skall ni ge mig trettio fina linneskjortor och trettio högtidsdräkter." De sade till honom: "Berätta, låt oss höra din gåta!"</span> <span class="verse"><a name="14">14</a>Då sade han till dem:"Från storätaren utgick ätbart,från den starke kom sötma."Men under tre dagar kunde de inte lösa gåtan.</span> <span class="verse"><a name="15">15</a>På sjunde dagen sade de till Simsons hustru: "Locka din man att ge oss lösningen på gåtan, annars bränner vi upp dig och din fars hus. Ni har väl inte bjudit hit oss för att utarma oss?"</span> <span class="verse"><a name="16">16</a>Och Simsons hustru låg över honom med gråt och sade: "Du hatar mig bara och älskar mig inte alls. Du har lagt fram en gåta för mina landsmän, men för mig har du inte talat om lösningen." Han svarade: "Varken för min far eller min mor har jag talat om lösningen. Skulle jag då tala om den för dig?"</span> <span class="verse"><a name="17">17</a>Då hon legat över honom med gråt under de sju festdagarna, gav han henne lösningen den sjunde dagen eftersom hon pressade honom hårt. Sedan talade hon om den för sina landsmän.</span> <span class="verse"><a name="18">18</a>Innan solen gick ner på sjunde dagen, gav männen i staden honom sitt svar:"Vad är sötare än honung,och vad är starkare än ett lejon?"Då sade han till dem: "Hade ni inte plöjt med min kviga,hade ni inte gissat min gåta."</span> <span class="verse"><a name="19">19</a>Herrens Ande kom över honom, och han gick ner till Askelon och slog ihjäl trettio män och tog deras kläder och gav högtidsdräkterna åt dem som hade sagt lösningen på gåtan. I stor vrede vände han tillbaka till sin fars hus.</span> <span class="verse"><a name="20">20</a>Och Simsons hustru gavs åt den av hans bröllopssvenner som hade varit hans marskalk.</span> </p></div</div></div></body></html>