<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/judg/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/judg">Judges</a> &gt <strong>Chapter 10</strong></div><p><span class="verse"><a name="1">1</a>Efter Abimelek framträdde Tola och räddade Israel. Han var son till Pua, son till Dodo, en man från Isaskar. Han bodde i Samir i Efraims bergsbygd</span> <span class="verse"><a name="2">2</a>och var domare i Israel i tjugotre år. Sedan dog han och blev begravd i Samir.</span> <span class="verse"><a name="3">3</a>Efter honom framträdde gileaditen Jair och var domare i Israel i tjugotvå år.</span> <span class="verse"><a name="4">4</a>Han hade trettio söner, som red på trettio åsnor, och de hade trettio städer som man än i dag kallar Jairs byar. De ligger i Gileads land.</span> <span class="verse"><a name="5">5</a>Och Jair dog och blev begravd i Kamon.</span> <span class="verse"><a name="6">6</a>Men Israels barn gjorde åter det som var ont i Herrens ögon och tjänade baalerna och astarterna och även Arams, Sidons, Moabs, ammoniternas och filisteernas gudar. De övergav Herren och tjänade honom inte.</span> <span class="verse"><a name="7">7</a>Då upptändes Herrens vrede mot Israel, och han sålde dem i filisteernas och ammoniternas hand.</span> <span class="verse"><a name="8">8</a>Dessa plågade Israels barn och for våldsamt fram mot dem det året. I arton år gjorde de så mot alla israeliter som bodde på andra sidan Jordan, i amoreernas land, i Gilead.</span> <span class="verse"><a name="9">9</a>Dessutom gick Ammons barn över Jordan och gav sig i strid med Juda, Benjamins och Efraims hus, så att Israel kom i stor nöd.</span> <span class="verse"><a name="10">10</a>Då ropade Israels barn till Herren och sade: "Vi har syndat mot dig, för vi har övergivit vår Gud och tjänat baalerna."</span> <span class="verse"><a name="11">11</a>Men Herren sade till Israels barn: "När ni blev förtryckta av egyptierna, amoreerna, ammoniterna, filisteerna,</span> <span class="verse"><a name="12">12</a>sidonierna, amalekiterna och maoniterna, då ropade ni till mig, och jag frälste er från deras hand.</span> <span class="verse"><a name="13">13</a>Men ni har övergivit mig och tjänat andra gudar. Därför vill jag inte längre rädda er.</span> <span class="verse"><a name="14">14</a>Gå och ropa till de gudar som ni har utvalt. Må de rädda er i er nöd."</span> <span class="verse"><a name="15">15</a>Då sade Israels barn till Herren: "Vi har syndat. Gör du med oss det som är rätt inför dina ögon. Men befria oss denna gång."</span> <span class="verse"><a name="16">16</a>Därefter skaffade de bort ifrån sig de främmande gudarna och tjänade Herren. Då kunde han inte längre uthärda att se Israels nöd.</span> <span class="verse"><a name="17">17</a>Ammoniterna uppbådades till strid och slog läger i Gilead och Israels barn samlades och slog läger i Mispa.</span> <span class="verse"><a name="18">18</a>Folket, hövdingarna i Gilead, sade då till varandra: "Vem vill börja striden mot ammoniterna? Den som gör det skall vara huvud över alla som bor i Gilead."</span> </p></div</div></div></body></html>