<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/judg/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/judg">Judges</a> &gt <strong>Chapter 13</strong></div><p><span class="verse"><a name="1">1</a>Israels barn gjorde åter det som var ont i Herrens ögon, och Herren gav dem i filisteernas hand i fyrtio år.</span> <span class="verse"><a name="2">2</a>I Sorga levde en man som hette Manoa, han var av daniternas släkt. Hans hustru var ofruktsam och hade inte fött några barn.</span> <span class="verse"><a name="3">3</a>Men Herrens ängel uppenbarade sig för hustrun och sade till henne: "Se, du är ofruktsam och har inte fött några barn, men du skall bli havande och föda en son.</span> <span class="verse"><a name="4">4</a>Se nu till att du inte dricker vin eller starka drycker och inte äter något orent.</span> <span class="verse"><a name="5">5</a>Ty se, du skall bli havande och föda en son, och på hans huvud skall ingen rakkniv komma, ty pojken skall vara en Guds nasir redan från moderlivet. Han skall påbörja räddningen av Israel ur filisteernas hand."</span> <span class="verse"><a name="6">6</a>Då gick hustrun in och berättade detta för sin man och sade: "En gudsman kom till mig. Han såg ut som en Guds ängel, mycket fruktansvärd. Jag frågade honom inte varifrån han var, och han lät mig inte veta sitt namn.</span> <span class="verse"><a name="7">7</a>Han sade till mig: Se, du skall bli havande och föda en son. Drick nu inte vin eller starka drycker och ät inte något orent, ty pojken skall vara en Guds nasir från moderlivet ända till sin död."</span> <span class="verse"><a name="8">8</a>Då bad Manoa till Herren: "O Herre, låt gudsmannen som du sände hit komma tillbaka till oss för att lära oss hur vi skall göra med pojken som skall födas."</span> <span class="verse"><a name="9">9</a>Gud lyssnade till Manoas röst. Guds ängel kom tillbaka till hans hustru, när hon satt ute på marken och hennes man Manoa inte var hos henne.</span> <span class="verse"><a name="10">10</a>Då skyndade hustrun genast i väg och berättade det för sin man och sade till honom: "Se, mannen som kom till mig häromdagen har uppenbarat sig för mig."</span> <span class="verse"><a name="11">11</a>Manoa steg upp och följde med sin hustru. När han kom till mannen, frågade han honom: "Är du den man som talade med min hustru?" Han svarade: "Ja".</span> <span class="verse"><a name="12">12</a>Då sade Manoa: "När det nu går som du har sagt, hur skall vi då bära oss åt med pojken? Vad skall vi göra med honom?"</span> <span class="verse"><a name="13">13</a>Herrens ängel svarade Manoa: "Din hustru skall ge akt på allt det jag har sagt henne.</span> <span class="verse"><a name="14">14</a>Hon skall inte äta något som har vuxit på en vinstock, och vin eller starka drycker får hon inte dricka, inte heller får hon äta något orent. Allt vad jag har befallt henne skall hon hålla."</span> <span class="verse"><a name="15">15</a>Manoa sade till Herrens ängel: "Låt oss få hålla dig kvar, så skall vi tillreda en killing åt dig."</span> <span class="verse"><a name="16">16</a>Men Herrens ängel svarade Manoa: "Om du än håller mig kvar, skall jag inte äta av din mat. Men om du vill tillreda ett brännoffer, så offra det åt Herren." Manoa förstod nämligen inte att det var Herrens ängel.</span> <span class="verse"><a name="17">17</a>Manoa sade till Herrens ängel: "Vad är ditt namn? Vi vill ära dig, när det som du har sagt går i uppfyllelse."</span> <span class="verse"><a name="18">18</a>Herrens ängel sade till honom: "Varför frågar du efter mitt namn? Mitt namn är Underbar."</span> <span class="verse"><a name="19">19</a>Manoa tog killingen med tillhörande matoffer och offrade det på klippan åt Herren. Då lät han något underbart ske inför Manoas och hans hustrus ögon.</span> <span class="verse"><a name="20">20</a>När lågan slog upp från altaret mot himlen, for Herrens ängel upp i lågan från altaret. Manoa och hans hustru såg detta, och de föll ner till jorden på sitt ansikte.</span> <span class="verse"><a name="21">21</a>Sedan visade sig Herrens ängel inte mer för Manoa och hans hustru. Och Manoa förstod att det var Herrens ängel.</span> <span class="verse"><a name="22">22</a>Manoa sade till sin hustru: "Nu måste vi dö, eftersom vi har sett Gud."</span> <span class="verse"><a name="23">23</a>Men hans hustru svarade honom: "Om Herren hade velat döda oss, hade han inte tagit emot något brännoffer och matoffer av vår hand och inte låtit oss se allt detta, inte heller hade han sagt oss detta."</span> <span class="verse"><a name="24">24</a>Därefter födde hans hustru en son och gav honom namnet Simson. Pojken växte upp, och Herren välsignade honom.</span> <span class="verse"><a name="25">25</a>Herrens Ande började verka på honom, medan han var i Dans läger mellan Sorga och Estaol.</span> </p></div</div></div></body></html>