<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/judg/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/judg">Judges</a> &gt <strong>Chapter 17</strong></div><p><span class="verse"><a name="1">1</a>I Efraims bergsbygd levde en man som hette Mika.</span> <span class="verse"><a name="2">2</a>Han sade till sin mor: "De ettusenetthundra silversiklarna som togs från dig och som du uttalade en förbannelse över till och med inför mina öron, de pengarna finns hos mig. Det var jag som tog dem." Då sade hans mor: " Herren välsigne dig, min son!"</span> <span class="verse"><a name="3">3</a>Så gav han de ettusenetthundra silversiklarna tillbaka till sin mor. Men hon sade: "Härmed helgar jag dessa pengar åt Herren och lämnar dem till min son, för att han skall göra en utskuren och en gjuten gudabild. Jag ger dem tillbaka till dig."</span> <span class="verse"><a name="4">4</a>Men han gav pengarna tillbaka till sin mor. Då tog hans mor tvåhundra siklar silver och gav dem till en guldsmed. Denne gjorde av dem en utskuren och en gjuten gudabild, som sedan ställdes in i Mikas hus.</span> <span class="verse"><a name="5">5</a>Denne Mika hade ett gudahus. Han lät också göra en efod och husgudar och insatte en av sina söner till präst åt sig.</span> <span class="verse"><a name="6">6</a>På den tiden fanns det ingen kung i Israel. Var och en gjorde vad han själv ansåg vara rätt.</span> <span class="verse"><a name="7">7</a>I Betlehem i Juda levde då en ung man av Juda släkt. Han var levit och bodde där som främling.</span> <span class="verse"><a name="8">8</a>Han begav sig från sin stad Betlehem i Juda för att finna någon annan plats där han kunde bo. Under sin färd kom han till Efraims bergsbygd, fram till Mikas hus.</span> <span class="verse"><a name="9">9</a>Då frågade Mika honom: "Varifrån kommer du?" Han svarade: "Jag är en levit från Betlehem i Juda, och jag är på vandring för att hitta någon annan plats där jag kan bo."</span> <span class="verse"><a name="10">10</a>Mika sade till honom: "Stanna hos mig och bli fader och präst åt mig, så skall jag årligen ge dig tio siklar silver och de kläder och den mat du behöver." Då följde leviten med in till honom.</span> <span class="verse"><a name="11">11</a>Och leviten gick med på att stanna hos mannen, och den unge mannen blev som en av hans egna söner.</span> <span class="verse"><a name="12">12</a>Mika insatte den unge leviten som präst åt sig och han bodde i Mikas hus.</span> <span class="verse"><a name="13">13</a>Och Mika sade: "Nu vet jag att Herren skall vara god mot mig, eftersom jag har fått leviten till präst."</span> </p></div</div></div></body></html>