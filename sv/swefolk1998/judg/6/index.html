<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/judg/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/judg">Judges</a> &gt <strong>Chapter 6</strong></div><p><span class="verse"><a name="1">1</a>Israels barn gjorde det som var ont i Herrens ögon, och han gav dem i midjaniternas hand i sju år.</span> <span class="verse"><a name="2">2</a>Midjaniternas hand blev Israel så övermäktig att Israels barn på grund av midjaniterna gjorde sig hålor, som nu finns i bergen, och grottor och bergfästen.</span> <span class="verse"><a name="3">3</a>Så ofta israeliterna hade sått, drog midjaniterna, amalekiterna och österlänningarna upp mot dem.</span> <span class="verse"><a name="4">4</a>De slog läger emot dem, överföll dem och fördärvade landets gröda ända fram till Gaza. De lämnade inget kvar att leva av i Israel, varken får, oxar eller åsnor.</span> <span class="verse"><a name="5">5</a>Ty de drog dit upp med sin boskap och sina tält, talrika som gräshoppor. De själva och deras kameler var omöjliga att räkna, och de kom in i landet för att fördärva det.</span> <span class="verse"><a name="6">6</a>Så blev Israel utarmat genom midjaniterna, och Israels barn ropade till Herren.</span> <span class="verse"><a name="7">7</a>När Israels barn ropade till Herren för midjaniternas skull,</span> <span class="verse"><a name="8">8</a>sände Herren en profet till Israels barn. Denne sade till dem: "Så säger Herren, Israels Gud: Jag själv har fört er upp ur Egypten och hämtat er ut ur träldomshuset.</span> <span class="verse"><a name="9">9</a>Jag har räddat er från egyptiernas hand och från alla era förtryckares hand. Jag drev bort dem från er och gav deras land åt er.</span> <span class="verse"><a name="10">10</a>Och jag sade till er: Jag är Herren, er Gud. Ni skall inte frukta de gudar som dyrkas av amoreerna, i vilkas land ni bor. Men ni lyssnade inte till min röst."</span> <span class="verse"><a name="11">11</a>Herrens ängel kom och satte sig under terebinten vid Ofra, som tillhörde abiesriten Joas. Dennes son Gideon höll på att klappa ut vete i vinpressen för att gömma det för midjaniterna.</span> <span class="verse"><a name="12">12</a>För honom uppenbarade sig Herrens ängel och sade till honom: " Herren är med dig, du tappre stridsman."</span> <span class="verse"><a name="13">13</a>Gideon svarade honom: "O, min herre, om Herren är med oss, varför har då allt detta kommit över oss? Och var är alla hans under, som våra fäder har berättat om och sagt: 'Se, har inte Herren fört oss upp ur Egypten?' Nu har Herren övergivit oss och gett oss i midjaniternas hand."</span> <span class="verse"><a name="14">14</a>Då vände Herren sig till honom och sade: "Gå i denna din kraft och fräls Israel ur midjaniternas våld. Se, jag har sänt dig."</span> <span class="verse"><a name="15">15</a>Han svarade honom: "O Herre, hur skulle jag kunna rädda Israel? Min ätt är ju den oansenligaste i Manasse och jag själv den ringaste i min fars hus."</span> <span class="verse"><a name="16">16</a>Herren sade till honom: "Jag är med dig, och du skall slå midjaniterna som om de vore en enda man."</span> <span class="verse"><a name="17">17</a>Gideon svarade honom: "Om jag har funnit nåd för dina ögon, så låt mig få ett tecken att det är du som talar med mig.</span> <span class="verse"><a name="18">18</a>Gå inte härifrån förrän jag kommer tillbaka till dig och bär fram min offergåva och lägger den framför dig." Han sade: "Jag skall stanna till dess du kommer tillbaka."</span> <span class="verse"><a name="19">19</a>Och Gideon gick in och redde till en killing, likaså osyrat bröd av en efa mjöl. Därefter lade han köttet i en korg och hällde spadet i en kruka. Sedan bar han ut det till honom under terebinten och satte fram det.</span> <span class="verse"><a name="20">20</a>Då sade Guds ängel till honom: "Tag köttet och det osyrade brödet och lägg det på berghällen där och häll spadet över det." Han gjorde så.</span> <span class="verse"><a name="21">21</a>Herrens ängel räckte då ut staven som han hade i handen och rörde med spetsen vid köttet och det osyrade brödet. Då slog eld ut ur klippan och förtärde köttet och det osyrade brödet. Och Herrens ängel försvann ur hans åsyn.</span> <span class="verse"><a name="22">22</a>När Gideon såg att det var Herrens ängel, sade Gideon: "Ve mig, Herre Herre, jag har sett Herrens ängel ansikte mot ansikte!"</span> <span class="verse"><a name="23">23</a>Men Herren sade till honom: "Frid vare med dig! Frukta inte, du skall inte dö."</span> <span class="verse"><a name="24">24</a>Då byggde Gideon ett altare där åt Herren och kallade det "Herren är frid". Det finns kvar än i dag i det abiesritiska Ofra.</span> <span class="verse"><a name="25">25</a>Den natten sade Herren till honom: "Tag den tjur som tillhör din far, och den andra sjuåriga tjuren. Riv sedan ner det baalsaltare som tillhör din far, och hugg sönder Aseran som står intill det.</span> <span class="verse"><a name="26">26</a>Bygg ett altare åt Herren, din Gud, överst på denna klippa och uppför det på vanligt sätt. Tag sedan den andra tjuren och offra den till brännoffer på resterna av Aseran som du skall hugga sönder."</span> <span class="verse"><a name="27">27</a>Då tog Gideon med sig tio av sina tjänare och gjorde som Herren hade sagt till honom. Men eftersom han var rädd för sin fars hus och för männen i staden, gjorde han det inte på dagen utan på natten.</span> <span class="verse"><a name="28">28</a>När männen i staden tidigt följande morgon steg upp, se, då låg Baals altare nerbrutet, Aseran intill var sönderhuggen och den andra tjuren var offrad som brännoffer på det nya altaret.</span> <span class="verse"><a name="29">29</a>Då sade de till varandra: "Vem har gjort detta?" När de undersökte saken och hörde sig för, fick de veta att Gideon, Joas son, hade gjort det.</span> <span class="verse"><a name="30">30</a>Då sade männen i staden till Joas: "För ut din son. Han måste dö, för han har brutit ner Baals altare och huggit sönder Aseran som stod intill det."</span> <span class="verse"><a name="31">31</a>Men Joas svarade alla som stod omkring honom: "Vill ni utföra Baals sak? Vill ni komma honom till hjälp? Den som utför hans sak skall bli dödad före nästa morgon. Är Baal Gud, så kan han försvara sig själv, när nu någon har brutit ner hans altare."</span> <span class="verse"><a name="32">32</a>Därför kallade man Gideon från den dagen Jerubbaal, för man sade: "Baal må utföra sin sak mot honom, eftersom han har brutit ner Baals altare."</span> <span class="verse"><a name="33">33</a>Midjaniterna, amalekiterna och österlänningarna hade alla samlats och gått över Jordan och slagit läger i Jisreels dal.</span> <span class="verse"><a name="34">34</a>Men Herrens Ande kom över Gideon. Han stötte i hornet, och abiesriterna samlades och följde honom.</span> <span class="verse"><a name="35">35</a>Han sände omkring budbärare i hela Manasse, så att också de samlades och följde honom. Han sände även budbärare till Aser, Sebulon och Naftali, och de kom upp för att möta dem.</span> <span class="verse"><a name="36">36</a>Och Gideon sade till Gud: "Om du verkligen vill rädda Israel genom min hand, så som du har lovat,</span> <span class="verse"><a name="37">37</a>se då här. Jag lägger denna avklippta ull på tröskplatsen. Om det kommer dagg endast på ullen, medan marken förblir torr, då vet jag att du genom min hand skall rädda Israel, så som du har lovat."</span> <span class="verse"><a name="38">38</a>Och det skedde så. När han tidigt följande morgon kramade ur ullen, kunde han pressa ut så mycket dagg ur den att en skål blev full med vatten.</span> <span class="verse"><a name="39">39</a>Men Gideon sade till Gud: "Må din vrede inte brinna mot mig, om jag talar än en gång. Låt mig få försöka bara en gång till med ullen. Gör nu så att endast ullen förblir torr, medan det kommer dagg överallt på marken."</span> <span class="verse"><a name="40">40</a>Gud gjorde så den natten. Endast ullen var torr, medan det hade kommit dagg överallt på marken.</span> </p></div</div></div></body></html>