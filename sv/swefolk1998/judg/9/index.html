<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/judg/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/judg">Judges</a> &gt <strong>Chapter 9</strong></div><p><span class="verse"><a name="1">1</a>Men Abimelek, Jerubbaals son, gick till sina morbröder i Sikem och sade till dem och till alla som var släkt med hans morfars hus:</span> <span class="verse"><a name="2">2</a>"Säg så här till alla män i Sikem: Vilket är bäst för er: att alla Jerubbaals sjuttio söner råder över er, eller att en enda man råder över er? Kom också ihåg att jag är ert kött och blod."</span> <span class="verse"><a name="3">3</a>Då talade hans morbröder allt detta till hans förmån inför Sikems alla män. Dessa blev vunna för Abimelek, ty de tänkte: "Han är ju vår bror."</span> <span class="verse"><a name="4">4</a>De gav honom sjuttio siklar silver ur Baal-Berits tempel, och för dessa anställde Abimelek löst folk och äventyrare som följde honom.</span> <span class="verse"><a name="5">5</a>Därefter begav han sig till sin fars hus i Ofra och dödade där på en och samma sten sina bröder, Jerubbaals sjuttio söner. Men Jotam, Jerubbaals yngste son, kom undan eftersom han hade gömt sig.</span> <span class="verse"><a name="6">6</a>Sedan samlades alla män i Sikem och alla i Millo, och gick bort och gjorde Abimelek till kung vid terebinten där minnesstenen står i Sikem.</span> <span class="verse"><a name="7">7</a>När man berättade detta för Jotam, gick han och ställde sig på toppen av berget Gerissim och ropade med hög röst till dem: "Hör på mig, ni män i Sikem, för att Gud också må höra er.</span> <span class="verse"><a name="8">8</a>En gång gick trädenför att smörja en kung över sig.De sade till olivträdet:Bli du kung över oss!</span> <span class="verse"><a name="9">9</a>Men olivträdet svarade:Skulle jag avstå från min olja,som gudar och människor ärar mig för,och gå för att svaja över de andra träden?</span> <span class="verse"><a name="10">10</a>Då sade träden till fikonträdet:Kom, bli du kung över oss!</span> <span class="verse"><a name="11">11</a>Men fikonträdet svarade:Skulle jag avstå från min sötmaoch min goda fruktoch gå för att svaja över de andra träden?</span> <span class="verse"><a name="12">12</a>Då sade träden till vinstocken:Kom, bli du kung över oss!</span> <span class="verse"><a name="13">13</a>Men vinstocken svarade:Skulle jag avstå från min vinmust,som gläder gudar och människor,och gå för att svaja över de andra träden?</span> <span class="verse"><a name="14">14</a>Då sade alla träden till törnbusken:Kom, bli du kung över oss!</span> <span class="verse"><a name="15">15</a>Törnbusken svarade träden:Om ni av uppriktig mening vill smörja mig till kung över er,kom då och tag er tillflykt under min skugga.Om inte, skall eld gå ut från törnbuskenoch förtära cedrarna på Libanon.</span> <span class="verse"><a name="16">16</a>Lyssna nu: Har ni handlat rätt och riktigt när ni gjorde Abimelek till kung, har ni handlat rätt mot Jerubbaal och hans hus, och har ni lönat honom efter hans gärningar?</span> <span class="verse"><a name="17">17</a>Ni vet ju att min far stred för er och vågade sitt liv för att rädda er från midjaniternas hand,</span> <span class="verse"><a name="18">18</a>medan ni i dag har rest er upp mot min fars hus och dödat hans sjuttio söner på en och samma sten och gjort Abimelek, hans slavinnas son, till kung över Sikems medborgare, eftersom han är er bror.</span> <span class="verse"><a name="19">19</a>Har ni alltså denna dag handlat rätt och riktigt mot Jerubbaal och hans hus, så gläd er över Abimelek, och må han glädja sig över er.</span> <span class="verse"><a name="20">20</a>Om det inte är så, må då eld gå ut från Abimelek och förtära männen i Sikem och Millo, och från männen i Sikem och Millo må eld gå ut och förtära Abimelek."</span> <span class="verse"><a name="21">21</a>Sedan skyndade sig Jotam undan och flydde till Beer. Där bosatte han sig i säkerhet för sin bror Abimelek.</span> <span class="verse"><a name="22">22</a>När Abimelek hade härskat över Israel i tre år,</span> <span class="verse"><a name="23">23</a>sände Gud en ond ande mellan Abimelek och männen i Sikem, så att dessa avföll från Abimelek.</span> <span class="verse"><a name="24">24</a>Detta skedde för att våldet mot Jerubbaals sjuttio söner skulle bli hämnat och för att deras blod skulle komma över deras bror Abimelek som dödade dem, och över männen i Sikem, som hade hjälpt honom att döda sina bröder.</span> <span class="verse"><a name="25">25</a>För att skada honom lade männen i Sikem folk i bakhåll på bergshöjderna, och dessa plundrade alla som tog den vägen. Detta berättade man för Abimelek.</span> <span class="verse"><a name="26">26</a>Men Gaal, Ebeds son, kom med sina bröder och drog in i Sikem, och Sikems män fick förtroende för honom.</span> <span class="verse"><a name="27">27</a>De gick ut på fältet och skördade sina vingårdar, pressade druvor och ordnade en fest. Så gick de in i sin guds hus och åt och drack och uttalade förbannelser över Abimelek.</span> <span class="verse"><a name="28">28</a>Och Gaal, Ebeds son, sade: "Vem är Abimelek, och vem är Sikem, eftersom vi skall tjäna honom? Är han inte Jerubbaals son och Sebul hans tillsyningsman? Nej, ni skall tjäna män som härstammar från Hamor, Sikems far. Varför skulle vi tjäna Abimelek?</span> <span class="verse"><a name="29">29</a>Om jag bara hade detta folk i min hand! Då skulle jag driva bort Abimelek." Och han sade om Abimelek: "Utöka din här och drag ut."</span> <span class="verse"><a name="30">30</a>Men när Sebul, stadens hövding, fick höra vad Gaal, Ebeds son, hade sagt, blev han mycket upprörd.</span> <span class="verse"><a name="31">31</a>Han sände i hemlighet bud till Abimelek och lät säga: "Akta dig! Gaal, Ebeds son, och hans bröder har kommit till Sikem, och de uppviglar staden mot dig.</span> <span class="verse"><a name="32">32</a>Bryt därför upp i natt, du med ditt folk, och lägg dig i bakhåll på fältet.</span> <span class="verse"><a name="33">33</a>Sedan kan du tidigt i morgon, när solen går upp, gå till anfall mot staden. När han då med sitt folk drar ut mot dig, gör då med honom vad du får tillfälle till."</span> <span class="verse"><a name="34">34</a>Då bröt Abimelek med allt sitt folk upp om natten och lade sig i bakhåll mot Sikem i fyra grupper.</span> <span class="verse"><a name="35">35</a>Gaal, Ebeds son, kom ut och ställde sig vid ingången till stadsporten. Samtidigt bröt Abimelek med sitt folk fram från bakhållet.</span> <span class="verse"><a name="36">36</a>När då Gaal såg folket, sade han till Sebul: "Se, det kommer folk ner från bergshöjderna!" Men Sebul svarade honom: "Det är skuggan av bergen, som för dina ögon ser ut som människor."</span> <span class="verse"><a name="37">37</a>Men Gaal sade på nytt: "Jo, det kommer folk ner från Mittelhöjden, och en annan grupp kommer på vägen från Teckentydar- eken."</span> <span class="verse"><a name="38">38</a>Då sade Sebul till honom: "Var är nu dina stora ord, du som sade: Vem är Abimelek eftersom vi skall tjäna honom? Se, här kommer det folk som du föraktade. Drag ut och strid mot dem!"</span> <span class="verse"><a name="39">39</a>Då drog Gaal ut i spetsen för Sikems män och gav sig i strid med Abimelek.</span> <span class="verse"><a name="40">40</a>Men Abimelek förföljde honom, och han flydde för honom. Många föll slagna ända fram mot stadsporten.</span> <span class="verse"><a name="41">41</a>Abimelek stannade i Aruma. Men Sebul drev bort Gaal och hans bröder, så att de inte kunde bo i Sikem.</span> <span class="verse"><a name="42">42</a>Dagen därefter gick folket ut på fältet, och man berättade detta för Abimelek.</span> <span class="verse"><a name="43">43</a>Då tog han sitt folk och delade upp dem i tre grupper och lade sig i bakhåll på fältet. När han fick se folket gå ut ur staden, ryckte han fram mot dem och slog dem.</span> <span class="verse"><a name="44">44</a>Abimelek och de grupper han hade med sig gick till anfall och ställde sig vid ingången till stadsporten. Men de båda andra grupperna anföll alla ute på fältet och slog dem.</span> <span class="verse"><a name="45">45</a>Abimelek angrep staden hela den dagen, han intog den och dödade dem som fanns där inne. Sedan rev han ner staden och beströdde den med salt.</span> <span class="verse"><a name="46">46</a>När männen i Sikems torn hörde detta, begav sig alla till valvet i El-Berits tempel.</span> <span class="verse"><a name="47">47</a>Man underrättade Abimelek om att alla männen i Sikems torn hade samlats där.</span> <span class="verse"><a name="48">48</a>Han gick då med allt sitt folk upp till berget Salmon. Abimelek tog en yxa i handen och högg av en trädgren, som han lyfte upp och lade på axeln. Och han sade till folket: "Skynda er och gör detsamma som ni sett mig göra."</span> <span class="verse"><a name="49">49</a>Då högg allt folket av var sin gren och följde Abimelek, och de lade grenarna intill valvet och tände eld på valvet över dem. Så omkom de människor som bodde i Sikems torn, omkring ettusen män och kvinnor.</span> <span class="verse"><a name="50">50</a>Och Abimelek drog bort till Tebes och belägrade Tebes och intog det.</span> <span class="verse"><a name="51">51</a>Men mitt i staden fanns ett starkt torn. Dit flydde alla män och kvinnor, alla stadens medborgare, och stängde igen om sig. Sedan steg de upp på tornets tak.</span> <span class="verse"><a name="52">52</a>Men Abimelek kom till tornet och angrep det. När han närmade sig tornets port för att bränna upp den,</span> <span class="verse"><a name="53">53</a>kastade en kvinna ner en kvarnsten på Abimeleks huvud och spräckte hans skalle.</span> <span class="verse"><a name="54">54</a>Han ropade genast på sin vapendragare och sade till honom: "Drag ut ditt svärd och döda mig, så att man inte kan säga om mig: En kvinna dödade honom." Då genomborrade hans tjänare honom, och han dog.</span> <span class="verse"><a name="55">55</a>När nu israeliterna såg att Abimelek var död, gick var och en hem.</span> <span class="verse"><a name="56">56</a>Så lät Gud Abimelek få igen det onda som han hade gjort mot sin far, då han dödade sina sjuttio bröder.</span> <span class="verse"><a name="57">57</a>Och allt det onda som Sikems män hade gjort, lät Gud komma tillbaka över deras egna huvuden. Så kom Jotams, Jerubbaals sons, förbannelse över dem.</span> </p></div</div></div></body></html>