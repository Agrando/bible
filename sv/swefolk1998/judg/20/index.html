<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/judg/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/judg">Judges</a> &gt <strong>Chapter 20</strong></div><p><span class="verse"><a name="1">1</a>Då drog alla Israels barn ut, från Dan till Beer-Sheba, och även från Gileads land. De samlades som en man inför Herren i Mispa.</span> <span class="verse"><a name="2">2</a>De ledande bland allt folket, alla Israels stammar, trädde fram i Guds församling: 400 000 man till fots, beväpnade med svärd.</span> <span class="verse"><a name="3">3</a>Men Benjamins barn fick höra att de övriga israeliterna hade dragit upp till Mispa. Och Israels barn sade: "Tala om hur detta illdåd har gått till."</span> <span class="verse"><a name="4">4</a>Då sade leviten, den mördade kvinnans man: "Jag och min bihustru kom till Gibea i Benjamin för att stanna där över natten.</span> <span class="verse"><a name="5">5</a>Då blev jag angripen av Gibeas män. De omringade huset om natten för att komma åt mig. Mig tänkte de döda, och min bihustru skändade de så att hon dog.</span> <span class="verse"><a name="6">6</a>Då tog jag min bihustru och styckade henne och sände styckena över hela området för Israels arvedel, eftersom de hade gjort en sådan skamlighet och galenskap i Israel.</span> <span class="verse"><a name="7">7</a>Och nu, alla ni Israels barn, lägg här fram era råd och förslag."</span> <span class="verse"><a name="8">8</a>Då stod allt folket upp som en man och sade: "Ingen av oss skall bege sig hem till sitt tält eller vända om till sitt hus.</span> <span class="verse"><a name="9">9</a>Detta är vad vi skall göra med Gibea: Lotten får avgöra hur vi skall anfalla.</span> <span class="verse"><a name="10">10</a>På varje hundratal i alla Israels stammar skall vi ta ut tio män och på varje tusental hundra och på varje tiotusental tusen, för att de skall skaffa matförråd åt allt manskap. När de sedan kommer till Gibea i Benjamin kan de göra med staden vad den förtjänar, för den galenskap den har gjort i Israel."</span> <span class="verse"><a name="11">11</a>Och alla män i Israel samlades vid staden förenade som en man.</span> <span class="verse"><a name="12">12</a>Och Israels stammar sände män till alla Benjamins stammar och lät säga: "Vad är det för illdåd som har begåtts bland er!</span> <span class="verse"><a name="13">13</a>Lämna nu ut de onda män som bor i Gibea, så att vi får döda dem och avlägsna det onda från Israel." Men benjaminiterna ville inte lyssna till sina bröder, israeliterna.</span> <span class="verse"><a name="14">14</a>I stället samlades Benjamins barn från sina städer till Gibea för att dra ut till strid mot Israels barn.</span> <span class="verse"><a name="15">15</a>På den dagen mönstrade Benjamins barn från städerna 26 000 man, beväpnade med svärd, förutom de 700 utvalda män som bodde i Gibea.</span> <span class="verse"><a name="16">16</a>Bland allt detta folk fanns 700 utvalda män som var vänsterhänta. Alla dessa kunde med slungstenen träffa på håret utan att missa.</span> <span class="verse"><a name="17">17</a>Och Israels män, Benjamin frånräknad, mönstrade 400 000 man, beväpnade med svärd. Alla var krigsmän.</span> <span class="verse"><a name="18">18</a>Israels barn bröt upp och drog i väg till Betel och frågade Gud: "Vem bland oss skall först dra ut i striden mot Benjamins barn?" Herren svarade: "Juda skall dra ut först."</span> <span class="verse"><a name="19">19</a>Och Israels barn bröt upp följande morgon och slog läger framför Gibea.</span> <span class="verse"><a name="20">20</a>Israels män drog ut till strid mot Benjamin och gick i ställning mot dem vid Gibea.</span> <span class="verse"><a name="21">21</a>Men Benjamins barn drog ut från Gibea och dödade på den dagen 22 000 man av Israel.</span> <span class="verse"><a name="22">22</a>Folket, Israels män, fattade nytt mod och gick åter i ställning på samma plats som de hade intagit ställning första dagen.</span> <span class="verse"><a name="23">23</a>Och Israels barn gick upp och grät inför Herrens ansikte ända till kvällen. De frågade Herren: "Skall jag än en gång gå ut och strida mot min bror Benjamin?" Herren svarade: "Drag ut mot honom."</span> <span class="verse"><a name="24">24</a>När Israel dagen därefter ryckte fram mot Benjamins barn,</span> <span class="verse"><a name="25">25</a>drog också Benjamin på andra dagen ut från Gibea mot Israels barn och dödade ytterligare 18 000 man, alla beväpnade med svärd.</span> <span class="verse"><a name="26">26</a>Då drog alla Israels barn, allt folket, upp till Betel och grät. De stannade där inför Herrens ansikte och fastade den dagen ända till kvällen och offrade brännoffer och gemenskapsoffer inför Herrens ansikte.</span> <span class="verse"><a name="27">27</a>Israels barn frågade Herren - ty Guds förbundsark stod på den tiden där,</span> <span class="verse"><a name="28">28</a>och Pinehas, son till Eleasar, Arons son, gjorde tjänst inför Herren - de sade: "Skall jag än en gång gå i strid mot min bror Benjamin, eller skall jag avstå?" Herren svarade: "Drag upp, ty i morgon skall jag ge honom i din hand."</span> <span class="verse"><a name="29">29</a>Israel lade då sina män i bakhåll runt omkring Gibea.</span> <span class="verse"><a name="30">30</a>Därefter drog Israel upp mot Benjamins barn på tredje dagen och gick i ställning mot Gibea liksom de förra gångerna.</span> <span class="verse"><a name="31">31</a>Benjamins barn drog ut mot folket och lockades långt bort från staden. Liksom förut slog de i början ihjäl några av folket på vägarna, både på den väg som går upp till Betel och på den som går till Gibea över fältet, ett trettiotal av Israels män.</span> <span class="verse"><a name="32">32</a>Då tänkte Benjamins barn: "De är slagna av oss, nu liksom förut." Men Israels män hade sagt: "Vi flyr och lockar dem på så sätt långt bort från staden, ut på vägarna."</span> <span class="verse"><a name="33">33</a>Alla Israels män hade brutit upp från sina platser och hade gått i ställning vid Baal-Tamar, medan de israeliter som låg i bakhåll ryckte fram från sin plats vid Maare-Geba.</span> <span class="verse"><a name="34">34</a>Så kom 10 000 man, utvalda ur hela Israel, fram emot Gibea, och striden blev hård, och benjaminiterna förstod inte att olyckan var nära för dem.</span> <span class="verse"><a name="35">35</a>Herren slog Benjamin inför Israel, så att Israels barn den dagen nergjorde av Benjamin 25 100 man, alla beväpnade med svärd.</span> <span class="verse"><a name="36">36</a>Nu såg Benjamins barn att de var slagna. Men Israels män drog sig tillbaka från Benjamin, eftersom de förlitade sig på bakhållet som de hade lagt mot Gibea.</span> <span class="verse"><a name="37">37</a>Då skyndade sig de som låg i bakhåll att falla in i Gibea. De ryckte fram och slog alla invånarna i staden med svärd.</span> <span class="verse"><a name="38">38</a>Men Israels män hade kommit överens med dem som låg i bakhåll att de skulle låta tjock rök stiga upp från staden.</span> <span class="verse"><a name="39">39</a>Då Israels män vände ryggen till striden, slog Benjamin i början ihjäl omkring trettio av Israels män och tänkte: "Sannerligen, de är slagna av oss liksom i den förra striden".</span> <span class="verse"><a name="40">40</a>När den tjocka röken började stiga upp från staden som en pelare, vände benjaminiterna sig om. Och se, hela staden stod i lågor som slog upp mot himlen.</span> <span class="verse"><a name="41">41</a>Israels män vände nu om och Benjamins män greps av panik, för nu såg de att olyckan var nära.</span> <span class="verse"><a name="42">42</a>De vände om och flydde för Israels män åt öknen till, men striden hann upp dem. Och de som kom ut från städerna nergjorde dem som hamnat mitt emellan.</span> <span class="verse"><a name="43">43</a>De omringade benjaminiterna, satte efter dem och trampade ner dem när de måste vila, ända fram mot Gibea på dess östra sida.</span> <span class="verse"><a name="44">44</a>Så föll av Benjamin 18 000 man, alla tappert folk.</span> <span class="verse"><a name="45">45</a>Andra vände om och flydde mot öknen till Rimmons klippa. Israels män gjorde en efterskörd bland dem på vägarna, 5 000 man, och förföljde dem ända till Gideom och slog av dem 2 000 man.</span> <span class="verse"><a name="46">46</a>Alltså utgjorde de benjaminiter som den dagen föll tillsammans 25 000 man beväpnade med svärd. Alla dessa var tappra män.</span> <span class="verse"><a name="47">47</a>Men 600 man vände om och flydde mot öknen, till Rimmons klippa, och de stannade på Rimmons klippa i fyra månader.</span> <span class="verse"><a name="48">48</a>Men Israels män vände tillbaka till Benjamins barn och slog dem med svärd, alla i staden, boskapen, ja, allt vad de träffade på. Dessutom satte de eld på alla städer som fanns där.</span> </p></div</div></div></body></html>