<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/jer/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/jer">Jeremiah</a> &gt <strong>Chapter 29</strong></div><p><span class="verse"><a name="1">1</a>Detta är vad som stod i det brev som profeten Jeremia sände från Jerusalem till de äldste som ännu levde kvar i fångenskapen och till prästerna, profeterna och allt folket, dem som Nebukadnessar hade fört bort från Jerusalem till Babel,</span> <span class="verse"><a name="2">2</a>sedan kung Jekonja hade lämnat Jerusalem tillsammans med kungamodern och hovmännen, Juda och Jerusalems furstar samt hantverkarna och smederna.</span> <span class="verse"><a name="3">3</a>Jeremia sände brevet med Eleasa, Safans son, och Gemarja, Hilkias son, när Sidkia, Juda kung, sände dessa till Nebukadnessar, kungen i Babel. Brevet löd:</span> <span class="verse"><a name="4">4</a>Så säger Herren Sebaot, Israels Gud, till alla de fångar som jag har låtit föra bort från Jerusalem till Babel:</span> <span class="verse"><a name="5">5</a>Bygg hus och bo i dem, plantera trädgårdar och ät deras frukt.</span> <span class="verse"><a name="6">6</a>Tag er hustrur och föd söner och döttrar, tag hustrur åt era söner och gift bort era döttrar, så att de föder söner och döttrar. Föröka er där och bli inte färre.</span> <span class="verse"><a name="7">7</a>Och sök den stads bästa dit jag har fört er i fångenskap och be för den till Herren. När det går väl för den, går det också väl för er.</span> <span class="verse"><a name="8">8</a>Ty så säger Herren Sebaot, Israels Gud: Låt er inte luras av de profeter som finns bland er, inte heller av era spåmän, och lyssna inte till de drömmar som ni drömmer.</span> <span class="verse"><a name="9">9</a>Ty man profeterar lögn för er i mitt namn. Jag har inte sänt dem, säger Herren.</span> <span class="verse"><a name="10">10</a>Ty så säger Herren: När sjuttio år har gått för Babel skall jag ta mig an er och uppfylla mitt löfte att föra er tillbaka till denna plats.</span> <span class="verse"><a name="11">11</a>Jag vet vilka tankar jag har för er, säger Herren, nämligen fridens tankar och inte ofärdens för att ge er en framtid och ett hopp.</span> <span class="verse"><a name="12">12</a>Ni skall kalla på mig och komma och be till mig, och jag skall höra er.</span> <span class="verse"><a name="13">13</a>Ni skall söka mig, och ni skall också finna mig om ni söker mig av hela ert hjärta.</span> <span class="verse"><a name="14">14</a>Ty jag skall låta er finna mig, säger Herren. Jag skall göra slut på er fångenskap och samla er från alla de folk och alla de orter dit jag har drivit bort er, säger Herren. Jag skall låta er komma tillbaka till den plats från vilken jag förde er bort som fångar.</span> <span class="verse"><a name="15">15</a>Men ni säger: " Herren har låtit profeter uppstå åt oss i Babel."</span> <span class="verse"><a name="16">16</a>Ty så säger Herren till den kung som sitter på Davids tron och till allt det folk som bor i denna stad, era bröder som inte har gått bort i fångenskap tillsammans med er,</span> <span class="verse"><a name="17">17</a>ja, så säger Herren Sebaot: Se, jag skall sända svärd, hungersnöd och pest mot dem och låta dem räknas som odugliga fikon, så dåliga att man inte kan äta dem.</span> <span class="verse"><a name="18">18</a>Jag skall förfölja dem med svärd, hungersnöd och pest och göra dem till ett avskräckande exempel för alla riken på jorden, till förbannelse och häpnad, förakt och vanära bland alla de folk dit jag har drivit bort dem.</span> <span class="verse"><a name="19">19</a>Ty, säger Herren, de har inte lyssnat till mina ord, som jag har sänt till dem genom mina tjänare profeterna. Gång på gång sände jag dem, men ni har inte lyssnat, säger Herren.</span> <span class="verse"><a name="20">20</a>Men hör nu Herrens ord, alla ni fångna som jag har sänt från Jerusalem bort till Babel:</span> <span class="verse"><a name="21">21</a>Så säger Herren Sebaot, Israels Gud, om Ahab, Kolajas son, och om Sidkia, Maasejas son, som profeterar lögn för er i mitt namn: Se, jag skall ge dem i den babyloniske kungen Nebukadressars hand och han skall låta döda dem inför era ögon.</span> <span class="verse"><a name="22">22</a>Och alla fångar från Juda som är i Babel skall från dem hämta denna förbannelse och säga: "Må Herren göra med dig som med Sidkia och Ahab, som Babels kung lät steka i eld."</span> <span class="verse"><a name="23">23</a>Ty de har gjort det som är en galenskap i Israel. De har begått äktenskapsbrott med andras hustrur och har talat lögn i mitt namn, något som jag inte har befallt. Jag är den som vet det och är vittne till det, säger Herren.</span> <span class="verse"><a name="24">24</a>Till nehelamiten Semaja skall du säga:</span> <span class="verse"><a name="25">25</a>Så säger Herren Sebaot, Israels Gud: Du har i ditt eget namn sänt brev till allt folket i Jerusalem och till prästen Sefanja, Maasejas son, och till alla de andra prästerna och sagt:</span> <span class="verse"><a name="26">26</a>" Herren har satt dig till präst i prästen Jojadas ställe, för att det skall finnas tillsyningsmän i Herrens hus över varje galen och självutnämnd profet, och för att du skall sätta sådana i stock och halsjärn.</span> <span class="verse"><a name="27">27</a>Varför har du då inte tillrättavisat Jeremia från Anatot som uppträder som profet för er?</span> <span class="verse"><a name="28">28</a>Därför har han kunnat sända bud till oss i Babel och säga: Ännu är det lång tid kvar. Bygg hus åt er, bo i dem och plantera trädgårdar och ät deras frukt."</span> <span class="verse"><a name="29">29</a>Prästen Sefanja läste upp detta brev för profeten Jeremia.</span> <span class="verse"><a name="30">30</a>Då kom Herrens ord till Jeremia. Han sade:</span> <span class="verse"><a name="31">31</a>"Sänd bud till alla de fångna och säg: Så säger Herren om nehelamiten Semaja: Semaja har profeterat för er men jag har inte sänt honom, och han har fått er att förtrösta på lögn.</span> <span class="verse"><a name="32">32</a>Därför säger Herren så: Se, jag skall straffa nehelamiten Semaja och hans efterkommande. Ingen av dem skall få bo bland detta folk, och han skall inte få se det goda som jag vill göra med mitt folk, säger Herren. Ty han har predikat avfall från Herren."</span> </p></div</div></div></body></html>