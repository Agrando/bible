<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/jer/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/jer">Jeremiah</a> &gt <strong>Chapter 33</strong></div><p><span class="verse"><a name="1">1</a>Herrens ord kom till Jeremia för andra gången medan han ännu var inspärrad på vaktgården. Han sade:</span> <span class="verse"><a name="2">2</a>Så säger Herren, han som utför sitt verk, Herren som formar och verkställer det, Herren är hans namn:</span> <span class="verse"><a name="3">3</a>Ropa till mig, så vill jag svara dig och låta dig höra om stora och ofattbara ting som du inte känner till.</span> <span class="verse"><a name="4">4</a>Ty så säger Herren, Israels Gud, om husen i denna stad och om Juda kungars hus, som nu rivs för belägringsvallarna och svärden:</span> <span class="verse"><a name="5">5</a>Man har kommit hit in för att strida mot kaldeerna, och man skall fylla husen med döda kroppar av människor som jag slår i min vrede och i min förbittring. Ty på grund av dessa människors ondska måste jag dölja mitt ansikte för denna stad.</span> <span class="verse"><a name="6">6</a>Se, jag skall hela dess sår och skaffa läkedom och bota dem, och jag skall låta dem se frid och trofasthet i överflöd.</span> <span class="verse"><a name="7">7</a>Jag skall göra slut på fångenskapen för Juda och Israel och bygga upp dem som de var tidigare.</span> <span class="verse"><a name="8">8</a>Jag skall rena dem från all den missgärning de har begått mot mig och förlåta dem alla deras missgärningar, genom vilka de har syndat mot mig och avfallit från mig.</span> <span class="verse"><a name="9">9</a>Staden skall bli mig till berömmelse, glädje, pris och ära inför alla jordens hednafolk, när de får höra allt det goda jag gör för dem, och de skall förskräckas och darra när de ser allt det goda och all den välgång jag ger den.</span> <span class="verse"><a name="10">10</a>Så säger Herren: Än en gång skall man på denna plats som ni säger vara öde, utan vare sig människor eller djur, här i Juda städer och på Jerusalems gator som är tomma på både människor, invånare och djur,</span> <span class="verse"><a name="11">11</a>ja, här skall man åter höra rop av fröjd och rop av glädje, rop för brudgum och rop för brud, och röster av dem som säger: "Tacka Herren Sebaot, ty Herren är god och hans nåd varar i evighet", och från människor som bär fram gemenskapsoffer i Herrens hus. Ty jag skall åter göra slut på landets fångenskap så att det blir som det var tidigare, säger Herren.</span> <span class="verse"><a name="12">12</a>Så säger Herren Sebaot: På denna plats som nu är öde, utan vare sig människor eller djur, ja, också i alla andra städer som hör hit, skall det på nytt finnas betesmarker där herdar låter sina hjordar lägga sig att vila.</span> <span class="verse"><a name="13">13</a>I Bergsbygdens, Låglandets och Negevs städer, i Benjamins land, i Jerusalems omgivningar och i andra Juda städer skall än en gång hjordar gå förbi herdar som räknar dem, säger Herren.</span> <span class="verse"><a name="14">14</a>Se, dagar skall komma, säger Herren, då jag skall uppfylla det löfte som jag har talat om Israels hus och Juda hus.</span> <span class="verse"><a name="15">15</a>I de dagarna och på den tidenskall jag låta en rättfärdig telning växa upp åt David.Han skall skaffa rätt och rättfärdighet på jorden.</span> <span class="verse"><a name="16">16</a>I de dagarna skall Juda bli frälstoch Jerusalem bo i trygghet.Man skall kalla det så:"Herren vår rättfärdighet".</span> <span class="verse"><a name="17">17</a>Ty så säger Herren: David skall aldrig sakna någon som sitter på tronen i Israels hus</span> <span class="verse"><a name="18">18</a>och de levitiska prästerna skall inte sakna någon som varje dag inför mig bär fram brännoffer och förbränner matoffer och offrar slaktoffer."</span> <span class="verse"><a name="19">19</a>Herrens ord kom till Jeremia. Han sade:</span> <span class="verse"><a name="20">20</a>Så säger Herren: Om ni kan bryta mitt förbund med dagen och mitt förbund med natten, så att det inte blir dag och natt i rätt tid,</span> <span class="verse"><a name="21">21</a>då skall också mitt förbund brytas med min tjänare David, så att han inte får någon son som regerar på hans tron, likaså mitt förbund med de levitiska prästerna som är mina tjänare.</span> <span class="verse"><a name="22">22</a>Lika oräknelig som himlens härskara är och lika omätbar som sanden är i havet, lika talrik skall jag låta min tjänare Davids efterkommande bli, och lika många leviterna som står i min tjänst.</span> <span class="verse"><a name="23">23</a>Herrens ord kom till Jeremia. Han sade:</span> <span class="verse"><a name="24">24</a>Har du inte märkt vad detta folk säger: "De båda släkter som Herren utvalde, dem har han förkastat." De föraktar mitt folk och anser dem inte längre vara ett folk.</span> <span class="verse"><a name="25">25</a>Så säger Herren: Om mitt förbund med dag och natt inte består och om jag inte har bestämt en fast ordning för himmel och jord,</span> <span class="verse"><a name="26">26</a>då skall jag också förkasta Jakobs och min tjänare Davids efterkommande, så att jag inte tar någon av hans avkomlingar till att råda över Abrahams, Isaks och Jakobs efterkommande. Ty jag skall åter göra slut på deras fångenskap och förbarma mig över dem.</span> </p></div</div></div></body></html>