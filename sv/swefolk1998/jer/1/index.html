<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/jer/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/jer">Jeremiah</a> &gt <strong>Chapter 1</strong></div><p><span class="verse"><a name="1">1</a>Jeremias ord.Jeremia, Hilkias son, var en av prästerna i Anatot i Benjamins land.</span> <span class="verse"><a name="2">2</a>Herrens ord kom till honom i Juda kung Josias, Amons sons, trettonde regeringsår</span> <span class="verse"><a name="3">3</a>och sedan i Josias son Jojakims, Juda kungs, tid, ända till slutet av Josias son Sidkias, Juda kungs, elfte regeringsår, då Jerusalems invånare i femte månaden fördes bort i fångenskap.</span> <span class="verse"><a name="4">4</a>Herrens ord kom till mig. Han sade:</span> <span class="verse"><a name="5">5</a>"Innan jag formade dig i moderlivet utvalde jag dig, och innan du kom fram ur modersskötet helgade jag dig. Jag satte dig till en profet för folken."</span> <span class="verse"><a name="6">6</a>Men jag svarade: "O, Herre, Herre! Jag förstår inte att tala, ty jag är för ung."</span> <span class="verse"><a name="7">7</a>Då sade Herren till mig: "Säg inte: Jag är för ung, utan gå vart jag än sänder dig och tala vad jag än befaller dig.</span> <span class="verse"><a name="8">8</a>Frukta inte för dem, ty jag är med dig för att rädda dig, säger Herren."</span> <span class="verse"><a name="9">9</a>Och Herren räckte ut sin hand, rörde vid min mun och sade till mig: "Se, jag lägger mina ord i din mun.</span> <span class="verse"><a name="10">10</a>Jag sätter dig i dag över folk och riken, för att du skall rycka upp och bryta ner, förgöra och fördärva, bygga upp och plantera."</span> <span class="verse"><a name="11">11</a>Herrens ord kom till mig. Han sade: "Vad ser du, Jeremia?" Jag svarade: "Jag ser en gren av ett mandelträd."</span> <span class="verse"><a name="12">12</a>Herren sade till mig: "Du har sett rätt. Jag skall vaka över mitt ord för att fullgöra det."</span> <span class="verse"><a name="13">13</a>Herrens ord kom till mig för andra gången. Han sade: "Vad ser du?" Jag svarade: "Jag ser en sjudande gryta. Den lutar hitåt norrifrån."</span> <span class="verse"><a name="14">14</a>Herren sade till mig: "Från norr skall olyckan välla in över alla som bor i landet.</span> <span class="verse"><a name="15">15</a>Se, jag skall kalla på alla stammar i rikena norrut, säger Herren. De skall komma och sätta upp var och en sin tron vid ingången till Jerusalems portar och vid dess murar runt omkring och vid alla Juda städer.</span> <span class="verse"><a name="16">16</a>Jag skall avkunna mina domar mot dem för all deras ondska, därför att de har övergivit mig och tänt rökelse åt andra gudar och tillbett sina händers verk.</span> <span class="verse"><a name="17">17</a>Fäst upp dina kläder! Stå upp och tala till dem allt vad jag befaller dig. Var inte förskräckt för dem, så att jag inte låter något förskräckligt hända dig inför dem.</span> <span class="verse"><a name="18">18</a>Se, jag gör dig i dag till en befäst stad, till en järnpelare och en kopparmur mot hela landet, mot Juda kungar, dess furstar och präster och mot folket i landet.</span> <span class="verse"><a name="19">19</a>De skall strida mot dig, men inte bli dig övermäktiga. Jag är med dig, säger Herren, för att rädda dig."</span> </p></div</div></div></body></html>