<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/jer/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/jer">Jeremiah</a> &gt <strong>Chapter 37</strong></div><p><span class="verse"><a name="1">1</a>Sidkia, Josias son, blev kung i stället för Konja, Jojakims son, ty Nebukadressar, kungen i Babel, gjorde honom till kung i Juda land.</span> <span class="verse"><a name="2">2</a>Men varken han eller hans tjänare eller folket i landet lyssnade till de Herrens ord som han talade genom profeten Jeremia.</span> <span class="verse"><a name="3">3</a>Ändå sände kung Sidkia i väg Jehukal, Selemjas son, och prästen Sefanja, Maasejas son, med detta bud till profeten Jeremia: "Bed för oss till Herren, vår Gud."</span> <span class="verse"><a name="4">4</a>Jeremia gick ut och in bland folket, ty man hade ännu inte satt honom i fängelse.</span> <span class="verse"><a name="5">5</a>Faraos här hade dragit ut från Egypten, och när kaldeerna som belägrade Jerusalem hade fått höra ryktet om dem, hade de dragit sig tillbaka från Jerusalem.</span> <span class="verse"><a name="6">6</a>Då kom Herrens ord till profeten Jeremia. Han sade:</span> <span class="verse"><a name="7">7</a>Så säger Herren, Israels Gud: Detta skall ni svara Juda kung, som har sänt er till mig för att fråga mig: "Se, faraos här som har dragit ut till er hjälp skall vända tillbaka till sitt land Egypten.</span> <span class="verse"><a name="8">8</a>Sedan skall kaldeerna återvända och belägra denna stad, inta den och bränna upp den i eld.</span> <span class="verse"><a name="9">9</a>Så säger Herren: Bedra inte er själva genom att tänka: Kaldeerna skall helt säkert dra sig tillbaka ifrån oss. Ty de skall inte ge sig av.</span> <span class="verse"><a name="10">10</a>Även om ni skulle slå kaldeernas hela här som strider mot er så att endast några sårade män blev kvar av dem, så skulle de resa sig upp var och en i sitt tält och bränna upp denna stad i eld."</span> <span class="verse"><a name="11">11</a>Men när kaldeernas här hade dragit sig tillbaka från Jerusalem på grund av faraos här,</span> <span class="verse"><a name="12">12</a>ville Jeremia lämna Jerusalem och bege sig till Benjamins land för att där ta i besittning sin jordlott bland folket.</span> <span class="verse"><a name="13">13</a>När han kom till Benjaminsporten greps han av vaktens befälhavare Jiria, son till Selemja, son till Hananja, som sade: "Du vill gå över till kaldeerna."</span> <span class="verse"><a name="14">14</a>Jeremia svarade: "Det är inte sant. Jag vill inte gå över till kaldeerna." Men Jiria hörde inte på honom utan grep Jeremia och förde honom till furstarna.</span> <span class="verse"><a name="15">15</a>Dessa blev förbittrade på Jeremia och lät gissla honom och satte honom i förvar i skrivaren Jonatans hus som gjorts om till fängelse.</span> <span class="verse"><a name="16">16</a>När Jeremia hade kommit in i fängelsehålan, ner i fångvalven, och varit där en lång tid,</span> <span class="verse"><a name="17">17</a>lät kung Sidkia hämta honom, och hemma hos sig frågade kungen honom i hemlighet: "Har det kommit något ord från Herren?" Jeremia svarade: "Ja." Och han sade vidare: "Du skall överlämnas i den babyloniske kungens hand."</span> <span class="verse"><a name="18">18</a>Sedan frågade Jeremia kung Sidkia: "På vad sätt har jag handlat orätt mot dig, dina tjänare och detta folk, eftersom ni har satt mig i fängelse?</span> <span class="verse"><a name="19">19</a>Och var finns nu era profeter som profeterade för er: Kungen i Babel skall inte anfalla er och detta land?</span> <span class="verse"><a name="20">20</a>Så hör mig nu, min herre konung. Lyssna till min bön och sänd mig inte tillbaka till skrivaren Jonatans hus, för då kommer jag att dö där."</span> <span class="verse"><a name="21">21</a>Då befallde kung Sidkia att man skulle hålla Jeremia i förvar på vaktgården, och man gav honom en kaka bröd om dagen från Bagargatan, till dess det var slut på allt brödet i staden. Och Jeremia blev kvar på vaktgården.</span> </p></div</div></div></body></html>