<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Jag uppmanar dig allvarligt vid Gud och Kristus Jesus, som skall döma levande och döda, och inför hans uppenbarelse och hans rike:</span> <span class="verse"><a name="2">2</a>predika ordet, träd fram i tid och otid, bestraffa, tillrättavisa och förmana, med allt tålamod och all undervisning.</span> <span class="verse"><a name="3">3</a>Ty det skall komma en tid då människor inte längre skall stå ut med den sunda läran, utan efter sina egna begär skall de samla åt sig mängder av lärare, allteftersom det kliar dem i öronen.</span> <span class="verse"><a name="4">4</a>De vägrar att lyssna till sanningen och vänder sig till myter.</span> <span class="verse"><a name="5">5</a>Men var du sund och förnuftig i allt, bär ditt lidande, utför en evangelists gärning och fullgör din tjänst.</span> <span class="verse"><a name="6">6</a>Själv offras jag redan som ett drickoffer, och tiden för mitt uppbrott är inne.</span> <span class="verse"><a name="7">7</a>Jag har kämpat den goda kampen, jag har fullbordat loppet, jag har bevarat tron.</span> <span class="verse"><a name="8">8</a>Nu ligger rättfärdighetens segerkrans i förvar åt mig. Den skall Herren, den rättfärdige domaren, ge åt mig på den dagen, och inte bara åt mig utan åt alla som älskar hans återkomst.</span> <span class="verse"><a name="9">9</a>Gör allt du kan för att snart komma till mig.</span> <span class="verse"><a name="10">10</a>Ty av kärlek till den här världen har Demas övergett mig och rest till Tessalonika. Krescens har rest till Galatien och Titus till Dalmatien.</span> <span class="verse"><a name="11">11</a>Lukas är den ende som är hos mig. Ta med dig Markus hit. Han är till hjälp i min tjänst.</span> <span class="verse"><a name="12">12</a>Tykikus har jag sänt till Efesus.</span> <span class="verse"><a name="13">13</a>När du kommer, så ta med dig manteln som jag lämnade kvar hos Karpus i Troas, och böckerna, framför allt pergamentskrifterna.</span> <span class="verse"><a name="14">14</a>Kopparsmeden Alexander har gjort mig mycket ont. Herren skall vedergälla honom efter hans gärningar.</span> <span class="verse"><a name="15">15</a>Du måste också själv vara på din vakt för honom, ty han har häftigt satt sig upp mot vår förkunnelse.</span> <span class="verse"><a name="16">16</a>När jag försvarade mig första gången kom ingen till min hjälp, utan alla övergav mig. Måtte inte detta tillräknas dem.</span> <span class="verse"><a name="17">17</a>Men Herren hjälpte mig och gav mig kraft, för att jag skulle fullfölja förkunnelsen och alla folk få höra den. Så blev jag räddad ur lejonets gap.</span> <span class="verse"><a name="18">18</a>Herren skall också rädda mig från alla onda anslag och frälsa mig till sitt himmelska rike. Honom tillhör äran i evigheternas evigheter, amen.</span> <span class="verse"><a name="19">19</a>Hälsa till Priska, Akvila och Onesiforus familj.</span> <span class="verse"><a name="20">20</a>Erastus stannade kvar i Korint, men Trofimus lämnade jag i Miletus, eftersom han var sjuk.</span> <span class="verse"><a name="21">21</a>Skynda dig hit före vintern. Eubulus hälsar till dig, liksom Pudens, Linus, Klaudia och alla bröderna.</span> <span class="verse"><a name="22">22</a>Herren vare med din ande. Nåd vare med er.</span> </p></div</div></div></body></html>