<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Du mitt barn, hämta kraft i den nåd som finns hos Kristus Jesus.</span> <span class="verse"><a name="2">2</a>Och det som du har hört av mig inför många vittnen skall du anförtro åt pålitliga människor, som i sin tur skall bli utrustade att undervisa andra.</span> <span class="verse"><a name="3">3</a>Lid också du som en god Kristi Jesu soldat.</span> <span class="verse"><a name="4">4</a>Ingen soldat är upptagen av bekymmer för sin försörjning. Han vill stå i hans tjänst som har värvat honom.</span> <span class="verse"><a name="5">5</a>Och den som tävlar blir inte krönt med segerkransen, om han inte följer reglerna.</span> <span class="verse"><a name="6">6</a>Jordbrukaren som arbetar hårt bör först och främst få del av skörden.</span> <span class="verse"><a name="7">7</a>Förstå rätt vad jag säger. Herren skall ge dig insikt i allt.</span> <span class="verse"><a name="8">8</a>Tänk på Jesus Kristus, som är uppstånden från de döda och som har kommit av Davids släkt enligt det evangelium jag predikar.</span> <span class="verse"><a name="9">9</a>I dess tjänst är det jag lider och till och med bär bojor som en förbrytare. Men Guds ord bär inte bojor.</span> <span class="verse"><a name="10">10</a>Därför uthärdar jag allt för de utvaldas skull, för att de skall vinna frälsningen i Kristus Jesus och den eviga härligheten.</span> <span class="verse"><a name="11">11</a>Det ordet är att lita på. Ty har vi dött med honom, skall vi också leva med honom.</span> <span class="verse"><a name="12">12</a>Härdar vi ut, skall vi också regera med honom. Förnekar vi honom, skall han också förneka oss.</span> <span class="verse"><a name="13">13</a>Är vi trolösa - han förblir trofast, ty han kan inte förneka sig själv.</span> <span class="verse"><a name="14">14</a>Påminn om detta och uppmana dem allvarligt inför Gud att inte strida om ord. Det är inte till någon nytta utan bryter bara ner åhörarna.</span> <span class="verse"><a name="15">15</a>Gör allt du kan för att bestå provet inför Gud, likt en arbetare som inte behöver skämmas utan rätt delar sanningens ord.</span> <span class="verse"><a name="16">16</a>Men oandligt, tomt prat skall du akta dig för. De som befattar sig med sådant kommer att göra allt större framsteg - i ogudaktighet,</span> <span class="verse"><a name="17">17</a>och deras ord kommer att sprida sig som cancertumörer. Till dem hör Hymeneus och Filetus,</span> <span class="verse"><a name="18">18</a>som har kommit bort från sanningen. De bryter ner tron för somliga, när de säger att uppståndelsen redan har ägt rum.</span> <span class="verse"><a name="19">19</a>Guds fasta grund består och har detta sigill: Herren känner de sina och: Var och en som nämner Herrens namn skall hålla sig borta från orättfärdigheten.</span> <span class="verse"><a name="20">20</a>Men i ett stort hus finns det kärl inte bara av guld och silver utan också kärl av trä och lera, några till heder, andra till vanheder.</span> <span class="verse"><a name="21">21</a>Den som därför renar sig och håller sig borta från dessa blir ett kärl till heder, helgat, användbart för sin herre och förberett för allt gott arbete.</span> <span class="verse"><a name="22">22</a>Fly bort från ungdomens onda begär och sträva efter rättfärdighet, tro, kärlek och frid tillsammans med dem som åkallar Herren av rent hjärta.</span> <span class="verse"><a name="23">23</a>Avvisa dumma och meningslösa dispyter. Du vet att de föder strider,</span> <span class="verse"><a name="24">24</a>och en Herrens tjänare skall inte strida utan vara vänlig mot alla, skicklig att undervisa och tålig när han får lida.</span> <span class="verse"><a name="25">25</a>Han skall i ödmjukhet tillrättavisa sina motståndare. Kanske ger Gud dem omvändelse, så att de kommer till insikt om sanningen</span> <span class="verse"><a name="26">26</a>och nyktrar till och slipper loss ur djävulens snara, där de hålls fångna, så att de gör hans vilja.</span> </p></div</div></div></body></html>