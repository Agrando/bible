<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2kgs">2 Kings</a> &gt <strong>Chapter 15</strong></div><p><span class="verse"><a name="1">1</a>I Jerobeams, Israels kungs, tjugosjunde regeringsår blev Asarja, Amasjas son, kung i Juda.</span> <span class="verse"><a name="2">2</a>Han var sexton år, när han blev kung, och han regerade femtiotvå år i Jerusalem. Hans mor hette Jekolja och var från Jerusalem.</span> <span class="verse"><a name="3">3</a>Han gjorde det som var rätt i Herrens ögon, alldeles som hans fader Amasja hade gjort.</span> <span class="verse"><a name="4">4</a>Men offerhöjderna avskaffades inte, utan folket fortsatte att offra och tända offereld på höjderna.</span> <span class="verse"><a name="5">5</a>Men Herren slog kungen så att han blev spetälsk för hela livet. Han bodde sedan i ett särskilt hus. Jotam, kungens son, förestod då hans hus och dömde folket i landet.</span> <span class="verse"><a name="6">6</a>Vad som mer finns att säga om Asarja och om allt vad han gjorde, det är skrivet i Juda kungars krönika.</span> <span class="verse"><a name="7">7</a>Asarja gick till vila hos sina fäder, och man begravde honom hos hans fäder i Davids stad. Hans son Jotam blev kung efter honom.</span> <span class="verse"><a name="8">8</a>I Asarjas, Juda kungs, trettioåttonde regeringsår blev Sakarja, Jerobeams son, kung över Israel i Samaria och regerade i sex månader.</span> <span class="verse"><a name="9">9</a>Han gjorde det som var ont i Herrens ögon, så som hans fäder hade gjort. Han vände sig inte bort från de synder genom vilka Jerobeam, Nebats son, hade kommit Israel att synda.</span> <span class="verse"><a name="10">10</a>Sallum, Jabesh son, anstiftade en sammansvärjning mot honom och dödade honom inför folket och blev kung i hans ställe.</span> <span class="verse"><a name="11">11</a>Vad som mer finns att säga om Sakarja, det är skrivet i Israels kungars krönika.</span> <span class="verse"><a name="12">12</a>Så gick det ord i uppfyllelse som Herren hade talat till Jehu, när han sade: "Dina söner skall till fjärde led sitta på Israels tron." Och det skedde så.</span> <span class="verse"><a name="13">13</a>Sallum, Jabesh son, blev kung i Ussias, Juda kungs, trettionionde regeringsår, och han regerade en månad i Samaria.</span> <span class="verse"><a name="14">14</a>Då drog Menahem, Gadis son, upp från Tirsa och kom till Samaria och dödade Sallum, Jabesh son, i Samaria och blev kung i hans ställe.</span> <span class="verse"><a name="15">15</a>Vad som mer finns att säga om Sallums gärningar och om den sammansvärjning han anstiftade, det är skrivet i Israels kungars krönika.</span> <span class="verse"><a name="16">16</a>Vid den tiden förstörde Menahem Tifsa och allt som fanns där inne och hela dess område från Tirsa, ty staden hade inte öppnat portarna. Därför förstörde han den och han lät skära upp alla havande kvinnor.</span> <span class="verse"><a name="17">17</a>I Asarjas, Juda kungs, trettionionde regeringsår, blev Menahem, Gadis son, kung över Israel och regerade i tio år i Samaria.</span> <span class="verse"><a name="18">18</a>Han gjorde det som var ont i Herrens ögon. Så länge han levde vände han sig inte bort från de synder genom vilka Jerobeam, Nebats son, hade kommit Israel att synda.</span> <span class="verse"><a name="19">19</a>Pul, kungen i Assyrien, trängde in i landet. Då gav Menahem åt Pul 1 000 talenter silver, för att han skulle understödja honom och befästa kungadömet i hans hand.</span> <span class="verse"><a name="20">20</a>De pengar som Menahem skulle ge kungen i Assyrien tog han ut genom att lägga skatt på alla rika män i Israel, en skatt på 50 siklar silver för var och en. Så vände kungen i Assyrien tillbaka och stannade inte där i landet.</span> <span class="verse"><a name="21">21</a>Vad som mer finns att säga om Menahem och om allt vad han gjorde, det är skrivet i Israels kungars krönika.</span> <span class="verse"><a name="22">22</a>Menahem gick till vila hos sina fäder. Hans son Pekaja blev kung efter honom.</span> <span class="verse"><a name="23">23</a>I Asarjas, Juda kungs, femtionde regeringsår blev Pekaja, Menahems son, kung över Israel i Samaria och regerade i två år.</span> <span class="verse"><a name="24">24</a>Han gjorde det som var ont i Herrens ögon. Han vände sig inte bort från de synder genom vilka Jerobeam, Nebats son, hade kommit Israel att synda.</span> <span class="verse"><a name="25">25</a>Peka, Remaljas son, en av hans officerare, anstiftade en sammansvärjning mot honom och dödade honom i kungshusets palatsbyggnad i Samaria, han tillsammans med Argob och Arje. Därvid hade han med sig femtio gileaditer. Så dödade han Pekaja och blev kung i hans ställe.</span> <span class="verse"><a name="26">26</a>Vad som mer finns att säga om Pekaja och om allt han gjorde, det är skrivet i Israels kungars krönika.</span> <span class="verse"><a name="27">27</a>I Asarjas, Juda kungs, femtioandra regeringsår blev Peka, Remaljas son, kung över Israel i Samaria. Han regerade i tjugo år.</span> <span class="verse"><a name="28">28</a>Han gjorde det som var ont i Herrens ögon. Han vände sig inte bort från de synder genom vilka Jerobeam, Nebats son, hade kommit Israel att synda.</span> <span class="verse"><a name="29">29</a>När Peka var kung i Israel kom den assyriske kungen Tiglat-Pileser och intog Ijon, Abel-Bet-Maaka, Janoa, Kedesh, Hasor, Gilead och Galileen, hela Naftali land, och förde bort folket till Assyrien.</span> <span class="verse"><a name="30">30</a>Hosea, Elas son, anstiftade en sammansvärjning mot Peka, Remaljas son, och dödade honom och blev så kung i hans ställe i Jotams, Ussias sons, tjugonde regeringsår.</span> <span class="verse"><a name="31">31</a>Vad som mer finns att säga om Peka och om allt han gjorde, det är skrivet i Israels kungars krönika.</span> <span class="verse"><a name="32">32</a>I Pekas, Remaljas sons, Israels kungs, andra regeringsår blev Jotam, Ussias son, kung i Juda.</span> <span class="verse"><a name="33">33</a>Han var tjugofem år när han blev kung, och han regerade sexton år i Jerusalem. Hans mor hette Jerusa och var dotter till Sadok.</span> <span class="verse"><a name="34">34</a>Han gjorde det som var rätt i Herrens ögon, alldeles som hans fader Ussia hade gjort.</span> <span class="verse"><a name="35">35</a>Men offerhöjderna avskaffades inte, utan folket fortsatte att offra och tända offereld på höjderna. Han byggde Övre porten till Herrens hus.</span> <span class="verse"><a name="36">36</a>Vad som mer finns att säga om Jotam och allt han gjorde, det är skrivet i Juda kungars krönika.</span> <span class="verse"><a name="37">37</a>Vid den tiden började Herren sända Resin, kungen i Aram, och Peka, Remaljas son, mot Juda.</span> <span class="verse"><a name="38">38</a>Jotam gick till vila hos sina fäder och blev begravd hos sina fäder i sin fader Davids stad. Hans son Ahas blev kung efter honom.</span> </p></div</div></div></body></html>