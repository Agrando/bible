<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2kgs">2 Kings</a> &gt <strong>Chapter 17</strong></div><p><span class="verse"><a name="1">1</a>I Ahas, Juda kungs, tolfte regeringsår blev Hosea, Elas son, kung i Samaria över Israel och regerade i nio år.</span> <span class="verse"><a name="2">2</a>Han gjorde det som var ont i Herrens ögon, men ändå inte som de israelitiska kungar som varit före honom.</span> <span class="verse"><a name="3">3</a>Den assyriske kungen Salmaneser drog upp mot honom och Hosea tvingades underkasta sig och ge honom gåvor.</span> <span class="verse"><a name="4">4</a>Men kungen i Assyrien upptäckte att Hosea hade börjat en sammansvärjning. Han skickade nämligen sändebud till So, kungen i Egypten, och betalade inte som förut varje år skatt till kungen i Assyrien. Då lät denne spärra in honom och hålla honom bunden i fängelse.</span> <span class="verse"><a name="5">5</a>Kungen i Assyrien drog upp mot hela landet. Han tågade upp mot Samaria och belägrade det i tre år.</span> <span class="verse"><a name="6">6</a>I Hoseas nionde regeringsår intog kungen i Assyrien Samaria och förde bort Israel till Assyrien och lät dem bo i Hala och vid floden Habor i Gozan och i Mediens städer.</span> <span class="verse"><a name="7">7</a>Detta skedde på grund av att Israels barn hade syndat mot Herren, sin Gud, som hade fört dem upp ur Egyptens land undan faraos, den egyptiske kungens, hand och att de hade tillbett andra gudar.</span> <span class="verse"><a name="8">8</a>De hade också levt efter sederna hos de folk som Herren hade fördrivit för Israels barn, men också efter de seder som Israels kungar hade infört.</span> <span class="verse"><a name="9">9</a>Israels barn hade i hemlighet gjort sådant som inte var rätt mot Herren, sin Gud. De hade byggt sig offerhöjder i alla sina städer, vid väktartornen såväl som i de befästa städerna.</span> <span class="verse"><a name="10">10</a>De hade rest stoder och aseror åt sig på alla höga kullar och under alla gröna träd.</span> <span class="verse"><a name="11">11</a>Där hade de på alla offerhöjder tänt offereld, på samma sätt som de folk som Herren hade drivit bort för dem. De hade gjort det som var ont och därigenom uppväckt Herrens vrede.</span> <span class="verse"><a name="12">12</a>De hade tjänat eländiga avgudar, fastän Herren hade sagt till dem: "Ni skall inte göra så."</span> <span class="verse"><a name="13">13</a>Herren hade varnat både Israel och Juda genom alla sina profeter och siare och sagt: "Vänd om från era onda vägar och håll mina bud och stadgar enligt hela den lag som jag gav era fäder och som jag sände till er genom mina tjänare profeterna."</span> <span class="verse"><a name="14">14</a>Men de hörde inte utan var hårdnackade som sina fäder, som inte trodde på Herren, sin Gud.</span> <span class="verse"><a name="15">15</a>De förkastade hans stadgar och det förbund som han hade slutit med deras fäder och de förordningar som han hade givit dem. De följde förgängliga avgudar och uppfylldes av det förgängliga liksom folken omkring dem, fastän Herren hade förbjudit dem att göra som dessa.</span> <span class="verse"><a name="16">16</a>De övergav Herrens, sin Guds, alla bud och gjorde sig gjutna bilder i form av två kalvar. De gjorde också aseror åt sig och tillbad himlens hela härskara och tjänade Baal.</span> <span class="verse"><a name="17">17</a>De lät sina söner och döttrar gå genom eld och bedrev spådom och trolldom. De sålde sig till att göra det som var ont i Herrens ögon och uppväckte därmed hans vrede.</span> <span class="verse"><a name="18">18</a>Därför blev också Herren mycket vred på Israel och försköt dem från sitt ansikte, så att endast Juda stam blev kvar.</span> <span class="verse"><a name="19">19</a>Men inte heller Juda höll Herrens, sin Guds, bud, utan levde efter de seder som Israel hade infört.</span> <span class="verse"><a name="20">20</a>Då förkastade Herren alla Israels avkomlingar och straffade dem och gav dem i plundrares hand, till dess att han kastade bort dem från sitt ansikte.</span> <span class="verse"><a name="21">21</a>Ty när han hade ryckt Israel från Davids hus och de hade gjort Jerobeam, Nebats son, till kung, hindrade denne Israel att följa Herren och fick dem att begå en stor synd.</span> <span class="verse"><a name="22">22</a>Israels barn levde i alla de synder som Jerobeam hade gjort. De vände sig inte bort från dem.</span> <span class="verse"><a name="23">23</a>Men till slut försköt Herren Israel från sitt ansikte, så som han hade hotat genom alla sina tjänare profeterna. Så blev Israel bortfört från sitt land till Assyrien, där de är än i dag.</span> <span class="verse"><a name="24">24</a>Kungen i Assyrien lät folk komma från Babel, Kuta, Ava, Hamat och Sefarvajim och bosätta sig i Samariens städer i stället för Israels barn. Dessa tog Samarien i besittning och bosatte sig i städerna där.</span> <span class="verse"><a name="25">25</a>Men då de under den första tiden av sin vistelse där inte fruktade Herren, sände Herren lejon bland dem och dessa dödade några av dem.</span> <span class="verse"><a name="26">26</a>Man berättade detta för kungen i Assyrien och sade: "De folk som du har fört bort och låtit bosätta sig i Samariens städer vet inte hur landets Gud skall dyrkas. Därför har han sänt lejon mot dem och dessa dödar dem nu, eftersom de inte vet hur landets Gud skall dyrkas."</span> <span class="verse"><a name="27">27</a>Då befallde kungen i Assyrien: "Låt en av de präster som ni har fört bort därifrån resa tillbaka och bosätta sig där. Han skall lära dem hur landets Gud skall dyrkas."</span> <span class="verse"><a name="28">28</a>Och en av de präster som de hade fört bort från Samarien kom och bosatte sig i Betel. Han lärde dem hur de skulle frukta Herren.</span> <span class="verse"><a name="29">29</a>Men varje folk gjorde sig sin egen gud och ställde upp den i de offerhöjdshus som samariterna hade byggt, varje folk för sig i de städer där de bodde.</span> <span class="verse"><a name="30">30</a>Folket från Babel gjorde sig en Suckot-Benot, folket från Kut gjorde sig en Nergal och folket från Hamat gjorde sig en Asima.</span> <span class="verse"><a name="31">31</a>Aviterna gjorde sig en Nibhas och en Tartak, och sefarviterna brände upp sina barn i eld åt Sefarvajims gudar Adrammelek och Anammelek.</span> <span class="verse"><a name="32">32</a>Men de fruktade också Herren. De gjorde män ur sin egen krets till offerhöjdspräster åt sig och dessa offrade åt dem i offerhöjdshusen.</span> <span class="verse"><a name="33">33</a>Så fruktade de visserligen Herren, men de tjänade dessutom sina egna gudar på samma sätt som de folk de kom ifrån.</span> <span class="verse"><a name="34">34</a>Än i dag gör de som förut: De tillber inte Herren och gör inte efter de stadgar och den sed som de har fått. De lever inte efter den lag och de bud som Herren har givit Jakobs efterkommande - Jakob var den man han gav namnet Israel.</span> <span class="verse"><a name="35">35</a>Ty Herren slöt ett förbund med dem och befallde dem: "Ni skall inte frukta andra gudar, inte heller tillbe dem eller tjäna dem eller offra åt dem.</span> <span class="verse"><a name="36">36</a>Herren skall ni frukta, han som förde er upp ur Egyptens land med stor makt och utsträckt arm, honom skall ni tillbe och åt honom skall ni offra.</span> <span class="verse"><a name="37">37</a>Ni skall alltid hålla fast vid och följa de stadgar och budord, den lag och de bud som han har föreskrivit er. Men ni skall inte frukta andra gudar.</span> <span class="verse"><a name="38">38</a>Ni skall inte glömma det förbund som jag har slutit med er. Ni skall inte frukta andra gudar.</span> <span class="verse"><a name="39">39</a>Endast Herren, er Gud, skall ni frukta, och han skall rädda er ur alla era fienders hand."</span> <span class="verse"><a name="40">40</a>Men de lydde inte utan gjorde som förut.</span> <span class="verse"><a name="41">41</a>Så fruktade dessa folk Herren, men tjänade samtidigt sina avgudar. Även deras barn och deras barnbarn gör än i dag så som deras fäder har gjort.</span> </p></div</div></div></body></html>