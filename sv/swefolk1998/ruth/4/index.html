<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/ruth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/ruth">Ruth</a> &gt <strong>Chapter 4</strong></div><p><span class="verse"><a name="1">1</a>Boas gick upp till stadsporten och satte sig där. Då kom återlösaren förbi, den som Boas hade talat om. Boas sade: "Kom och sätt dig här, min vän." Och han kom och satte sig.</span> <span class="verse"><a name="2">2</a>Därefter tog Boas till sig tio män av de äldste i staden och sade: "Sätt er här." Och de satte sig.</span> <span class="verse"><a name="3">3</a>Sedan sade han till återlösaren: "Den åkermark som tillhörde vår broder Elimelek vill Noomi sälja, hon som kom tillbaka från Moabs land.</span> <span class="verse"><a name="4">4</a>Därför tänkte jag meddela dig detta och säga: Köp marken inför dem som sitter här och inför mitt folks äldste. Vill du lösa in den, så gör det. Men om du inte vill lösa in den så säg mig det, så att jag vet. För ingen annan än du har den rätten och näst dig jag själv." Han sade: "Jag löser in den."</span> <span class="verse"><a name="5">5</a>Boas sade: "När du köper marken av Noomi, då köper du den också av den moabitiska kvinnan Rut, den dödes hustru, för att uppväcka den dödes namn över hans arvslott."</span> <span class="verse"><a name="6">6</a>Återlösaren svarade: "Då kan jag inte lösa in den, för då skulle jag skada min egen arvslott. Lös du in det jag skulle ha löst in, för jag kan inte göra det."</span> <span class="verse"><a name="7">7</a>Vid inlösen och ägarbyte var det förr i tiden sed i Israel att den ena parten, för att stadfästa avtalet, drog av sig sin sko och gav den åt den andre. Detta gällde som bekräftelse i Israel.</span> <span class="verse"><a name="8">8</a>Återlösaren sade till Boas: "Köp det du!" Och han tog av sig skon.</span> <span class="verse"><a name="9">9</a>Då sade Boas till de äldste och till allt folket: "Ni är i dag vittnen till att jag av Noomi har köpt allt det som tillhört Elimelek och allt det som tillhört Kiljon och Mahlon.</span> <span class="verse"><a name="10">10</a>Samtidigt har jag också förvärvat moabitiskan Rut, Mahlons hustru, till hustru åt mig för att uppväcka den dödes namn över hans arvslott, så att den dödes namn inte blir utrotat bland hans bröder eller ur porten till hans stad. Ni är i dag vittnen till detta."</span> <span class="verse"><a name="11">11</a>Allt folket i stadsporten liksom de äldste svarade: "Vi är vittnen. Må Herren göra den kvinna som nu kommer till ditt hem lik Rakel och Lea, de båda som har byggt upp Israels hus. Må du bli framgångsrik i Efrata och ryktbar i Betlehem.</span> <span class="verse"><a name="12">12</a>Må ditt hus bli som Peres hus, honom som Tamar födde åt Juda, genom de avkomlingar som Herren skall ge dig med denna unga kvinna."</span> <span class="verse"><a name="13">13</a>Boas tog Rut till sig och hon blev hans hustru. När han gick in till henne, lät Herren henne bli havande och hon födde en son.</span> <span class="verse"><a name="14">14</a>Då sade kvinnorna till Noomi: "Välsignad vare Herren, som i dag inte har låtit dig vara utan återlösare. Må hans namn bli prisat i Israel!</span> <span class="verse"><a name="15">15</a>Han skall ge dig nytt liv och försörja dig på din ålderdom. Ty din sonhustru, som har dig kär, har fött honom, hon som är mer för dig än sju söner."</span> <span class="verse"><a name="16">16</a>Noomi tog barnet och lade det i sin famn och blev den som skötte det.</span> <span class="verse"><a name="17">17</a>Grannkvinnorna gav honom ett namn och sade: "Noomi har fått en son". De kallade honom Obed och han blev far till Isai, Davids far.</span> <span class="verse"><a name="18">18</a>Detta är Peres fortsatta historia: Peres blev far till Hesron,</span> <span class="verse"><a name="19">19</a>Hesron blev far till Ram, Ram blev far till Amminadab</span> <span class="verse"><a name="20">20</a>Amminadab blev far till Nahson, Nahson blev far till Salmon,</span> <span class="verse"><a name="21">21</a>Salmon blev far till Boas, Boas blev far till Obed,</span> <span class="verse"><a name="22">22</a>Obed blev far till Isai och Isai blev far till David.</span> </p></div</div></div></body></html>