<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rom">Romans</a> &gt <strong>Chapter 8</strong></div><p><span class="verse"><a name="1">1</a>Så finns nu ingen fördömelse för dem som är i Kristus Jesus.</span> <span class="verse"><a name="2">2</a>Ty livets Andes lag har i Kristus Jesus gjort mig fri från syndens och dödens lag.</span> <span class="verse"><a name="3">3</a>Det som var omöjligt för lagen, svag som den var genom den syndiga naturen, det gjorde Gud genom att sända sin egen Son som syndoffer, han som till det yttre var lik en syndig människa, och i hans kropp fördömde Gud synden.</span> <span class="verse"><a name="4">4</a>Så skulle lagens krav uppfyllas i oss som inte lever efter köttet utan efter Anden.</span> <span class="verse"><a name="5">5</a>De som lever efter sin köttsliga natur tänker på det som hör till köttet, men de som lever efter Anden tänker på det som hör till Anden.</span> <span class="verse"><a name="6">6</a>Köttets sinne är död, men Andens sinne är liv och frid.</span> <span class="verse"><a name="7">7</a>Köttets sinne är fiendskap mot Gud. Det underordnar sig inte Guds lag och kan det inte heller.</span> <span class="verse"><a name="8">8</a>De som följer sin syndiga natur kan inte behaga Gud.</span> <span class="verse"><a name="9">9</a>Ni däremot lever inte efter köttet utan efter Anden, eftersom Guds Ande bor i er. Den som inte har Kristi Ande tillhör inte honom.</span> <span class="verse"><a name="10">10</a>Men om Kristus bor i er, är visserligen kroppen död för syndens skull men Anden är liv för rättfärdighetens skull.</span> <span class="verse"><a name="11">11</a>Och om hans Ande som uppväckte Jesus från de döda bor i er, då skall han som uppväckte Kristus från de döda göra också era dödliga kroppar levande genom sin Ande som bor i er.</span> <span class="verse"><a name="12">12</a>Vi har alltså skyldigheter, bröder, men inte mot vår onda natur, så att vi skall leva efter köttet.</span> <span class="verse"><a name="13">13</a>Om ni lever efter köttet kommer ni att dö. Men om ni genom Anden dödar kroppens gärningar skall ni leva.</span> <span class="verse"><a name="14">14</a>Ty alla som drivs av Guds Ande är Guds söner.</span> <span class="verse"><a name="15">15</a>Ni har inte fått slaveriets ande, så att ni på nytt skulle leva i fruktan. Nej, ni har fått barnaskapets Ande, i vilken vi ropar: "Abba! Fader!"</span> <span class="verse"><a name="16">16</a>Anden själv vittnar med vår ande att vi är Guds barn.</span> <span class="verse"><a name="17">17</a>Men är vi barn är vi också arvingar, Guds arvingar och Kristi medarvingar, lika visst som vi lider med honom, för att också bli förhärligade med honom.</span> <span class="verse"><a name="18">18</a>Jag hävdar att den här tidens lidanden väger lätt i jämförelse med den härlighet som kommer att uppenbaras och bli vår.</span> <span class="verse"><a name="19">19</a>Ty skapelsen väntar ivrigt på att Guds barn skall uppenbaras.</span> <span class="verse"><a name="20">20</a>Skapelsen har ju blivit lagd under förgängelsen, inte av egen vilja utan genom honom som lade den därunder. Ändå finns det hopp om</span> <span class="verse"><a name="21">21</a>att också skapelsen skall befrias från sitt slaveri under förgängelsen och nå fram till Guds barns härliga frihet.</span> <span class="verse"><a name="22">22</a>Vi vet att hela skapelsen ännu samfällt suckar och våndas.</span> <span class="verse"><a name="23">23</a>Och inte bara den, utan också vi som har fått Anden som förstlingsfrukt, också vi suckar inom oss och väntar på barnaskapet, vår kropps förlossning.</span> <span class="verse"><a name="24">24</a>Ty i hoppet är vi frälsta, men ett hopp som man ser uppfyllt är inte längre något hopp. Vem hoppas på något som han redan ser?</span> <span class="verse"><a name="25">25</a>Men om vi hoppas på det vi inte ser, så väntar vi uthålligt.</span> <span class="verse"><a name="26">26</a>Så hjälper också Anden oss i vår svaghet. Ty vi vet inte vad vi bör be om, men Anden själv ber för oss med suckar utan ord,</span> <span class="verse"><a name="27">27</a>och han som utforskar hjärtan vet vad Anden menar, eftersom Anden ber för de heliga så som Gud vill.</span> <span class="verse"><a name="28">28</a>Vi vet att för dem som älskar Gud samverkar allt till det bästa, för dem som är kallade efter hans beslut.</span> <span class="verse"><a name="29">29</a>Ty dem som han i förväg har känt som sina har han också förutbestämt till att formas efter hans Sons bild, för att Sonen skulle vara den förstfödde bland många bröder.</span> <span class="verse"><a name="30">30</a>Och dem som han har förutbestämt har han också kallat. Och dem som han har kallat har han också förklarat rättfärdiga. Och dem som han har förklarat rättfärdiga har han också förhärligat.</span> <span class="verse"><a name="31">31</a>Vad skall vi nu säga om detta? Är Gud för oss, vem kan då vara emot oss?</span> <span class="verse"><a name="32">32</a>Han som inte skonade sin egen Son utan utlämnade honom för oss alla, hur skulle han kunna annat än också skänka oss allt med honom?</span> <span class="verse"><a name="33">33</a>Vem kan anklaga Guds utvalda? Gud är den som frikänner.</span> <span class="verse"><a name="34">34</a>Vem är den som fördömer? Kristus Jesus är den som har dött, ja, än mer, den som har blivit uppväckt och som sitter på Guds högra sida och ber för oss.</span> <span class="verse"><a name="35">35</a>Vem kan skilja oss från Kristi kärlek? Nöd eller ångest, förföljelse eller hunger, nakenhet, fara eller svärd?</span> <span class="verse"><a name="36">36</a>Det står ju skrivet:För din skull dödas vi hela dagen, vi räknas som slaktfår.</span> <span class="verse"><a name="37">37</a>Men i allt detta vinner vi en överväldigande seger genom honom som har älskat oss.</span> <span class="verse"><a name="38">38</a>Ty jag är viss om att varken död eller liv, varken änglar eller furstar, varken något som nu är eller något som skall komma, varken makter,</span> <span class="verse"><a name="39">39</a>höjd eller djup eller något annat skapat skall kunna skilja oss från Guds kärlek i Kristus Jesus, vår Herre.</span> </p></div</div></div></body></html>