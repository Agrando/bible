<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rom">Romans</a> &gt <strong>Chapter 15</strong></div><p><span class="verse"><a name="1">1</a>Vi som är starka är skyldiga att bära de svagas svagheter och inte tjäna oss själva.</span> <span class="verse"><a name="2">2</a>Var och en av oss skall tjäna sin nästa, till hans bästa och hans uppbyggelse.</span> <span class="verse"><a name="3">3</a>Kristus tjänade inte sig själv utan bar våra svagheter, så som det står skrivet:Dina smädares smädelser föll över mig.</span> <span class="verse"><a name="4">4</a>Ty allt som tidigare har skrivits är skrivet till vår undervisning, för att vi genom den uthållighet och tröst som Skrifterna ger skall bevara vårt hopp.</span> <span class="verse"><a name="5">5</a>Och må uthållighetens och tröstens Gud hjälpa er att vara eniga efter Kristi Jesu vilja,</span> <span class="verse"><a name="6">6</a>så att ni endräktigt med en mun prisar vår Herre Jesu Kristi Gud och Fader.</span> <span class="verse"><a name="7">7</a>Ta därför emot varandra, så som Kristus har tagit emot er till Guds ära.</span> <span class="verse"><a name="8">8</a>Vad jag vill säga är att Kristus har blivit de omskurnas tjänare för att visa att Gud är sannfärdig och bekräfta löftena till fäderna,</span> <span class="verse"><a name="9">9</a>och att hedningarna har fått prisa Gud för hans barmhärtighet, som det står skrivet: Därför vill jag prisa dig bland hedningarna och lovsjunga ditt namn.</span> <span class="verse"><a name="10">10</a>Vidare heter det: Gläd er, ni hedningar, tillsammans med hans folk.</span> <span class="verse"><a name="11">11</a>Och på ett annat ställe: Lova Herren, alla hedningar, prisa honom, alla folk.</span> <span class="verse"><a name="12">12</a>Och vidare säger Jesaja: Ett skott av Isais rot, han som står upp för att regera över hedningarna, på honom skall hedningarna hoppas.</span> <span class="verse"><a name="13">13</a>Må hoppets Gud uppfylla er med all glädje och frid i tron, så att ni överflödar i hoppet genom den helige Andes kraft.</span> <span class="verse"><a name="14">14</a>När det gäller er, mina bröder, är jag för min del övertygad om att ni själva är fyllda av godhet och uppfyllda av all kunskap och att ni också kan förmana varandra.</span> <span class="verse"><a name="15">15</a>Ändå har jag delvis skrivit ganska djärvt till er för att påminna er om ett och annat. Och detta i kraft av den nåd som jag har fått av Gud,</span> <span class="verse"><a name="16">16</a>att jag skall vara Kristi Jesu tjänare bland hedningarna, en som i helig prästtjänst förvaltar Guds evangelium, så att hedningarna blir det offer som Gud tar emot, helgat genom den helige Ande.</span> <span class="verse"><a name="17">17</a>Det är alltså i min tjänst inför Gud som jag kan berömma mig i Kristus Jesus.</span> <span class="verse"><a name="18">18</a>Jag vågar inte tala om annat än det som Kristus har utfört genom mig för att hedningarna skulle föras till lydnad, genom ord och gärning,</span> <span class="verse"><a name="19">19</a>genom kraften i tecken och under, genom Andens kraft. Så har jag från Jerusalem och runt omkring ända till Illyrien överallt predikat Kristi evangelium.</span> <span class="verse"><a name="20">20</a>Jag har satt min ära i att inte förkunna evangelium där Kristi namn redan var känt. Jag ville inte bygga på en grund som någon annan hade lagt.</span> <span class="verse"><a name="21">21</a>Jag handlade som det står skrivet: De som inte har fått budskapet om honom skall se, och de som inte har hört skall förstå.</span> <span class="verse"><a name="22">22</a>Det är därför som jag många gånger har varit förhindrad att komma till er.</span> <span class="verse"><a name="23">23</a>Men nu har jag inte längre någon uppgift i dessa områden. Och då jag sedan många år har längtat efter att komma till er,</span> <span class="verse"><a name="24">24</a>vill jag besöka er när jag reser till Spanien. Jag hoppas att på genomresan få träffa er och att ni utrustar mig för resan dit, sedan jag först en tid har haft glädjen att vara tillsammans med er.</span> <span class="verse"><a name="25">25</a>Men nu far jag till Jerusalem med hjälpen till de heliga.</span> <span class="verse"><a name="26">26</a>Makedonien och Akaja har nämligen beslutat att göra en insamling till de fattiga bland de heliga i Jerusalem.</span> <span class="verse"><a name="27">27</a>Så har de beslutat, och de står också i skuld till dem. Ty om hedningarna har fått del av deras andliga goda, så är de också skyldiga att tjäna dem med sitt materiella goda.</span> <span class="verse"><a name="28">28</a>När jag har fullgjort detta och på ett säkert sätt överlämnat denna gåva till dem, skall jag resa till Spanien och besöka er på vägen.</span> <span class="verse"><a name="29">29</a>Och jag vet att när jag kommer till er, så kommer jag med Kristi välsignelse i fullt mått.</span> <span class="verse"><a name="30">30</a>Jag uppmanar er, bröder, för vår Herre Jesu Kristi skull och för den kärlek som Anden väcker, att kämpa tillsammans med mig genom att be till Gud för mig.</span> <span class="verse"><a name="31">31</a>Be att jag blir räddad från dem i Judeen som inte tror och att den hjälp jag har med mig till Jerusalem blir väl mottagen av de heliga.</span> <span class="verse"><a name="32">32</a>Då skall jag komma till er med glädje, om Gud vill, för att vila ut tillsammans med er.</span> <span class="verse"><a name="33">33</a>Fridens Gud vare med er alla, amen.</span> </p></div</div></div></body></html>