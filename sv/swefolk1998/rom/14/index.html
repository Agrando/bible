<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rom">Romans</a> &gt <strong>Chapter 14</strong></div><p><span class="verse"><a name="1">1</a>Den som är svag i tron skall ni ta emot utan att sätta er till doms över hans betänkligheter.</span> <span class="verse"><a name="2">2</a>En har tro till att äta allt, men en annan som är svag äter bara grönsaker.</span> <span class="verse"><a name="3">3</a>Den som äter skall inte förakta den som inte äter, och den som inte äter skall inte döma den som äter. Gud har ju tagit emot honom.</span> <span class="verse"><a name="4">4</a>Vem är du som dömer en annans tjänare? Det är inför sin egen Herre han står eller faller. Men han kommer att stå, ty Herren har makt att hålla honom upprätt.</span> <span class="verse"><a name="5">5</a>Den ene sätter en dag högre än en annan, den andre håller alla dagar för lika. Var och en bör vara fullt övertygad i sitt sinne.</span> <span class="verse"><a name="6">6</a>Den som lägger vikt vid en viss dag gör det för Herren, och den som äter gör det för Herren. Han tackar ju Gud. Den som låter bli att äta gör det för Herren, och även han tackar Gud.</span> <span class="verse"><a name="7">7</a>Ty ingen av oss lever för sig själv, och ingen dör för sig själv.</span> <span class="verse"><a name="8">8</a>Lever vi, så lever vi för Herren. Dör vi, så dör vi för Herren. Vare sig vi lever eller dör tillhör vi alltså Herren.</span> <span class="verse"><a name="9">9</a>Ty Kristus har dött och fått liv igen, för att han skulle vara Herre över både levande och döda.</span> <span class="verse"><a name="10">10</a>Men du, varför dömer du din broder? Eller du, varför föraktar du din broder? Vi skall ju alla stå inför Guds domstol.</span> <span class="verse"><a name="11">11</a>Det står skrivet:Så sant jag lever, säger Herren, för mig skall varje knä böja sig, och varje tunga skall prisa Gud.</span> <span class="verse"><a name="12">12</a>Var och en av oss skall alltså avlägga räkenskap inför Gud.</span> <span class="verse"><a name="13">13</a>Låt oss därför inte längre döma varandra. Besluta er i stället för att inte lägga något hinder i vägen för en broder, så att han snubblar och faller.</span> <span class="verse"><a name="14">14</a>Jag vet och är i Herren Jesus övertygad om att ingenting är orent i sig självt, men för den som betraktar något som orent, för honom är det orent.</span> <span class="verse"><a name="15">15</a>Om din broder blir oroad genom den mat du äter, så lever du inte längre i kärleken. Bli inte genom din mat orsak till att den går förlorad som Kristus har lidit döden för.</span> <span class="verse"><a name="16">16</a>Låt alltså inte det goda ni har fått bli smädat.</span> <span class="verse"><a name="17">17</a>Ty Guds rike består inte i mat och dryck utan i rättfärdighet och frid och glädje i den helige Ande.</span> <span class="verse"><a name="18">18</a>Den som tjänar Kristus på det sättet behagar Gud och håller provet inför människor.</span> <span class="verse"><a name="19">19</a>Låt oss därför sträva efter det som tjänar friden och den ömsesidiga uppbyggelsen.</span> <span class="verse"><a name="20">20</a>Riv inte ner Guds verk för matens skull.Allt är visserligen rent, men maten blir till skada för den människa som hyser betänkligheter, när hon äter.</span> <span class="verse"><a name="21">21</a>Det är bättre att avstå från att äta kött eller dricka vin eller göra något annat som din broder tar anstöt av.</span> <span class="verse"><a name="22">22</a>Den tro som du har, skall du behålla för dig själv inför Gud. Salig är den som inte måste döma sig själv för det som han har valt att göra.</span> <span class="verse"><a name="23">23</a>Men den som äter och samtidigt hyser betänkligheter är dömd, eftersom det inte sker av tro. Ty allt som inte sker av tro är synd.</span> </p></div</div></div></body></html>