<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rom">Romans</a> &gt <strong>Chapter 6</strong></div><p><span class="verse"><a name="1">1</a>Vad skall vi nu säga? Skall vi fortsätta att synda för att nåden skall bli större?</span> <span class="verse"><a name="2">2</a>Nej, visst inte! Vi som har dött bort från synden, hur skulle vi kunna fortsätta att leva i den?</span> <span class="verse"><a name="3">3</a>Eller vet ni inte att vi alla som har blivit döpta till Kristus Jesus har blivit döpta till hans död?</span> <span class="verse"><a name="4">4</a>Vi är alltså genom dopet till döden begravda med honom, för att också vi skall leva det nya livet, liksom Kristus uppväcktes från de döda genom Faderns härlighet.</span> <span class="verse"><a name="5">5</a>Ty är vi förenade med honom genom en död som hans, skall vi också vara förenade med honom genom en uppståndelse som hans.</span> <span class="verse"><a name="6">6</a>Vi vet att vår gamla människa har blivit korsfäst med Kristus, för att syndens kropp skall berövas sin makt, så att vi inte längre är slavar under synden.</span> <span class="verse"><a name="7">7</a>Ty den som är död är friad från synd.</span> <span class="verse"><a name="8">8</a>Har vi nu dött med Kristus, tror vi att vi också skall leva med honom.</span> <span class="verse"><a name="9">9</a>Vi vet att Kristus aldrig mer dör, sedan han blivit uppväckt från de döda. Döden har inte längre någon makt över honom.</span> <span class="verse"><a name="10">10</a>Ty hans död var en död från synden en gång för alla, men det liv han lever, det lever han för Gud.</span> <span class="verse"><a name="11">11</a>Så skall också ni se på er själva: ni är döda från synden och lever för Gud i Kristus Jesus.</span> <span class="verse"><a name="12">12</a>Synden skall därför inte härska i er dödliga kropp, så att ni lyder dess begär.</span> <span class="verse"><a name="13">13</a>Ställ inte era lemmar i syndens tjänst, som vapen åt orättfärdigheten, utan ställ er själva i Guds tjänst. Ni som var döda men nu lever, ställ era lemmar i Guds tjänst som vapen åt rättfärdigheten.</span> <span class="verse"><a name="14">14</a>Synden skall inte vara herre över er, ty ni står inte under lagen utan under nåden.</span> <span class="verse"><a name="15">15</a>Hur är det alltså? Skall vi synda, eftersom vi inte står under lagen utan under nåden? Naturligtvis inte!</span> <span class="verse"><a name="16">16</a>Vet ni inte att om ni gör er till slavar under någon och lyder honom, då är ni hans slavar och det är honom ni lyder, antingen under synden, vilket leder till död, eller under lydnaden, vilket leder till rättfärdighet?</span> <span class="verse"><a name="17">17</a>Men Gud vare tack! Ni var syndens slavar men har nu av hjärtat blivit lydiga mot den lära som ni blivit överlämnade åt.</span> <span class="verse"><a name="18">18</a>Nu är ni slavar under rättfärdigheten, sedan ni har befriats från synden.</span> <span class="verse"><a name="19">19</a>- För er mänskliga svaghets skull använder jag en så enkel bild. - Ty liksom ni förr ställde era lemmar i orenhetens och laglöshetens slavtjänst, till ett laglöst liv, så skall ni nu ställa era lemmar i rättfärdighetens slavtjänst, till helgelse.</span> <span class="verse"><a name="20">20</a>Medan ni var syndens slavar, var ni fria från rättfärdigheten.</span> <span class="verse"><a name="21">21</a>Men vad skördade ni då för frukt? Jo, det som ni nu skäms för. Slutet på sådant är döden.</span> <span class="verse"><a name="22">22</a>Men nu, då ni befriats från synden och blivit Guds slavar, blir frukten att ni helgas och till slut får evigt liv.</span> <span class="verse"><a name="23">23</a>Ty syndens lön är döden, men Guds gåva är evigt liv i Kristus Jesus, vår Herre.</span> </p></div</div></div></body></html>