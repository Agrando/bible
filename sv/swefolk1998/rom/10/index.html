<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/rom/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/rom">Romans</a> &gt <strong>Chapter 10</strong></div><p><span class="verse"><a name="1">1</a>Bröder, mitt hjärtas önskan och min bön till Gud för dem är att de skall bli frälsta.</span> <span class="verse"><a name="2">2</a>Jag kan vittna om att de hängivet tjänar Gud, men de saknar den rätta insikten.</span> <span class="verse"><a name="3">3</a>De känner inte rättfärdigheten från Gud utan strävar efter att upprätta sin egen rättfärdighet och har inte underordnat sig rättfärdigheten från Gud.</span> <span class="verse"><a name="4">4</a>Ty Kristus är lagens slut, till rättfärdighet för var och en som tror.</span> <span class="verse"><a name="5">5</a>Mose skriver ju om den rättfärdighet som kommer av lagen: Den människa som håller lagen skall leva genom den.</span> <span class="verse"><a name="6">6</a>Men den rättfärdighet som kommer av tron säger: Fråga inte i ditt hjärta: Vem skall fara upp till himlen?  - det vill säga för att hämta ner Kristus -</span> <span class="verse"><a name="7">7</a>eller: Vem skall fara ner i avgrunden? - det vill säga för att hämta upp Kristus från de döda.</span> <span class="verse"><a name="8">8</a>Vad säger den då? Ordet är dig nära, i din mun och i ditt hjärta, nämligen trons ord som vi predikar.</span> <span class="verse"><a name="9">9</a>Om du därför med din mun bekänner att Jesus är Herren och i ditt hjärta tror att Gud har uppväckt honom från de döda, skall du bli frälst.</span> <span class="verse"><a name="10">10</a>Ty med hjärtat tror man och blir rättfärdig, med munnen bekänner man och blir frälst.</span> <span class="verse"><a name="11">11</a>Skriften säger:Ingen som tror på honom skall stå där med skam.</span> <span class="verse"><a name="12">12</a>Det är ingen skillnad mellan jude och grek. Alla har en och samme Herre, och han ger sina rikedomar åt alla som åkallar honom.</span> <span class="verse"><a name="13">13</a>Tyvar och en som åkallar Herrens namn skall bli frälst.</span> <span class="verse"><a name="14">14</a>Men hur skulle de kunna åkalla den som de inte har kommit till tro på? Och hur skulle de kunna tro på den som de inte har hört? Och hur skulle de kunna höra, om ingen predikar?</span> <span class="verse"><a name="15">15</a>Och hur skulle några kunna predika, om de inte blev utsända? Det står skrivet:Hur ljuvliga är inte stegen av dem som förkunnar det goda budskapet.</span> <span class="verse"><a name="16">16</a>Men alla ville inte lyda evangeliet. Jesaja säger:Herre, vem trodde vår predikan?</span> <span class="verse"><a name="17">17</a>Alltså kommer tron av predikan och predikan i kraft av Kristi ord.</span> <span class="verse"><a name="18">18</a>Men nu frågar jag: Har de kanske inte hört? Jo, mer än så:Deras röst har gått ut över hela jorden och deras ord till världens ändar.</span> <span class="verse"><a name="19">19</a>Jag frågar också: Har Israel kanske inte förstått? Först säger Mose:Jag skall väcka er avund mot ett folk som inte är ett folk, mot ett folk utan förstånd skall jag väcka er vrede.</span> <span class="verse"><a name="20">20</a>Och Jesaja går så långt att han säger: Jag lät mig finnas av dem som inte sökte mig, jag uppenbarade mig för dem som inte frågade efter mig.</span> <span class="verse"><a name="21">21</a>Men om Israel säger han: Hela dagen har jag räckt ut mina händer mot ett olydigt och trotsigt folk.</span> </p></div</div></div></body></html>