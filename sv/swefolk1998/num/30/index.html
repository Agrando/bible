<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 30</strong></div><p><span class="verse"><a name="1">1</a>Mose sade detta till Israels barn, alldeles som Herren hade befallt Mose.</span> <span class="verse"><a name="2">2</a>Mose talade till huvudmännen för Israels barns stammar. Han sade: "Detta är vad Herren har befallt:</span> <span class="verse"><a name="3">3</a>Om en man ger ett löfte åt Herren eller svär en ed med en bestämd förpliktelse, får han inte bryta sitt ord. Han skall i allt göra vad hans mun har talat.</span> <span class="verse"><a name="4">4</a>Om en kvinna ger ett löfte åt Herren, medan hon bor kvar i sin fars hus och ännu är ung, och därmed förpliktar sig till något,</span> <span class="verse"><a name="5">5</a>och hennes far har hört hennes löfte och den förpliktelse hon åtagit sig och han inte säger något till henne, så skall alla hennes löften ha gällande kraft och alla förpliktelser hon åtagit sig stå kvar.</span> <span class="verse"><a name="6">6</a>Men om hennes far samma dag han hör det säger nej till det, skall hennes löften och förpliktelser vara utan gällande kraft, och Herren skall förlåta henne, eftersom hennes far sade nej till henne.</span> <span class="verse"><a name="7">7</a>Om hon gifter sig, och löften vilar på henne, eller något obetänksamt ord från hennes läppar binder henne,</span> <span class="verse"><a name="8">8</a>och hennes man får höra om det men inte talar med henne om det samma dag han hör det, då skall hennes löften ha gällande kraft och hennes förpliktelser stå kvar.</span> <span class="verse"><a name="9">9</a>Men om hennes man samma dag han får höra det säger nej till det, då upphäver han hennes löfte och det obetänksamma ord från hennes läppar som hon bundit sig med, och Herren skall förlåta henne.</span> <span class="verse"><a name="10">10</a>Men ett löfte från en änka eller en frånskild kvinna skall ha gällande kraft för henne, vad hon än har förbundit sig till.</span> <span class="verse"><a name="11">11</a>Om en kvinna som lever med sin man ger ett löfte eller med ed förpliktar sig till något,</span> <span class="verse"><a name="12">12</a>och hennes man hör det men inte säger något till henne om det och inte säger nej till henne, då skall alla hennes löften ha gällande kraft och alla hennes förpliktelser stå kvar.</span> <span class="verse"><a name="13">13</a>Men om hennes man upphäver dem samma dag han hör dem, då skall allt som hennes läppar har talat vara utan gällande kraft, om det än gäller löften eller någon bestämd förpliktelse. Hennes man har upphävt dem, därför skall Herren förlåta henne.</span> <span class="verse"><a name="14">14</a>Varje löfte och varje edlig förpliktelse att fasta kan hennes man stadfästa eller upphäva.</span> <span class="verse"><a name="15">15</a>Men om hennes man inte den dagen eller nästa dag säger något till henne om det, stadfäster han alla hennes löften och alla hennes förpliktelser. Han ger dem gällande kraft genom att inte säga något till henne samma dag han hör dem.</span> <span class="verse"><a name="16">16</a>Men om han upphäver dem en tid efter det att han har hört dem, då kommer han att bära på hennes missgärning."  Detta är de stadgar som Herren gav Mose angående en man och hans hustru, och angående en far och hans dotter, medan hon ännu är ung och bor i sin fars hus.</span> </p></div</div></div></body></html>