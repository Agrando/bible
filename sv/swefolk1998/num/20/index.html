<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 20</strong></div><p><span class="verse"><a name="1">1</a>Israels barn, hela menigheten, kom in i öknen Sin i den första månaden, och folket stannade i Kadesh. Där dog Mirjam, och där begravdes hon.</span> <span class="verse"><a name="2">2</a>Och menigheten saknade vatten, och därför slöt de sig samman mot Mose och Aron.</span> <span class="verse"><a name="3">3</a>Folket klagade på Mose och sade: "Om vi ändå hade fått dö när våra bröder dog inför Herrens ansikte!</span> <span class="verse"><a name="4">4</a>Varför har ni låtit Herrens församling komma in i denna öken, så att vi och vår boskap måste dö här?</span> <span class="verse"><a name="5">5</a>Varför har ni fört oss upp ur Egypten och låtit oss komma till denna hemska plats? Här växer varken säd eller fikon, vindruvor eller granatäpplen, och här finns inget vatten att dricka."</span> <span class="verse"><a name="6">6</a>Men Mose och Aron gick bort från församlingen till uppenbarelsetältets ingång och föll ner på sina ansikten. Då visade sig Herrens härlighet för dem.</span> <span class="verse"><a name="7">7</a>Och Herren talade till Mose. Han sade:</span> <span class="verse"><a name="8">8</a>"Tag staven, och kalla samman menigheten, du och din bror Aron, och tala till klippan inför deras ögon, och den skall ge vatten. Så skaffar du fram vatten åt dem ur klippan och ger menigheten och dess boskap att dricka."</span> <span class="verse"><a name="9">9</a>Då tog Mose staven som låg inför Herrens ansikte, så som han hade befallt honom.</span> <span class="verse"><a name="10">10</a>Och Mose och Aron kallade samman församlingen framför klippan, och han sade till dem: "Lyssna, ni upproriska! Kan vi ur denna klippa skaffa fram vatten åt er?"</span> <span class="verse"><a name="11">11</a>Sedan lyfte Mose upp sin hand och slog med sin stav två gånger på klippan, och mycket vatten kom ut, så att menighet och boskap fick dricka.</span> <span class="verse"><a name="12">12</a>Men Herren sade till Mose och Aron: "Eftersom ni inte litade på mig och inte höll mig helig inför Israels barns ögon, därför skall ni inte få föra denna församling in i det land som jag har givit dem."</span> <span class="verse"><a name="13">13</a>Detta var Meribas vatten, där Israels barn tvistade med Herren och där han bevisade sig helig bland dem.</span> <span class="verse"><a name="14">14</a>Mose skickade sändebud från Kadesh till kungen i Edom och lät säga: "Så säger din broder Israel: Du känner alla de vedermödor som har drabbat oss.</span> <span class="verse"><a name="15">15</a>Våra fäder drog ner till Egypten, vi bodde i Egypten under lång tid och vi och våra fäder blev illa behandlade av egyptierna.</span> <span class="verse"><a name="16">16</a>Men vi ropade till Herren, och han hörde vår röst och sände en ängel som förde oss ut ur Egypten. Och se, nu är vi i Kadesh, en stad som gränsar till ditt område.</span> <span class="verse"><a name="17">17</a>Låt oss tåga igenom ditt land. Vi skall inte gå över åkrar och vingårdar och inte dricka vatten ur brunnarna. Vi skall ta Kungsvägen utan att vika av vare sig till höger eller vänster, förrän vi har kommit igenom ditt område."</span> <span class="verse"><a name="18">18</a>Men Edom svarade honom: "Du får inte tåga igenom mitt land. Om du gör det skall jag komma mot dig med svärd."</span> <span class="verse"><a name="19">19</a>Israels barn sade till honom: "Vi skall hålla oss på den allmänna vägen och om vi eller vår boskap dricker av ditt vatten, skall jag betala för det. Jag begär bara att få gå till fots genom landet, ingenting annat."</span> <span class="verse"><a name="20">20</a>Han svarade: "Nej, du får inte gå härigenom." Och Edom drog ut mot Israel med mycket folk och med stor makt.</span> <span class="verse"><a name="21">21</a>Eftersom Edom inte tillät Israel att ta vägen igenom deras område, vek Israel undan för dem.</span> <span class="verse"><a name="22">22</a>Och Israels barn, hela menigheten, bröt upp från Kadesh och kom till berget Hor.</span> <span class="verse"><a name="23">23</a>Herren talade då till Mose och Aron på berget Hor vid gränsen till Edoms land. Han sade:</span> <span class="verse"><a name="24">24</a>"Aron skall samlas till sitt folk. Han skall inte komma in i det land som jag har givit åt Israels barn, ty ni trotsade min befallning vid Meribas vatten.</span> <span class="verse"><a name="25">25</a>Tag Aron och hans son Eleasar och för dem upp på berget Hor,</span> <span class="verse"><a name="26">26</a>och tag av Aron hans kläder och sätt dem på hans son Eleasar. Aron kommer att samlas till sitt folk och dö där."</span> <span class="verse"><a name="27">27</a>Mose gjorde som Herren hade befallt, och de steg upp på berget Hor inför ögonen på hela menigheten.</span> <span class="verse"><a name="28">28</a>Mose tog av Aron hans kläder och satte dem på hans son Eleasar. Och Aron dog där uppe på bergets topp. Sedan steg Mose och Eleasar ner från berget.</span> <span class="verse"><a name="29">29</a>När hela menigheten såg att Aron var död, sörjde hela Israel honom i trettio dagar.</span> </p></div</div></div></body></html>