<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 10</strong></div><p><span class="verse"><a name="1">1</a>Herren talade till Mose. Han sade:</span> <span class="verse"><a name="2">2</a>"Gör dig två silvertrumpeter, i hamrat arbete skall du göra dem. Du skall använda dem när menigheten skall sammankallas och när lägren skall bryta upp.</span> <span class="verse"><a name="3">3</a>När man stöter i dem båda skall hela menigheten samlas hos dig vid ingången till uppenbarelsetältet.</span> <span class="verse"><a name="4">4</a>Men när man stöter endast i den ena, skall furstarna, huvudmännen för Israels ätter, samlas hos dig.</span> <span class="verse"><a name="5">5</a>När ni blåser en larmsignal, skall de läger som ligger österut bryta upp.</span> <span class="verse"><a name="6">6</a>Och när ni blåser larmsignal för andra gången, skall de läger som ligger söderut bryta upp. När lägren skall bryta upp skall man blåsa larmsignal.</span> <span class="verse"><a name="7">7</a>Men när församlingen skall sammankallas, skall ni inte blåsa larmsignal utan stöta i trumpeterna.</span> <span class="verse"><a name="8">8</a>Det är Arons söner, prästerna, som skall blåsa i trumpeterna. Detta skall vara en evig stadga för er, släkte efter släkte.</span> <span class="verse"><a name="9">9</a>När ni i ert land drar ut till strid mot någon fiende som angriper er, skall ni blåsa larmsignal i trumpeterna. Då skall ni bli ihågkomna inför Herrens, er Guds, ansikte, och bli räddade från era fiender.</span> <span class="verse"><a name="10">10</a>Och i dagar av glädje, vid era högtider och nymånader, skall ni stöta i trumpeterna vid era brännoffer och gemenskapsoffer. De skall göra att ni blir ihågkomna inför er Gud. Jag är Herren, er Gud."</span> <span class="verse"><a name="11">11</a>Andra året, i andra månaden, på tjugonde dagen, höjde sig molnskyn från vittnesbördets tabernakel.</span> <span class="verse"><a name="12">12</a>Då bröt Israels barn upp från Sinai öken och gick från plats till plats, och molnskyn stannade i öknen Paran.</span> <span class="verse"><a name="13">13</a>När de nu första gången bröt upp efter Herrens befallning genom Mose,</span> <span class="verse"><a name="14">14</a>var det Juda barns läger under sitt baner som först bröt upp, häravdelning efter häravdelning. Anförare för denna här var Nahson, Amminadabs son.</span> <span class="verse"><a name="15">15</a>Och anförare för den här som utgjordes av Isaskars stam var Netanel, Suars son.</span> <span class="verse"><a name="16">16</a>Anförare för den här som utgjordes av Sebulons stam var Eliab, Helons son.</span> <span class="verse"><a name="17">17</a>Sedan tabernaklet hade tagits ner, bröt Gersons och Meraris barn upp och bar tabernaklet.</span> <span class="verse"><a name="18">18</a>Därefter bröt Rubens läger upp under sitt baner, häravdelning efter häravdelning. Anförare för denna här var Elisur, Sedeurs son.</span> <span class="verse"><a name="19">19</a>Anförare för den här som utgjordes av Simeons stam var Selumiel, Surisaddajs son.</span> <span class="verse"><a name="20">20</a>Anförare för den här som utgjordes av Gads stam var Eljasaf, Deguels son.</span> <span class="verse"><a name="21">21</a>Sedan bröt kehatiterna upp, de bar de heliga föremålen. Och tabernaklet sattes upp innan de hann fram.</span> <span class="verse"><a name="22">22</a>Därefter bröt Efraims läger upp under sitt baner, häravdelning efter häravdelning. Anförare för denna här var Elisama, Ammihuds son.</span> <span class="verse"><a name="23">23</a>Anförare för den här som utgjordes av Manasse stam var Gamliel, Pedasurs son.</span> <span class="verse"><a name="24">24</a>Och anförare för den här som utgjordes av Benjamins stam var Abidan, Gideonis son.</span> <span class="verse"><a name="25">25</a>Därefter bröt Dans läger upp under sitt baner som en eftertrupp för alla läger, häravdelning efter häravdelning. Anförare för denna här var Ahieser, Ammisaddajs son.</span> <span class="verse"><a name="26">26</a>Anförare för den här som utgjordes av Asers stam var Pagiel, Okrans son.</span> <span class="verse"><a name="27">27</a>Och anförare för den här som utgjordes av Naftalis stam var Ahira, Enans son.</span> <span class="verse"><a name="28">28</a>Detta var ordningen när Israels barn bröt upp, häravdelning efter häravdelning.</span> <span class="verse"><a name="29">29</a>Mose sade till Hobab, som var son till midjaniten Reguel, Moses svärfar: "Vi bryter nu upp och går till det land om vilket Herren har sagt: Jag skall ge det till er. Följ med oss, så skall vi göra gott mot dig, ty Herren har lovat Israel allt gott."</span> <span class="verse"><a name="30">30</a>Men han svarade honom: "Jag vill inte följa med, utan jag vill gå hem till mitt land och min släkt."</span> <span class="verse"><a name="31">31</a>Mose sade: "Nej, lämna oss inte. Du vet bäst var vi kan slå läger i öknen, du skall bli vårt öga.</span> <span class="verse"><a name="32">32</a>Om du följer med oss skall vi låta dig få del av det goda som Herren gör med oss."</span> <span class="verse"><a name="33">33</a>Och de bröt upp från Herrens berg och vandrade tre dagsresor. Herrens förbundsark gick framför dem de tre dagarna för att utse viloplats åt dem.</span> <span class="verse"><a name="34">34</a>Herrens molnsky svävade över dem om dagen, när de bröt upp från sin lägerplats.</span> <span class="verse"><a name="35">35</a>Och så ofta arken bröt upp, sade Mose:"Stå upp, Herre!Låt dina fiender skingras,låt dem som hatar dig fly för ditt ansikte."</span> <span class="verse"><a name="36">36</a>Och när den sattes ner, sade han:"Vänd åter, Herre,till Israels ätters många tusenden."</span> </p></div</div></div></body></html>