<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 11</strong></div><p><span class="verse"><a name="1">1</a>Folket började högljutt klaga inför Herren hur illa de hade det. Då Herren hörde det, upptändes hans vrede och hans eld började brinna ibland dem och förtärde dem som var ytterst i lägret.</span> <span class="verse"><a name="2">2</a>Folket ropade då till Mose och han bad till Herren, och elden dog ut.</span> <span class="verse"><a name="3">3</a>Platsen fick namnet Tabeera, därför att Herrens eld hade brunnit ibland dem.</span> <span class="verse"><a name="4">4</a>Den blandade hop som följde dem greps av stort begär. Också Israels barn började att gråta igen och sade: "Vem skall ge oss kött att äta?</span> <span class="verse"><a name="5">5</a>Vi kommer ihåg fisken som vi åt fritt och för intet i Egypten, och gurkorna, melonerna, purjolöken, rödlöken och vitlöken.</span> <span class="verse"><a name="6">6</a>Men nu försmäktar vår själ, för här finns inget att se utom detta manna."</span> <span class="verse"><a name="7">7</a>Mannat liknade korianderfrö och såg ut som bdelliumharts.</span> <span class="verse"><a name="8">8</a>Folket gick omkring och samlade det och malde det på handkvarn eller stötte det i mortel. De kokade det i gryta eller bakade kakor av det. Och det smakade som fint bakverk med olja.</span> <span class="verse"><a name="9">9</a>När daggen föll över lägret om natten, föll också mannat över det.</span> <span class="verse"><a name="10">10</a>Mose hörde hur folket i de olika familjerna grät, var och en vid ingången till sitt tält. Då upptändes Herrens vrede, och Mose blev illa till mods.</span> <span class="verse"><a name="11">11</a>Och Mose sade till Herren: "Varför har du gjort så illa mot din tjänare? Varför har jag inte funnit nåd inför dina ögon? Du har ju lagt bördan av hela detta folk på mig!</span> <span class="verse"><a name="12">12</a>Har då jag burit och fött hela detta folk, eftersom du säger till mig: 'Bär dem i din famn, så som spädbarnet bärs av sin vårdare' in i det land som du med ed har lovat åt deras fäder?</span> <span class="verse"><a name="13">13</a>Varifrån skall jag få kött att ge åt hela detta folk? De kommer gråtande till mig och säger: Ge oss kött, så att vi får äta!</span> <span class="verse"><a name="14">14</a>Jag orkar inte ensam bära hela detta folk, det är för tungt för mig.</span> <span class="verse"><a name="15">15</a>Om det är så här du vill handla mot mig, döda mig då genast, om jag funnit nåd inför dina ögon, och låt mig slippa se detta elände"</span> <span class="verse"><a name="16">16</a>Då sade Herren till Mose: "Kalla samman sjuttio män av de äldste i Israel, sådana som du vet är folkets äldste och dess tillsyningsmän bland folket. För fram dem till uppenbarelsetältet och låt dem ställa sig där hos dig.</span> <span class="verse"><a name="17">17</a>Där skall jag då stiga ner och tala med dig, och jag skall ta av den Ande som är över dig och låta den komma över dem. De skall tillsammans med dig bära bördan av folket, så att du slipper bära den ensam.</span> <span class="verse"><a name="18">18</a>Säg till folket: Helga er till i morgon, så skall ni få kött att äta. Ni har gråtit inför Herren och sagt: Vem skall ge oss kött att äta? I Egypten hade vi det så bra. Därför skall nu Herren ge er kött att äta.</span> <span class="verse"><a name="19">19</a>Ni skall få äta, inte bara en dag, inte två dagar, inte fem dagar, inte tio dagar, inte tjugo dagar,</span> <span class="verse"><a name="20">20</a>utan en hel månad, ända tills köttet kommer ut genom näsan på er och det äcklar er. Ty ni har förkastat Herren som är mitt ibland er, och gråtit inför hans ansikte och sagt: Varför drog vi alls ut ur Egypten?"</span> <span class="verse"><a name="21">21</a>Mose sade: "Sexhundratusen man fotfolk har jag omkring mig, och du säger: Jag skall ge dem kött att äta under en månad!</span> <span class="verse"><a name="22">22</a>Finns det då tillräckligt med får och nötboskap att slakta, så att det räcker till åt dem? Eller skall alla fiskar i havet fångas, så att det räcker till åt dem?"</span> <span class="verse"><a name="23">23</a>Herren svarade Mose: "Är då Herrens arm för kort? Du skall nu få se om det jag sagt skall hända dig eller inte."</span> <span class="verse"><a name="24">24</a>Mose gick ut och talade om för folket vad Herren hade sagt. Och han kallade samman sjuttio män av de äldste i folket och lät dem ställa sig runt omkring tältet.</span> <span class="verse"><a name="25">25</a>Då steg Herren ner i molnskyn och talade till honom, och tog av den Ande som var över honom och lät den komma över de sjuttio äldste. Då nu Anden vilade över dem började de profetera, men det gjorde de sedan inte mer.</span> <span class="verse"><a name="26">26</a>Två män hade stannat kvar i lägret. Den ene hette Eldad och den andre Medad. Också över dem vilade Anden, ty de var bland de uppskrivna, men de hade ändå inte gått ut till tältet. Och de profeterade i lägret.</span> <span class="verse"><a name="27">27</a>Då skyndade en ung man bort och berättade för Mose: "Eldad och Medad profeterar i lägret."</span> <span class="verse"><a name="28">28</a>Josua, Nuns son, som hade varit Moses tjänare från sin ungdom, sade då: "Mose, min herre, förbjud dem!"</span> <span class="verse"><a name="29">29</a>Men Mose sade till honom: "Nitälskar du för mig? Om ändå allt Herrens folk blev profeter genom att Herren lät sin Ande komma över dem!"</span> <span class="verse"><a name="30">30</a>Sedan gick Mose tillbaka till lägret med de äldste i Israel.</span> <span class="verse"><a name="31">31</a>Och en stormvind for ut från Herren. Den förde med sig vaktlar från havet och drev dem över lägret, omkring en dagsresa i varje riktning från lägret och två alnar över marken.</span> <span class="verse"><a name="32">32</a>Folket gick då hela den dagen och natten och följande dag och samlade vaktlar. Det minsta någon samlade var tio homer, och de bredde ut dem åt sig runt omkring lägret.</span> <span class="verse"><a name="33">33</a>Men medan de ännu hade köttet mellan tänderna och det ännu var otuggat, upptändes Herrens vrede mot folket, och Herren slog dem med en mycket svår plåga.</span> <span class="verse"><a name="34">34</a>Platsen fick namnet Kibrot-Hattaava, ty där begravde man dem av folket som hade gripits av begär.</span> <span class="verse"><a name="35">35</a>Från Kibrot-Hattaava bröt folket upp och drog till Haserot, och där stannade de.</span> </p></div</div></div></body></html>