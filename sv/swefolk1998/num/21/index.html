<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 21</strong></div><p><span class="verse"><a name="1">1</a>När kungen i Arad, kananeen, som bodde i Negev, hörde att Israel närmade sig på Atarimvägen, gav han sig i strid med Israel och tog några av dem till fånga.</span> <span class="verse"><a name="2">2</a>Då gav Israel ett löfte till Herren: "Om du ger detta folk i min hand, skall jag ge deras städer till spillo."</span> <span class="verse"><a name="3">3</a>Herren lyssnade till Israels röst och gav kananeerna i deras hand, och de gav dem och deras städer till spillo. Och platsen fick namnet Horma.</span> <span class="verse"><a name="4">4</a>De bröt upp från berget Hor och tog vägen mot Röda havet för att gå omkring Edoms land. Men under vägen blev folket otåligt.</span> <span class="verse"><a name="5">5</a>Och folket talade mot Gud och mot Mose och sade: "Varför har ni fört oss upp ur Egypten så att vi måste dö i öknen? Här finns ju varken bröd eller vatten, och vår själ avskyr den eländiga mat vi får!"</span> <span class="verse"><a name="6">6</a>Då sände Herren giftiga ormar bland folket, och de bet folket och många i Israel dog.</span> <span class="verse"><a name="7">7</a>Då kom folket till Mose och sade: "Vi har syndat genom att vi talade mot Herren och mot dig. Bed till Herren att han tar bort dessa ormar från oss." Och Mose bad för folket.</span> <span class="verse"><a name="8">8</a>Herren sade till Mose: "Gör dig en orm och sätt upp den på en påle. Den som har blivit ormbiten och ser på den skall leva."</span> <span class="verse"><a name="9">9</a>Mose gjorde då en kopparorm och satte upp den på en påle. Om någon blev biten av en orm, fäste han blicken på kopparormen och fick leva.</span> <span class="verse"><a name="10">10</a>Israels barn bröt upp och slog läger i Obot.</span> <span class="verse"><a name="11">11</a>Från Obot bröt de upp och slog läger vid Ije-Haabarim i öknen framför Moab, österut.</span> <span class="verse"><a name="12">12</a>Därifrån bröt de upp och slog läger i Sereds dal.</span> <span class="verse"><a name="13">13</a>Därifrån bröt de upp och slog läger på andra sidan Arnon som går genom öknen och kommer från amoreernas område. Ty Arnon utgör Moabs gräns, mellan Moab och amoreerna.</span> <span class="verse"><a name="14">14</a>Därför heter det i 'Boken om Herrens krig':"Vaheb i Sufa,och Arnons bäckravin,</span> <span class="verse"><a name="15">15</a>och bäckravinens sidor,som går ner till Ars bosättningoch lutar sig mot Moabs gräns."</span> <span class="verse"><a name="16">16</a>Därifrån drog de till Beer. Det var om den brunnen som Herren sade till Mose: "Samla folket så skall jag ge dem vatten."</span> <span class="verse"><a name="17">17</a>Då sjöng Israel denna sång:"Flöda, du brunn!Sjung om den!</span> <span class="verse"><a name="18">18</a>Brunnen som hövdingar grävde,som folkets främste grävde utmed spiran, med sina stavar."Från öknen drog de till Mattana,</span> <span class="verse"><a name="19">19</a>från Mattana till Nahaliel, från Nahaliel till Bamot,</span> <span class="verse"><a name="20">20</a>från Bamot till den dal som ligger på Moabs mark, till Pisgas topp, där man ser ut över ödemarken.</span> <span class="verse"><a name="21">21</a>Israel skickade då sändebud till Sichon, amoreernas kung, och lät säga:</span> <span class="verse"><a name="22">22</a>"Låt mig tåga igenom ditt land. Vi skall inte vika av in på åkrar eller in i vingårdar och inte dricka vatten ur brunnarna. Vi skall gå Kungsvägen till dess vi kommit igenom ditt område."</span> <span class="verse"><a name="23">23</a>Men Sichon tillät inte Israel att gå igenom sitt område. Sichon samlade allt sitt folk och drog ut mot Israel i öknen. När han kom till Jahas gav han sig i strid med Israel.</span> <span class="verse"><a name="24">24</a>Men Israel slog honom med svärd och intog hans land från Arnon till Jabbok, ända till Ammons barn, ty deras gräns var befäst.</span> <span class="verse"><a name="25">25</a>Och Israel intog alla städerna där och bosatte sig i amoreernas alla städer, i Hesbon med alla dess underlydande orter.</span> <span class="verse"><a name="26">26</a>Hesbon var nämligen Sichons, den amoreiske kungens, stad, ty han hade fört krig mot den förre kungen i Moab och tagit ifrån honom hela hans land ända till Arnon.</span> <span class="verse"><a name="27">27</a>Därför säger skalderna:"Kom till Hesbon!Bygg och befäst Sichons stad!</span> <span class="verse"><a name="28">28</a>Ty eld gick ut från Hesbon,en låga från Sichons stad.Den förtärde Ar i Moab,herrarna på Arnons höjder.</span> <span class="verse"><a name="29">29</a>Ve dig, Moab!Förlorat är du, Kemosh folk!Han lät sina söner bli flyktingaroch sina döttrar gå i fångenskap,till amoreernas kung, Sichon.</span> <span class="verse"><a name="30">30</a>Vi sköt ner dem.Förlorat var Hesbon,ända till Dibon.Vi härjade ända till Nofa,som når till Medeba."</span> <span class="verse"><a name="31">31</a>Så bosatte sig Israel i amoreernas land.</span> <span class="verse"><a name="32">32</a>Mose sände ut några att bespeja Jaeser, och de intog dess underlydande orter, och han fördrev amoreerna som bodde där.</span> <span class="verse"><a name="33">33</a>Sedan vek de av och drog upp mot Basan. Och Og, kungen i Basan, drog med allt sitt folk ut till strid mot dem, vid Edrei.</span> <span class="verse"><a name="34">34</a>Men Herren sade till Mose: "Var inte rädd för honom, ty jag har givit honom i din hand, med allt hans folk och hans land. Du skall göra med honom som du gjorde med Sichon, amoreernas kung, som bodde i Hesbon."</span> <span class="verse"><a name="35">35</a>Och de slog honom och hans söner och allt hans folk till dess ingen överlevande fanns kvar och tog hans land i besittning.</span> </p></div</div></div></body></html>