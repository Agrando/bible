<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 16</strong></div><p><span class="verse"><a name="1">1</a>Kora, son till Jishar, son till Kehat, son till Levi, tog med sig både Datan och Abiram, Eliabs söner, och On, Pelets son, av Rubens söner,</span> <span class="verse"><a name="2">2</a>och gjorde uppror mot Mose. Tvåhundrafemtio män av Israels barn följde dem, furstar i menigheten, valda av folkförsamlingen, ansedda män.</span> <span class="verse"><a name="3">3</a>De samlade sig mot Mose och Aron och sade till dem: "Nu får det vara nog! Hela menigheten är ju helig, alla är det, och Herren är mitt ibland dem. Varför upphäver ni er då över Herrens församling?"</span> <span class="verse"><a name="4">4</a>När Mose hörde detta föll han ner på sitt ansikte.</span> <span class="verse"><a name="5">5</a>Sedan talade han till Kora och hela hans hop och sade: "I morgon skall Herren visa vem som hör honom till, vem som är helig och vem som får komma inför honom. Den han utväljer skall få komma inför honom.</span> <span class="verse"><a name="6">6</a>Gör så här: Tag era fyrfat, du Kora och hela din hop,</span> <span class="verse"><a name="7">7</a>och lägg eld i dem och strö rökelse på dem inför Herrens ansikte i morgon. Den man som Herren då utväljer, han är den helige. Nu får det vara nog, ni Levi söner!"</span> <span class="verse"><a name="8">8</a>Och Mose sade till Kora: "Hör, ni Levi söner!</span> <span class="verse"><a name="9">9</a>Är det inte nog för er att Israels Gud har avskilt er från Israels menighet för att låta er komma inför sig och göra tjänst i Herrens tabernakel och stå inför menigheten och betjäna den.</span> <span class="verse"><a name="10">10</a>Han har låtit dig och alla dina bröder, Levi söner, jämte dig komma inför sig. Och nu begär ni också prästämbetet!</span> <span class="verse"><a name="11">11</a>Det är därför som du och hela din hop har rotat er samman mot Herren. Vem är Aron att ni skulle knota mot honom?"</span> <span class="verse"><a name="12">12</a>Mose sände bud efter Datan och Abiram, Eliabs söner. Men de sade: "Vi kommer inte.</span> <span class="verse"><a name="13">13</a>Är det inte nog att du har fört oss hit upp från ett land som flödar av mjölk och honung för att låta oss dö i öknen? Nu vill du också göra dig till herre över oss!</span> <span class="verse"><a name="14">14</a>Du har sannerligen inte fört oss in i ett land som flödar av mjölk och honung eller gett oss åkrar och vingårdar till arvedel. Vill du sticka ut ögonen på dessa människor? Nej, vi kommer inte!"</span> <span class="verse"><a name="15">15</a>Då blev Mose mycket vred och sade till Herren: "Se inte till deras offergåva. Inte en enda åsna har jag tagit av dem, och ingen av dem har jag gjort något ont."</span> <span class="verse"><a name="16">16</a>Mose sade till Kora: "I morgon skall du och hela din hop träda fram inför Herrens ansikte, du själv och de och Aron.</span> <span class="verse"><a name="17">17</a>Och var och en av er skall ta sitt fyrfat och lägga rökelse på det och bära sitt fyrfat fram inför Herrens ansikte, tvåhundrafemtio fyrfat. Du själv och Aron skall också ta var sitt fyrfat."</span> <span class="verse"><a name="18">18</a>Och de tog var och en sitt fyrfat och lade eld på det och strödde på rökelse och ställde sig vid ingången till uppenbarelsetältet tillsammans med Mose och Aron.</span> <span class="verse"><a name="19">19</a>Kora samlade hela menigheten mot dem vid ingången till uppenbarelsetältet.Då visade sig Herrens härlighet för hela menigheten.</span> <span class="verse"><a name="20">20</a>Och Herren talade till Mose och Aron. Han sade:</span> <span class="verse"><a name="21">21</a>"Skilj er från denna menighet, så skall jag i ett ögonblick förgöra dem."</span> <span class="verse"><a name="22">22</a>Då föll de ner på sina ansikten och sade: "O Gud, den Gud som råder över anden i allt kött, skall du vredgas på hela menigheten därför att en enda man syndar?"</span> <span class="verse"><a name="23">23</a>Då talade Herren till Mose. Han sade:</span> <span class="verse"><a name="24">24</a>"Säg till menigheten: Drag er bort från lägerplatsen kring Kora, Datan och Abiram."</span> <span class="verse"><a name="25">25</a>Mose steg upp och gick till Datan och Abiram, och de äldste i Israel följde honom.</span> <span class="verse"><a name="26">26</a>Mose talade till menigheten. Han sade: "Vik bort från dessa ogudaktiga människors tält och rör inte något som tillhör dem, så att ni inte förgås genom alla deras synder."</span> <span class="verse"><a name="27">27</a>Då drog de sig bort från lägerplatsen kring Kora, Datan och Abiram. Men Datan och Abiram kom ut och ställde sig vid ingången till sina tält med sina hustrur och barn, stora och små.</span> <span class="verse"><a name="28">28</a>Och Mose sade: "Av detta skall ni förstå att det är Herren som har sänt mig att göra alla dessa gärningar. Jag har inte handlat efter eget tycke.</span> <span class="verse"><a name="29">29</a>Om dessa dör på samma sätt som andra människor och får samma straff som alla andra, då har Herren inte sänt mig.</span> <span class="verse"><a name="30">30</a>Men om Herren gör något nytt genom att marken spärrar upp sitt gap och uppslukar dem med allt vad de äger så att de far levande ner i dödsriket, då skall ni förstå att dessa människor har föraktat Herren."</span> <span class="verse"><a name="31">31</a>Just som han hade sagt detta, rämnade marken under dem.</span> <span class="verse"><a name="32">32</a>Jorden öppnade sitt gap och uppslukade dem och deras hus, allt Koras folk och alla deras ägodelar.</span> <span class="verse"><a name="33">33</a>De for levande ner i dödsriket med allt vad de ägde, och jorden täckte över dem. Så utrotades de ur församlingen.</span> <span class="verse"><a name="34">34</a>Hela Israel som stod runt omkring dem flydde vid deras rop, för de sade: "Annars kommer också vi att uppslukas av jorden!"</span> <span class="verse"><a name="35">35</a>Och eld gick ut från Herren och förtärde de tvåhundrafemtio männen som hade burit fram rökelse.</span> <span class="verse"><a name="36">36</a>Herren talade till Mose. Han sade:</span> <span class="verse"><a name="37">37</a>"Säg till Eleasar, prästen Arons son, att han skall ta fyrfaten ut ur branden och kasta elden långt bort, ty de har blivit heliga.</span> <span class="verse"><a name="38">38</a>Och dessa fyrfat som tillhörde de män som syndade och förlorade sina liv, dem skall man hamra ut till plåtar och täcka altaret med, ty de har varit framburna inför Herrens ansikte och har därför blivit heliga. De skall vara ett tecken för Israels barn."</span> <span class="verse"><a name="39">39</a>Då tog prästen Eleasar de fyrfat av koppar vilka de som bränts upp hade burit fram, och man hamrade ut dem för att täcka altaret.</span> <span class="verse"><a name="40">40</a>De skulle vara till en påminnelse för Israels barn så att ingen främling, ingen som inte var av Arons släkt, skulle träda fram och antända rökelse inför Herrens ansikte, för att inte bli som Kora och hans hop - allt i enlighet med vad Herren hade sagt honom genom Mose.</span> <span class="verse"><a name="41">41</a>Men dagen efter knotade hela Israels menighet mot Mose och Aron och sade: "Det är ni som har dödat Herrens folk!"</span> <span class="verse"><a name="42">42</a>Och det hände att när menigheten samlades mot Mose och Aron och de vände sig mot uppenbarelsetältet, se, då övertäcktes det av molnskyn och Herrens härlighet visade sig.</span> <span class="verse"><a name="43">43</a>Mose och Aron gick fram inför uppenbarelsetältet,</span> <span class="verse"><a name="44">44</a>och Herren sade till Mose:</span> <span class="verse"><a name="45">45</a>"Gå bort ifrån denna menighet, så skall jag i ett ögonblick förgöra dem." Då föll de ner på sina ansikten.</span> <span class="verse"><a name="46">46</a>Och Mose sade till Aron: "Tag ditt fyrfat och lägg eld från altaret på det och strö på rökelse och bär det genast till menigheten och bringa försoning för dem, ty vrede har gått ut från Herrens ansikte, hemsökelsen har börjat."</span> <span class="verse"><a name="47">47</a>Aron tog det Mose hade sagt och skyndade mitt in i församlingen. Och se, hemsökelsen hade redan börjat bland folket. Aron lade på rökelse och bringade försoning för folket.</span> <span class="verse"><a name="48">48</a>Han stod mellan de döda och de levande, och hemsökelsen upphörde.</span> <span class="verse"><a name="49">49</a>De som hade dött genom hemsökelsen utgjorde 14 700 förutom dem som dog för Koras skull.</span> <span class="verse"><a name="50">50</a>Sedan vände Aron tillbaka till Mose vid uppenbarelsetältets ingång, ty hemsökelsen hade upphört.</span> </p></div</div></div></body></html>