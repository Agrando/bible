<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 4</strong></div><p><span class="verse"><a name="1">1</a>Herren talade till Mose och Aron. Han sade:</span> <span class="verse"><a name="2">2</a>"Räkna antalet av Kehats söner bland leviterna efter deras släkter och familjer,</span> <span class="verse"><a name="3">3</a>från trettio år eller äldre, upp till femtio år, alla arbetsföra män som kan göra tjänst vid uppenbarelsetältet.</span> <span class="verse"><a name="4">4</a>Detta är den tjänst som kehatiterna skall ha vid uppenbarelsetältet: att ta vård om de högheliga föremålen.</span> <span class="verse"><a name="5">5</a>När lägret bryter upp skall Aron och hans söner gå in och ta ner den förlåt som hänger framför arken, och med den skall de övertäcka vittnesbördets ark.</span> <span class="verse"><a name="6">6</a>Över förlåten skall de lägga ett överdrag av tahasskinn och över det breda ut en vävnad, helt mörkblå. Sedan skall de sätta in stängerna.</span> <span class="verse"><a name="7">7</a>Över skådebrödsbordet skall de breda en mörkblå vävnad, och på den skall de ställa faten, skålarna och bägarna samt kannorna till drickoffren. 'Det beständiga brödet' skall också läggas på det.</span> <span class="verse"><a name="8">8</a>Över detta skall de breda en karmosinröd vävnad och täcka över den med ett överdrag av tahasskinn. Sedan skall de sätta in stängerna.</span> <span class="verse"><a name="9">9</a>Och de skall ta en mörkblå vävnad och täcka över ljusstaken och dess lampor, lamptänger och brickor samt alla de oljekärl som hör till den och som används vid tjänstgöringen.</span> <span class="verse"><a name="10">10</a>Sedan skall de lägga den med alla dess tillbehör i ett överdrag av tahasskinn och lägga allt på en bår.</span> <span class="verse"><a name="11">11</a>Över det gyllene altaret skall de breda en mörkblå vävnad och täcka över den med ett överdrag av tahasskinn. Sedan skall de sätta in stängerna.</span> <span class="verse"><a name="12">12</a>Och de skall ta alla redskap vid tjänstgöringen, de som används vid tjänstgöringen i helgedomen, och lägga dem i en mörkblå vävnad och täcka över dem med ett överdrag av tahasskinn och lägga dem på en bår.</span> <span class="verse"><a name="13">13</a>De skall också ta bort askan från altaret och breda en purpurröd vävnad över det,</span> <span class="verse"><a name="14">14</a>och där skall de lägga alla tillbehör som används under tjänstgöringen vid det: eldfaten, gafflarna, skovlarna och skålarna, altarets alla tillbehör. Över detta skall de breda ett överdrag av tahasskinn och sedan sätta in stängerna.</span> <span class="verse"><a name="15">15</a>När lägret skall bryta upp och Aron och hans söner har täckt över de heliga föremålen och alla dess tillbehör, skall därefter Kehats barn komma för att bära. Men de får inte röra vid de heliga föremålen, ty då skall de dö. Detta är vad Kehats barn har att bära av det som hör till uppenbarelsetältet.</span> <span class="verse"><a name="16">16</a>Eleasar, prästen Arons son, skall ha ansvar för oljan till ljusstaken, den väldoftande rökelsen, det dagliga matoffret och smörjelseoljan. Han har ansvaret för hela tabernaklet och för allt som finns i det, de heliga föremålen och deras tillbehör."</span> <span class="verse"><a name="17">17</a>Och Herren talade till Mose och Aron. Han sade:</span> <span class="verse"><a name="18">18</a>"Låt inte kehatiternas släktgren utrotas ur leviternas stam,</span> <span class="verse"><a name="19">19</a>utan gör så här med dem, för att de skall leva och inte dö när de kommer nära de högheliga föremålen: Aron och hans söner skall gå in och anvisa var och en av dem vad han har att göra eller bära,</span> <span class="verse"><a name="20">20</a>men själva får de inte gå in och se de heliga föremålen, inte ens ett ögonblick, ty då skall de dö."</span> <span class="verse"><a name="21">21</a>Herren talade till Mose. Han sade:</span> <span class="verse"><a name="22">22</a>"Räkna också antalet av Gersons barn efter deras familjer och släkter.</span> <span class="verse"><a name="23">23</a>Inmönstra dem som är trettio år eller äldre, upp till femtio år, alla arbetsföra män som kan göra tjänst vid uppenbarelsetältet.</span> <span class="verse"><a name="24">24</a>Detta är den tjänst gersoniternas släkter skall ha, vad de skall göra och vad de skall bära:</span> <span class="verse"><a name="25">25</a>De skall bära tabernaklets tygvåder, uppenbarelsetältet och dess överdrag och överdraget av tahasskinn, som ligger ovanpå detta, och förhänget framför ingången till uppenbarelsetältet,</span> <span class="verse"><a name="26">26</a>vidare förgårdens omhängen, förhänget framför porten till förgården som omger tabernaklet och altaret, samt dess linor och alla redskap till arbetet med tabernaklet. De skall utföra allt som behöver göras med dessa ting.</span> <span class="verse"><a name="27">27</a>På order av Aron och hans söner skall gersoniternas hela tjänstgöring ske i fråga om allt som de har att bära och göra. Ni skall överlämna i deras vård allt vad de skall bära.</span> <span class="verse"><a name="28">28</a>Detta är den tjänst som gersoniternas släkter skall ha vid uppenbarelsetältet. Och de skall utföra sin tjänst under ledning av Itamar, prästen Arons son.</span> <span class="verse"><a name="29">29</a>Meraris barn skall du inmönstra efter deras släkter och familjer.</span> <span class="verse"><a name="30">30</a>Inmönstra dem som är trettio år eller äldre, upp till femtio år, alla arbetsföra som skall tjänstgöra vid uppenbarelsetältet.</span> <span class="verse"><a name="31">31</a>Och detta är vad de har till uppgift att bära, allt som hör till deras tjänstgöring vid uppenbarelsetältet: brädorna till tabernaklet, dess tvärstänger, stolpar och fotstycken,</span> <span class="verse"><a name="32">32</a>liksom stolparna till förgården runt omkring med deras fotstycken, pluggar och linor, med alla deras tillbehör och allt som hör till arbetet vid det. Ni skall göra en lista över de föremål var och en har att bära.</span> <span class="verse"><a name="33">33</a>Detta är den tjänst merariternas släkter skall ha, allt som hör till deras tjänst vid uppenbarelsetältet. Och de skall utföra den under ledning av Itamar, prästen Arons son."</span> <span class="verse"><a name="34">34</a>Mose och Aron och menighetens furstar inmönstrade Kehats barn efter deras släkter och familjer,</span> <span class="verse"><a name="35">35</a>dem som var trettio år eller äldre, upp till femtio år, alla arbetsföra som skall tjänstgöra vid uppenbarelsetältet.</span> <span class="verse"><a name="36">36</a>Och de inmönstrade efter deras släkter utgjorde 2 750.</span> <span class="verse"><a name="37">37</a>Dessa var de inmönstrade av kehatiternas släkter, alla de som skulle göra tjänst vid uppenbarelsetältet, de som Mose och Aron inmönstrade efter Herrens befallning genom Mose.</span> <span class="verse"><a name="38">38</a>De av Gersons barn som inmönstrades efter sina släkter och familjer,</span> <span class="verse"><a name="39">39</a>de som var trettio år eller äldre, upp till femtio år, alla arbetsföra som skall tjänstgöra vid uppenbarelsetältet,</span> <span class="verse"><a name="40">40</a>dessa som inmönstrades efter sina släkter och familjer utgjorde 2 630.</span> <span class="verse"><a name="41">41</a>Dessa var de inmönstrade av gersoniternas släkter, alla de som skulle tjänstgöra vid uppenbarelsetältet, de som Mose och Aron inmönstrade efter Herrens befallning.</span> <span class="verse"><a name="42">42</a>De av Meraris barns släkter som inmönstrades efter sina släkter och familjer,</span> <span class="verse"><a name="43">43</a>de som var trettio år eller äldre, upp till femtio år, alla arbetsföra män, som skall tjänstgöra vid uppenbarelsetältet,</span> <span class="verse"><a name="44">44</a>dessa som inmönstrades efter sina släkter, utgjorde 3 200.</span> <span class="verse"><a name="45">45</a>Dessa var de inmönstrade av Meraris barns släkter, de som Mose och Aron inmönstrade efter Herrens befallning genom Mose.</span> <span class="verse"><a name="46">46</a>De av leviterna som Mose och Aron och Israels furstar inmönstrade efter deras släkter och familjer,</span> <span class="verse"><a name="47">47</a>de som var trettio år eller äldre, upp till femtio år, alla som kom för att utföra något arbete med att tjäna eller någon tjänst med att bära vid uppenbarelsetältet,</span> <span class="verse"><a name="48">48</a>dessa som inmönstrades utgjorde 8 580.</span> <span class="verse"><a name="49">49</a>Efter Herrens befallning blev de inmönstrade genom Mose, var och en till det som han skulle göra eller bära. Var och en fick det åliggande som Herren befallt Mose.</span> </p></div</div></div></body></html>