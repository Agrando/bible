<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 5</strong></div><p><span class="verse"><a name="1">1</a>Herren talade till Mose. Han sade:</span> <span class="verse"><a name="2">2</a>"Befall Israels barn att de för bort ur lägret var och en som är spetälsk eller har flytning och var och en som blivit oren genom en död kropp.</span> <span class="verse"><a name="3">3</a>En sådan, vare sig man eller kvinna, skall ni föra bort utanför lägret. För bort dem, så att de inte orenar deras läger, där jag bor mitt ibland dem."</span> <span class="verse"><a name="4">4</a>Och Israels barn gjorde så, de förde dem utanför lägret. Så som Herren hade sagt till Mose, så gjorde Israels barn.</span> <span class="verse"><a name="5">5</a>Herren talade till Mose. Han sade:</span> <span class="verse"><a name="6">6</a>"Säg till Israels barn: När en man eller kvinna begår någon av de synder som människor kan begå och handlar trolöst mot Herren och ådrager sig skuld,</span> <span class="verse"><a name="7">7</a>skall han bekänna den synd han har begått och ersätta det orätta till dess fulla belopp och till det lägga en femtedel av värdet. Detta skall han ge åt den som han har gjort orätt emot.</span> <span class="verse"><a name="8">8</a>Men om den drabbade inte har någon nära släkting, som kan ta emot gottgörelsen för hans orätt, skall ersättningen för detta ges åt Herren och tillhöra prästen, utöver den försoningsbagge med vilken försoning bringas för den skyldige.</span> <span class="verse"><a name="9">9</a>Och alla heliga gåvor som Israels barn bär fram till prästen skall tillhöra denne.</span> <span class="verse"><a name="10">10</a>De heliga gåvor var och en ger tillhör honom, ja, vad någon ger åt prästen tillhör denne."</span> <span class="verse"><a name="11">11</a>Herren talade till Mose. Han sade:</span> <span class="verse"><a name="12">12</a>"Säg till Israels barn: Om någon mans hustru har kommit på avvägar och varit otrogen mot sin man,</span> <span class="verse"><a name="13">13</a>genom att någon annan har legat med henne och haft sädesuttömning, och hennes man ingenting sett och hon hemlighåller att hon orenats och inget vittne finns mot henne och hon inte har blivit tagen på bar gärning,</span> <span class="verse"><a name="14">14</a>och svartsjukans ande kommer över honom och han misstänker att hans hustru blivit orenad, eller svartsjukans ande kommer över honom och han misstänker sin hustru fastän hon inte blivit orenad,</span> <span class="verse"><a name="15">15</a>då skall mannen föra sin hustru till prästen och som offer för henne frambära en tiondels efa kornmjöl, men han skall inte gjuta någon olja eller lägga någon rökelse på offret, ty det är ett misstanke- offer, ett påminnelseoffer, som skall påminna om en missgärning.</span> <span class="verse"><a name="16">16</a>Och prästen skall föra fram henne och ställa henne inför Herrens ansikte.</span> <span class="verse"><a name="17">17</a>Han skall ta heligt vatten i ett lerkärl och ta något av stoftet på tabernaklets golv och lägga i vattnet.</span> <span class="verse"><a name="18">18</a>Prästen skall ställa fram kvinnan inför Herrens ansikte och lösa upp hennes hår och lägga påminnelseoffret på hennes händer, det vill säga misstankeoffret. I sin hand skall prästen ha det bittra vattnet som för med sig förbannelse.</span> <span class="verse"><a name="19">19</a>Därefter skall prästen ta ed av kvinnan och säga till henne: Om ingen har legat med dig och du inte har kommit på avvägar och orenat dig medan du var under din man, så skall detta bittra vatten som för med sig förbannelse inte skada dig.</span> <span class="verse"><a name="20">20</a>Men om du har kommit på avvägar medan du var under din man, och orenat dig genom att någon annan än din man har legat med dig"</span> <span class="verse"><a name="21">21</a>- prästen skall nu läsa upp förbannelseeden för kvinnan och säga till henne: - " Herren skall göra dig till en förbannelse och en ed bland ditt folk. Herren skall låta ditt moderliv skrumpna och din buk svälla upp,</span> <span class="verse"><a name="22">22</a>och må detta vatten som för med sig förbannelse komma in i dina inälvor och få din buk att svälla upp och ditt moderliv att skrumpna." Och kvinnan skall säga: "Amen, amen."</span> <span class="verse"><a name="23">23</a>Sedan skall prästen skriva upp dessa förbannelser i en bokrulle och tvätta av dem i det bittra vattnet.</span> <span class="verse"><a name="24">24</a>Och han skall ge kvinnan att dricka av det bittra vatten som för med sig förbannelse, och detta vatten som för med sig förbannelse skall komma in i henne och orsaka bitter smärta.</span> <span class="verse"><a name="25">25</a>Prästen skall ta misstankeoffret ur kvinnans hand och vifta det inför Herrens ansikte och bära fram det till altaret.</span> <span class="verse"><a name="26">26</a>Och prästen skall ta en handfull av offret som ett påminnelseoffer och förbränna det på altaret. Därefter skall han ge kvinnan vattnet att dricka.</span> <span class="verse"><a name="27">27</a>När han givit henne vattnet att dricka, skall detta ske: Om hon har låtit orena sig och varit otrogen mot sin man, skall vattnet som för med sig förbannelse gå in i henne och orsaka bitter smärta. Hennes buk skall svälla upp och hennes moderliv skrumpna, och kvinnan skall bli en förbannelse bland sitt folk.</span> <span class="verse"><a name="28">28</a>Men om kvinnan inte har låtit orena sig, utan är ren, skall inget skada henne, och hon skall kunna bli havande.</span> <span class="verse"><a name="29">29</a>Detta är lagen om svartsjuka, när en gift kvinna kommer på avvägar och orenar sig</span> <span class="verse"><a name="30">30</a>eller när svartsjukans ande kommer över en man, så att han misstänker sin hustru. Han skall då ställa fram hustrun inför Herrens ansikte, och prästen skall göra med henne allt vad denna lag påbjuder.</span> <span class="verse"><a name="31">31</a>Så skall mannen vara fri från skuld och hustrun får själv ta konsekvenserna av sin missgärning."</span> </p></div</div></div></body></html>