<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 8</strong></div><p><span class="verse"><a name="1">1</a>Herren talade till Mose. Han sade:</span> <span class="verse"><a name="2">2</a>"Tala till Aron och säg till honom: När du sätter upp de sju lamporna, skall du sätta upp dem så att de kastar sitt sken över platsen framför ljusstaken."</span> <span class="verse"><a name="3">3</a>Och Aron gjorde så. Han satte upp lamporna så att de kastade sitt sken över platsen framför ljusstaken, så som Herren hade befallt Mose.</span> <span class="verse"><a name="4">4</a>Ljusstaken var gjord av hamrat guld. Från dess fotställning till blommorna var den i hamrat arbete. Efter den förebild som Herren hade visat Mose gjorde han ljusstaken.</span> <span class="verse"><a name="5">5</a>Herren talade till Mose. Han sade:</span> <span class="verse"><a name="6">6</a>"Bland Israels barn skall du ta ut leviterna och rena dem.</span> <span class="verse"><a name="7">7</a>På följande sätt skall du göra för att rena dem: Stänk reningsvatten på dem, och låt dem raka hela sin kropp och tvätta sina kläder. Så skall de rena sig.</span> <span class="verse"><a name="8">8</a>Sedan skall de ta en ungtjur med tillhörande matoffer av fint mjöl blandat med olja. Du skall ta en annan ungtjur till syndoffer.</span> <span class="verse"><a name="9">9</a>Och du skall föra fram leviterna inför uppenbarelsetältet och samla hela Israels menighet.</span> <span class="verse"><a name="10">10</a>När du har fört fram leviterna inför Herrens ansikte, skall Israels barn lägga sina händer på dem,</span> <span class="verse"><a name="11">11</a>och Aron skall föra fram leviterna inför Herrens ansikte som ett viftoffer från Israels barn, så att de kan förrätta Herrens tjänst.</span> <span class="verse"><a name="12">12</a>Och leviterna skall lägga sina händer på tjurarnas huvuden, och den ena skall du offra till syndoffer och den andra till brännoffer åt Herren för att bringa försoning för leviterna.</span> <span class="verse"><a name="13">13</a>Sedan skall du ställa leviterna inför Aron och hans söner och föra fram dem som ett viftoffer åt Herren.</span> <span class="verse"><a name="14">14</a>På detta sätt skall du bland Israels barn avskilja leviterna, så att de tillhör mig.</span> <span class="verse"><a name="15">15</a>Sedan du har renat leviterna och fört fram dem såsom ett viftoffer, skall de gå in och göra tjänst vid uppenbarelsetältet,</span> <span class="verse"><a name="16">16</a>ty bland Israels barn är de givna åt mig som en gåva. I stället för allt som öppnar moderlivet, allt förstfött bland Israels barn, har jag tagit ut dem åt mig.</span> <span class="verse"><a name="17">17</a>Allt förstfött bland Israels barn tillhör mig, både människor och boskap. På den dag då jag slog allt förstfött i Egyptens land helgade jag dem åt mig.</span> <span class="verse"><a name="18">18</a>Jag har tagit leviterna i stället för allt förstfött bland Israels barn.</span> <span class="verse"><a name="19">19</a>Och jag har bland Israels barn givit leviterna som gåva åt Aron och hans söner, till att förrätta Israels barns tjänst vid uppenbarelsetältet och bringa försoning för Israels barn, för att ingen plåga skall drabba dem när de kommer nära helgedomen."</span> <span class="verse"><a name="20">20</a>Mose, Aron och hela Israels menighet gjorde med leviterna i allt så som Herren hade befallt Mose angående dem. Så gjorde Israels barn med dem.</span> <span class="verse"><a name="21">21</a>Leviterna renade sig och tvättade sina kläder, och Aron förde fram dem såsom ett viftoffer inför Herrens ansikte, och Aron bringade försoning för dem och renade dem.</span> <span class="verse"><a name="22">22</a>Sedan gick leviterna in och gjorde tjänst vid uppenbarelsetältet under Aron och hans söner. Så som Herren hade befallt Mose angående leviterna, så gjorde de med dem.</span> <span class="verse"><a name="23">23</a>Och Herren sade till Mose:</span> <span class="verse"><a name="24">24</a>"Detta gäller angående leviterna: De som är tjugofem år eller äldre skall infinna sig och göra tjänst med arbete vid uppenbarelsetältet.</span> <span class="verse"><a name="25">25</a>Men när leviten blir femtio år skall han vara fri från sin tjänst, och han skall då inte längre göra tjänst.</span> <span class="verse"><a name="26">26</a>Han må hjälpa sina bröder vid uppenbarelsetältet i deras uppgifter, men någon tjänst skall han inte inneha. Så skall du handla med leviterna ifråga om deras åligganden."</span> </p></div</div></div></body></html>