<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 6</strong></div><p><span class="verse"><a name="1">1</a>Herren talade till Mose. Han sade:</span> <span class="verse"><a name="2">2</a>"Tala till Israels barn och säg till dem: Om en man eller en kvinna avlägger ett löfte, ett nasirlöfte, att avskilja sig för Herren,</span> <span class="verse"><a name="3">3</a>skall han avhålla sig från vin och starka drycker. Han får inte dricka någon syrad dryck av vin eller någon annan syrad stark dryck. Han får inte dricka druvsaft, och inte heller äta druvor, vare sig färska eller torra.</span> <span class="verse"><a name="4">4</a>Så länge hans nasirtid varar, skall han inte äta något som kommer från vinstocken, inte ens dess kart eller späda skott.</span> <span class="verse"><a name="5">5</a>Så länge hans nasirlöfte varar skall inte någon rakkniv komma på hans huvud. Till dess att de dagar som han är avskild för Herren har nått sitt slut, skall han vara helig och låta håret växa långt på sitt huvud.</span> <span class="verse"><a name="6">6</a>Så länge han är avskild för Herren, får han inte komma nära en död kropp.</span> <span class="verse"><a name="7">7</a>Inte ens genom sin far eller mor, sin bror eller syster får han orena sig, om de skulle dö, ty han bär på sitt huvud tecknet på att han är sin Guds nasir.</span> <span class="verse"><a name="8">8</a>Så länge hans nasirtid varar är han helgad åt Herren.</span> <span class="verse"><a name="9">9</a>Men om någon helt plötsligt dör i hans närhet och därigenom orenar hans huvud där han bär nasirtecknet, skall han raka sitt huvud den dag han blir ren; på sjunde dagen skall han raka det.</span> <span class="verse"><a name="10">10</a>På åttonde dagen skall han bära fram två turturduvor eller två unga duvor till prästen vid uppenbarelsetältets ingång.</span> <span class="verse"><a name="11">11</a>Och prästen skall offra en till syndoffer och en till brännoffer och bringa försoning för honom, på grund av den synd han ådragit sig genom den döda kroppen. Sedan skall han samma dag helga sitt huvud.</span> <span class="verse"><a name="12">12</a>Han skall inviga sig till nasir åt Herren samma antal dagar som han förut avskilt sig och han skall föra fram ett årsgammalt lamm till skuldoffer. Den förra löftestiden faller bort, eftersom hans nasirat blev orenat.</span> <span class="verse"><a name="13">13</a>Detta är lagen om en nasir: Den dag hans nasirtid är slut skall han föras fram till uppenbarelsetältets ingång,</span> <span class="verse"><a name="14">14</a>och han skall som sitt offer åt Herren bära fram ett årsgammalt felfritt lamm av hankön till brännoffer, ett årsgammalt felfritt lamm av honkön till syndoffer och en felfri bagge till gemenskapsoffer,</span> <span class="verse"><a name="15">15</a>dessutom en korg med osyrat bröd, kakor av fint mjöl blandade med olja, osyrade tunnkakor smorda med olja samt det matoffer och drickoffer som hör till.</span> <span class="verse"><a name="16">16</a>Detta skall prästen bära fram inför Herrens ansikte och offra hans syndoffer och brännoffer.</span> <span class="verse"><a name="17">17</a>Baggen skall han offra till gemenskapsoffer åt Herren tillsammans med korgen med de osyrade bröden. Prästen skall också offra det matoffer och drickoffer som hör till.</span> <span class="verse"><a name="18">18</a>Och vid ingången till uppenbarelsetältet skall nasiren raka sitt huvud på vilket han bär nasirtecknet. Han skall ta sitt huvudhår, sitt nasirtecken, och lägga det på elden som brinner under gemenskapsoffret.</span> <span class="verse"><a name="19">19</a>När nasiren har rakat av sig nasirtecknet, skall prästen ta den kokta bogen av baggen och dessutom en osyrad kaka och en osyrad tunnkaka ur korgen och lägga detta på nasirens händer.</span> <span class="verse"><a name="20">20</a>Och prästen skall vifta detta som ett viftoffer inför Herrens ansikte. Det skall vara helgat åt prästen tillsammans med viftoffersbringan och offergärdslåret. Sedan får nasiren dricka vin igen.</span> <span class="verse"><a name="21">21</a>Detta är lagen om den som har avlagt ett nasirlöfte, och vad han enligt nasirlöftet skall offra åt Herren, förutom vad han i övrigt kan anskaffa. Han måste infria det löfte han har avlagt enligt lagen om hans nasirat."</span> <span class="verse"><a name="22">22</a>Herren talade till Mose. Han sade:</span> <span class="verse"><a name="23">23</a>"Säg till Aron och hans söner: När ni välsignar Israels barn skall ni säga till dem:</span> <span class="verse"><a name="24">24</a>Herren välsigne digoch bevare dig.</span> <span class="verse"><a name="25">25</a>Herren låte sitt ansikte lysa över digoch vare dig nådig.</span> <span class="verse"><a name="26">26</a>Herren vände sitt ansikte till digoch give dig frid.</span> <span class="verse"><a name="27">27</a>På detta sätt skall de lägga mitt namn på Israels barn, och jag skall då välsigna dem."</span> </p></div</div></div></body></html>