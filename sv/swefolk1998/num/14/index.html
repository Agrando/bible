<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/num/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/num">Numbers</a> &gt <strong>Chapter 14</strong></div><p><span class="verse"><a name="1">1</a>Då började hela menigheten ropa och skrika, och folket grät den natten.</span> <span class="verse"><a name="2">2</a>Alla Israels barn knotade mot Mose och Aron, och hela menigheten sade till dem: "Om vi ändå hade fått dö i Egyptens land, eller om vi ändå hade fått dö här i öknen!</span> <span class="verse"><a name="3">3</a>Varför leder Herren oss in i detta land, där vi måste falla för svärd och där våra hustrur och barn skall bli fiendens byte? Vore det inte bättre för oss att vända tillbaka till Egypten?"</span> <span class="verse"><a name="4">4</a>Och de sade till varandra: "Vi väljer en anförare och vänder tillbaka till Egypten."</span> <span class="verse"><a name="5">5</a>Då föll Mose och Aron ner på sina ansikten inför hela den samlade menigheten av Israels barn.</span> <span class="verse"><a name="6">6</a>Och Josua, Nuns son, och Kaleb, Jefunnes son, som var med bland dem som hade bespejat landet, rev sönder sina kläder</span> <span class="verse"><a name="7">7</a>och sade till hela Israels menighet: "Det land som vi har vandrat igenom och bespejat är ett mycket, mycket gott land.</span> <span class="verse"><a name="8">8</a>Om Herren har behag till oss, skall han föra oss in i det landet och ge det åt oss, ett land som flödar av mjölk och honung.</span> <span class="verse"><a name="9">9</a>Men var inte upproriska mot Herren och frukta inte för folket i landet, för de skall bli som en munsbit för oss. Deras beskydd har vikit ifrån dem, men Herren är med oss. Frukta inte för dem."</span> <span class="verse"><a name="10">10</a>Men hela menigheten ropade att man skulle stena dem. Då visade sig Herrens härlighet i uppenbarelsetältet för alla Israels barn.</span> <span class="verse"><a name="11">11</a>Och Herren sade till Mose: "Hur länge skall detta folk förakta mig? Och hur länge skall de vägra tro på mig trots alla de tecken jag har gjort ibland dem?</span> <span class="verse"><a name="12">12</a>Jag skall slå dem med pest och utrota dem, men dig vill jag göra till ett folk som är större och mäktigare än detta."</span> <span class="verse"><a name="13">13</a>Mose sade till Herren: "Egyptierna har ju hört att du med din kraft har fört detta folk ut från dem hit upp,</span> <span class="verse"><a name="14">14</a>och de har talat om det för dem som bor här i landet. De har hört att du, Herre, är mitt ibland detta folk, att du, Herre, visar dig ansikte mot ansikte, att din molnsky står över dem och att du går framför dem i en molnstod om dagen och i en eldstod om natten.</span> <span class="verse"><a name="15">15</a>Om du dödar detta folk, alla på en gång, skall folken som hört talas om dig säga:</span> <span class="verse"><a name="16">16</a>'Därför att Herren inte förmådde föra detta folk in i det land som han med ed hade lovat dem, har han slaktat dem i öknen.'</span> <span class="verse"><a name="17">17</a>Nej, låt nu Herrens kraft bevisa sig stor, så som du själv har sagt:</span> <span class="verse"><a name="18">18</a>Herren är sen till vrede och rik på nåd, han förlåter missgärning och överträdelse, men låter inte någon bli ostraffad, utan låter straffet för fädernas missgärning drabba barnen, ja, tredje och fjärde släktledet.</span> <span class="verse"><a name="19">19</a>Förlåt nu detta folks missgärning efter din stora nåd, så som du har låtit din förlåtelse följa detta folk allt ifrån Egypten och ända hit."</span> <span class="verse"><a name="20">20</a>Då sade Herren: "Jag förlåter dem enligt ditt ord.</span> <span class="verse"><a name="21">21</a>Men så sant jag lever och så sant Herrens härlighet uppfyller hela jorden:</span> <span class="verse"><a name="22">22</a>Av alla de män som har sett min härlighet och sett de tecken jag har gjort i Egypten och i öknen, och som nu tio gånger har frestat mig och inte lyssnat till min röst,</span> <span class="verse"><a name="23">23</a>av dem skall ingen få se det land som jag med ed har lovat deras fäder. Ingen av dem som har föraktat mig skall få se det.</span> <span class="verse"><a name="24">24</a>Men i min tjänare Kaleb är en annan ande, och han har i allt följt mig. Därför skall jag föra honom in i det land där han nu har varit, och hans avkomlingar skall ta det i besittning.</span> <span class="verse"><a name="25">25</a>Men eftersom amalekiterna och kananeerna bor i dalen, så vänd er i morgon åt ett annat håll och tag vägen mot öknen åt Röda havet till."</span> <span class="verse"><a name="26">26</a>Herren talade till Mose och Aron. Han sade:</span> <span class="verse"><a name="27">27</a>"Hur länge skall denna onda menighet knota mot mig? Jag har hört hur Israels barn ständigt knotar mot mig.</span> <span class="verse"><a name="28">28</a>Säg nu till dem: Så sant jag lever, säger Herren, jag skall göra med er så som ni själva har sagt inför mig.</span> <span class="verse"><a name="29">29</a>Här i öknen skall era döda kroppar falla, alla ni som har blivit inmönstrade, alla som är tjugo år eller äldre, eftersom ni har knotat mot mig.</span> <span class="verse"><a name="30">30</a>Ingen av er skall komma in i det land som jag med upplyft hand lovade er att få bo i, ingen utom Kaleb, Jefunnes son, och Josua, Nuns son.</span> <span class="verse"><a name="31">31</a>Men era barn, som ni sade skulle bli fiendens byte, dem skall jag föra in där, och de skall lära känna det land som ni har förkastat.</span> <span class="verse"><a name="32">32</a>Men era döda kroppar skall falla här i öknen.</span> <span class="verse"><a name="33">33</a>Och era barn skall vara herdar i öknen i fyrtio år och få lida för er trolöshet, till dess att era döda kroppar förmultnat i öknen.</span> <span class="verse"><a name="34">34</a>Så som ni under fyrtio dagar har bespejat landet, skall ni under fyrtio år - ett år för varje dag - bära på era synder. Ni skall då få erfara att jag har tagit min hand ifrån er.</span> <span class="verse"><a name="35">35</a>Jag, Herren, har talat. Jag skall i sanning göra så med hela denna onda menighet som har rotat sig samman mot mig. Här i öknen skall de omkomma, här skall de dö."</span> <span class="verse"><a name="36">36</a>De män som Mose hade sänt för att bespeja landet och som vid sin återkomst hade fått hela menigheten att knota mot honom genom att tala illa om landet,</span> <span class="verse"><a name="37">37</a>ja, dessa män som hade talat illa om landet dog genom en hemsökelse, inför Herrens ansikte.</span> <span class="verse"><a name="38">38</a>Av de män som hade gått ut för att bespeja landet överlevde endast Josua, Nuns son, och Kaleb, Jefunnes son.</span> <span class="verse"><a name="39">39</a>Mose talade detta till alla Israels barn, och folket sörjde mycket.</span> <span class="verse"><a name="40">40</a>De steg upp tidigt följande morgon för att bege sig upp mot den övre bergsbygden och sade: "Se, här är vi. Vi har syndat, men nu vill vi dra upp till den plats som Herren har talat om."</span> <span class="verse"><a name="41">41</a>Men Mose sade: "Varför vill ni överträda Herrens befallning? Det kommer inte att lyckas.</span> <span class="verse"><a name="42">42</a>Herren är inte med er. Därför skall ni inte dra dit upp för att inte bli slagna inför era fiender.</span> <span class="verse"><a name="43">43</a>Amalekiterna och kananeerna skall där möta er, och ni kommer att falla för svärd, ty ni har vänt er bort ifrån Herren, och därför kommer Herren inte att vara med er."</span> <span class="verse"><a name="44">44</a>I sitt övermod drog de ändå upp mot den övre bergsbygden, men Herrens förbundsark och Mose lämnade inte lägret.</span> <span class="verse"><a name="45">45</a>Amalekiterna och kananeerna, som bodde där i bergsbygden, kom då ner och slog dem och drev dem på flykten ända till Horma.</span> </p></div</div></div></body></html>