<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 11</strong></div><p><span class="verse"><a name="1">1</a>När Jesus hade gett sina tolv lärjungar alla dessa föreskrifter, gick han därifrån för att undervisa och predika i deras städer.</span> <span class="verse"><a name="2">2</a>Johannes fick i fängelset höra talas om Kristi gärningar. Han sände då bud med sina lärjungar</span> <span class="verse"><a name="3">3</a>och frågade honom: "Är du den som skulle komma, eller skall vi vänta på någon annan?"</span> <span class="verse"><a name="4">4</a>Jesus svarade dem: "Gå och berätta för Johannes vad ni hör och ser:</span> <span class="verse"><a name="5">5</a>Blinda får sin syn, lama går, spetälska blir rena, döva hör, döda uppstår och för fattiga predikas glädjens budskap.</span> <span class="verse"><a name="6">6</a>Och salig är den som inte tar anstöt av mig."</span> <span class="verse"><a name="7">7</a>När de hade gått, började Jesus tala till folket om Johannes: "Vad gick ni ut i öknen för att se? Ett strå som vajar för vinden?</span> <span class="verse"><a name="8">8</a>Om inte, vad gick ni ut för att se? En man klädd i fina kläder? Se, de som bär fina kläder finns i kungapalatsen.</span> <span class="verse"><a name="9">9</a>Men vad gick ni då ut för att se? En profet? Ja, det säger jag er: Han är ännu mer än en profet.</span> <span class="verse"><a name="10">10</a>Det är om honom det står skrivet: Se, jag sänder min budbärare framför dig, och han skall bereda vägen för dig.</span> <span class="verse"><a name="11">11</a>Amen säger jag er: Bland dem som är födda av kvinnor har ingen trätt fram som är större än Johannes Döparen. Men den mindre i himmelriket är större än han.</span> <span class="verse"><a name="12">12</a>Och från Johannes Döparens dagar ända till nu är himmelriket utsatt för våld, och våldsmän förtrycker det.</span> <span class="verse"><a name="13">13</a>Ty alla profeterna och lagen har profeterat fram till Johannes,</span> <span class="verse"><a name="14">14</a>och om ni vill ta emot det - han är den Elia som skulle komma.</span> <span class="verse"><a name="15">15</a>Lyssna, du som har öron!</span> <span class="verse"><a name="16">16</a>Vad skall jag likna detta släkte vid? De liknar barn, som sitter på torgen och ropar till andra barn:</span> <span class="verse"><a name="17">17</a>Vi har spelat flöjt för er, men ni dansade inte. Vi har sjungit sorgesånger, men ni grät inte.</span> <span class="verse"><a name="18">18</a>Johannes kom, och han varken äter eller dricker, och man säger: Han är besatt.</span> <span class="verse"><a name="19">19</a>Människosonen kom, och han äter och dricker, och då säger man: Se, vilken frossare och drinkare, en vän till publikaner och syndare! Men Visheten har fått rätt av sina barn."</span> <span class="verse"><a name="20">20</a>Sedan började Jesus gå till rätta med de städer där han hade utfört sina många kraftgärningar och förebrå dem att de inte hade omvänt sig.</span> <span class="verse"><a name="21">21</a>"Ve dig, Korasin! Ve dig, Betsaida! Ty om de kraftgärningar som har utförts hos er hade blivit gjorda i Tyrus och Sidon, skulle de för länge sedan ha omvänt sig i säck och aska.</span> <span class="verse"><a name="22">22</a>Jag säger er: För Tyrus och Sidon skall det på domens dag bli lindrigare än för er.</span> <span class="verse"><a name="23">23</a>Och du, Kapernaum, skall du kanske upphöjas till himlen? Nej, ner i helvetet skall du fara. Ty om de kraftgärningar som har utförts i dig hade gjorts i Sodom, skulle det ha stått ännu i dag.</span> <span class="verse"><a name="24">24</a>Men jag säger er: För Sodoms land skall det på domens dag vara lindrigare än för dig."</span> <span class="verse"><a name="25">25</a>Vid den tiden sade Jesus: "Jag prisar dig, Fader, du himlens och jordens Herre, för att du har dolt detta för de visa och kloka och uppenbarat det för de små.</span> <span class="verse"><a name="26">26</a>Ja, Fader, detta var din goda vilja.</span> <span class="verse"><a name="27">27</a>Allt har min Fader överlämnat åt mig. Och ingen känner Sonen utom Fadern. Inte heller känner någon Fadern utom Sonen och den som Sonen vill uppenbara honom för.</span> <span class="verse"><a name="28">28</a>Kom till mig, alla ni som arbetar och bär på tunga bördor, så skall jag ge er vila.</span> <span class="verse"><a name="29">29</a>Ta på er mitt ok och lär av mig, ty jag är mild och ödmjuk i hjärtat. Då skall ni finna ro för era själar.</span> <span class="verse"><a name="30">30</a>Ty mitt ok är milt, och min börda är lätt."</span> </p></div</div></div></body></html>