<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 7</strong></div><p><span class="verse"><a name="1">1</a>Döm inte, så blir ni inte dömda.</span> <span class="verse"><a name="2">2</a>Ty med den dom ni dömer med, skall ni bli dömda, och med det mått ni mäter med, skall det mätas upp åt er.</span> <span class="verse"><a name="3">3</a>Varför ser du flisan i din broders öga men märker inte bjälken i ditt eget öga?</span> <span class="verse"><a name="4">4</a>Eller hur kan du säga till din broder: Låt mig ta bort flisan ur ditt öga, du som har en bjälke i ditt eget öga?</span> <span class="verse"><a name="5">5</a>Du hycklare, ta först bort bjälken ur ditt eget öga! Då kommer du att se så klart att du kan ta ut flisan ur din broders öga.</span> <span class="verse"><a name="6">6</a>Ge inte det heliga åt hundarna och kasta inte era pärlor för svinen. De trampar ner dem och vänder sig om och sliter sönder er.</span> <span class="verse"><a name="7">7</a>Bed och ni skall få, sök och ni skall finna, bulta och dörren skall öppnas för er.</span> <span class="verse"><a name="8">8</a>Ty var och en som ber, han får, och den som söker, han finner, och för den som bultar skall dörren öppnas.</span> <span class="verse"><a name="9">9</a>Vem bland er ger sin son en sten, när han ber om bröd,</span> <span class="verse"><a name="10">10</a>eller en orm, när han ber om en fisk?</span> <span class="verse"><a name="11">11</a>Om ni som är onda förstår att ge era barn goda gåvor, hur mycket mer skall då inte er Fader i himlen ge det som är gott åt dem som ber honom.</span> <span class="verse"><a name="12">12</a>Därför, allt vad ni vill att människorna skall göra er, det skall ni också göra dem. Detta är lagen och profeterna.</span> <span class="verse"><a name="13">13</a>Gå in genom den trånga porten. Ty den port är vid, och den väg är bred som leder till fördärvet, och det är många som går fram på den.</span> <span class="verse"><a name="14">14</a>Och den port är trång, och den väg är smal som leder till livet, och det är få som finner den.</span> <span class="verse"><a name="15">15</a>Akta er för de falska profeterna, som kommer till er klädda som får men i sitt inre är rovlystna vargar.</span> <span class="verse"><a name="16">16</a>På deras frukt skall ni känna igen dem. Inte plockar man väl vindruvor från törnbuskar eller fikon från tistlar?</span> <span class="verse"><a name="17">17</a>Så bär varje gott träd god frukt, men ett dåligt träd bär dålig frukt.</span> <span class="verse"><a name="18">18</a>Ett gott träd kan inte bära dålig frukt, inte heller kan ett dåligt träd bära god frukt.</span> <span class="verse"><a name="19">19</a>Ett träd som inte bär god frukt blir nerhugget och kastat i elden.</span> <span class="verse"><a name="20">20</a>Alltså skall ni känna igen dem på deras frukt.</span> <span class="verse"><a name="21">21</a>Inte skall var och en som säger 'Herre, Herre' till mig komma in i himmelriket, utan den som gör min himmelske Faders vilja.</span> <span class="verse"><a name="22">22</a>Många skall säga till mig på den dagen: Herre, Herre, har vi inte profeterat med hjälp av ditt namn och med hjälp av ditt namn drivit ut onda andar och med hjälp av ditt namn gjort många kraftgärningar?</span> <span class="verse"><a name="23">23</a>Men då skall jag säga dem sanningen: Jag har aldrig känt er. Gå bort ifrån mig, ni laglösa!</span> <span class="verse"><a name="24">24</a>Den som därför hör dessa mina ord och handlar efter dem, han liknar en förståndig man som byggde sitt hus på klippan.</span> <span class="verse"><a name="25">25</a>Regnet öste ner, störtfloden kom och vindarna blåste och kastade sig mot det huset. Men det föll inte, eftersom det var grundat på klippan.</span> <span class="verse"><a name="26">26</a>Men den som hör dessa mina ord och inte handlar efter dem, han liknar en dåre som byggde sitt hus på sanden.</span> <span class="verse"><a name="27">27</a>Regnet öste ner, störtfloden kom och vindarna blåste och slog mot det huset, och det föll samman, och dess fall var stort."</span> <span class="verse"><a name="28">28</a>När Jesus hade avslutat detta tal, var människorna mycket förvånade över hans undervisning,</span> <span class="verse"><a name="29">29</a>ty han undervisade dem med auktoritet och inte som deras skriftlärda.</span> </p></div</div></div></body></html>