<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 15</strong></div><p><span class="verse"><a name="1">1</a>Sedan kom några fariseer och skriftlärda från Jerusalem fram till Jesus och frågade:</span> <span class="verse"><a name="2">2</a>"Varför bryter dina lärjungar mot de äldstes stadgar? De tvättar inte händerna innan de äter."</span> <span class="verse"><a name="3">3</a>Han svarade dem: "Varför bryter ni mot Guds bud för era stadgars skull?</span> <span class="verse"><a name="4">4</a>Gud har sagt: Hedra din far och din mor och: Den som förbannar sin far eller mor skall straffas med döden.</span> <span class="verse"><a name="5">5</a>Men ni påstår: Om någon säger till sin far eller mor: Vad du kunde ha fått av mig, det ger jag som offergåva,</span> <span class="verse"><a name="6">6</a>då skall han inte hedra sin far eller mor. Ni upphäver Guds ord för era stadgars skull.</span> <span class="verse"><a name="7">7</a>Ni hycklare, rätt profeterade Jesaja om er:</span> <span class="verse"><a name="8">8</a>Detta folk ärar mig med sina läppar, men deras hjärtan är långt ifrån mig.</span> <span class="verse"><a name="9">9</a>Förgäves dyrkar de mig, eftersom de läror de förkunnar är människors bud."</span> <span class="verse"><a name="10">10</a>Sedan kallade han till sig folket och sade till dem: "Lyssna och förstå!</span> <span class="verse"><a name="11">11</a>Det som kommer in i munnen gör inte människan oren. Men det som går ut ur munnen, det orenar henne."</span> <span class="verse"><a name="12">12</a>Lärjungarna gick då fram till honom och sade: "Vet du att fariseerna tog illa vid sig, när de hörde detta?"</span> <span class="verse"><a name="13">13</a>Jesus svarade: "Varje planta, som min himmelske Fader inte har planterat, skall ryckas upp med roten.</span> <span class="verse"><a name="14">14</a>Låt dem vara. De är blinda ledare för blinda. Och om en blind leder en blind, faller båda i gropen."</span> <span class="verse"><a name="15">15</a>Petrus sade då till honom: "Förklara denna liknelse för oss."</span> <span class="verse"><a name="16">16</a>Jesus sade: "Är ni också fortfarande lika oförståndiga?</span> <span class="verse"><a name="17">17</a>Förstår ni inte att allt som kommer in i munnen går ner i magen och töms ut på avträdet?</span> <span class="verse"><a name="18">18</a>Men det som går ut ur munnen kommer från hjärtat, och det gör människan oren.</span> <span class="verse"><a name="19">19</a>Ty från hjärtat kommer onda tankar, mord, äktenskapsbrott, otukt, stöld, falskt vittnesbörd och hädelser.</span> <span class="verse"><a name="20">20</a>Sådant orenar människan. Men att äta utan att tvätta händerna gör inte människan oren."</span> <span class="verse"><a name="21">21</a>Jesus lämnade platsen och drog sig undan till området kring Tyrus och Sidon.</span> <span class="verse"><a name="22">22</a>Då kom en kanaaneisk kvinna från dessa trakter och ropade: "Herre, Davids Son, förbarma dig över mig! Min dotter är svårt besatt."</span> <span class="verse"><a name="23">23</a>Men han svarade henne inte med ett ord. Hans lärjungar gick då fram och bad honom: "Skicka i väg henne! Hon följer ju efter oss och ropar."</span> <span class="verse"><a name="24">24</a>Han svarade: "Jag är sänd endast till de förlorade fåren av Israels hus."</span> <span class="verse"><a name="25">25</a>Men hon kom och föll ner för honom och sade: "Herre, hjälp mig!"</span> <span class="verse"><a name="26">26</a>Han svarade: "Det är inte rätt att ta brödet från barnen och kasta det åt hundarna."</span> <span class="verse"><a name="27">27</a>Hon sade: "Jo, Herre, också hundarna äter smulorna som faller från deras herrars bord."</span> <span class="verse"><a name="28">28</a>Då svarade Jesus henne: "Kvinna, din tro är stor. Det skall bli som du vill." Och från det ögonblicket var hennes dotter botad.</span> <span class="verse"><a name="29">29</a>Jesus begav sig därifrån och gick längs Galileiska sjön, och sedan gick han upp på berget och satte sig där.</span> <span class="verse"><a name="30">30</a>Mycket folk kom till honom, och de hade med sig lama, blinda, krymplingar, stumma och många andra, som de lade ner vid hans fötter, och han botade dem.</span> <span class="verse"><a name="31">31</a>Och folket häpnade, när de såg stumma tala, krymplingar bli friska, lama gå och blinda se. Och de prisade Israels Gud.</span> <span class="verse"><a name="32">32</a>Jesus kallade till sig sina lärjungar och sade: "Det gör mig ont om dessa människor. De har redan varit hos mig i tre dagar och har inget att äta. Jag vill inte låta dem ge sig i väg hungriga. De kan duka under på vägen."</span> <span class="verse"><a name="33">33</a>Lärjungarna frågade honom: "Var skall vi här i ödemarken få så mycket bröd, att vi kan mätta så många?"</span> <span class="verse"><a name="34">34</a>Jesus sade till dem: "Hur många bröd har ni?" De svarade: "Sju bröd och några små fiskar."</span> <span class="verse"><a name="35">35</a>Då befallde han folket att slå sig ner på marken.</span> <span class="verse"><a name="36">36</a>Och han tog de sju bröden och fiskarna, tackade Gud, bröt bröden och gav dem åt lärjungarna, och lärjungarna gav åt folket.</span> <span class="verse"><a name="37">37</a>Alla åt och blev mätta, och man plockade upp de överblivna styckena, sju korgar fulla.</span> <span class="verse"><a name="38">38</a>De som hade ätit var fyra tusen män, förutom kvinnor och barn.</span> <span class="verse"><a name="39">39</a>Och sedan han sänt i väg folket, steg han i båten och kom över till Magadans område.</span> </p></div</div></div></body></html>