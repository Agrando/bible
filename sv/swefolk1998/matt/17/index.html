<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 17</strong></div><p><span class="verse"><a name="1">1</a>Sex dagar därefter tog Jesus med sig Petrus och Jakob och hans bror Johannes och förde dem upp på ett högt berg för att vara ensam med dem.</span> <span class="verse"><a name="2">2</a>Och han förvandlades inför dem: hans ansikte lyste som solen, och hans kläder blev vita som ljuset.</span> <span class="verse"><a name="3">3</a>Och se, Mose och Elia visade sig för dem, och de samtalade med honom.</span> <span class="verse"><a name="4">4</a>Petrus sade till Jesus: "Herre, det är gott för oss att vara här. Om du vill, skall jag göra tre hyddor, en åt dig, en åt Mose och en åt Elia."</span> <span class="verse"><a name="5">5</a>Medan han ännu talade, se, då sänkte sig ett lysande moln ner över dem. Och en röst ur molnet sade: "Denne är min Son, den Älskade. I honom har jag min glädje. Lyssna till honom!"</span> <span class="verse"><a name="6">6</a>När lärjungarna hörde det, föll de ner på sina ansikten och greps av stor fruktan.</span> <span class="verse"><a name="7">7</a>Men Jesus gick fram och rörde vid dem och sade: "Stig upp och var inte förskräckta!"</span> <span class="verse"><a name="8">8</a>Och när de såg upp, såg de ingen utom Jesus.</span> <span class="verse"><a name="9">9</a>På väg ner från berget befallde Jesus dem: "Tala inte om för någon vad ni har sett, förrän Människosonen har uppstått från de döda."</span> <span class="verse"><a name="10">10</a>Lärjungarna frågade honom: "Varför säger då de skriftlärda att Elia först måste komma?"</span> <span class="verse"><a name="11">11</a>Han svarade: "Elia skall komma och återupprätta allt.</span> <span class="verse"><a name="12">12</a>Men jag säger er: Elia har redan kommit, och de kände inte igen honom utan gjorde med honom alldeles som de ville. På samma sätt skall också Människosonen få lida genom dem."</span> <span class="verse"><a name="13">13</a>Då förstod lärjungarna att han hade talat till dem om Johannes Döparen.</span> <span class="verse"><a name="14">14</a>När de sedan kom till folket, gick en man fram till Jesus, föll på knä för honom</span> <span class="verse"><a name="15">15</a>och sade: "Herre, förbarma dig över min son! Han är månadssjuk och plågas svårt. Ofta faller han i elden och ofta i vattnet.</span> <span class="verse"><a name="16">16</a>Jag förde honom till dina lärjungar, men de kunde inte bota honom."</span> <span class="verse"><a name="17">17</a>Jesus svarade: "Du fördärvade släkte som inte vill tro! Hur länge skall jag vara hos er? Hur länge skall jag stå ut med er? För honom till mig!"</span> <span class="verse"><a name="18">18</a>Och Jesus talade strängt till den onde anden, och den for ut ur honom. Från det ögonblicket var pojken botad.</span> <span class="verse"><a name="19">19</a>Då lärjungarna hade blivit ensamma med Jesus, gick de fram och frågade: "Varför kunde inte vi driva ut honom?"</span> <span class="verse"><a name="20">20</a>Han svarade: "Därför att ni har så lite tro. Amen säger jag er: Om ni har tro, bara som ett senapskorn, skall ni säga till detta berg: Flytta dig dit bort, och det kommer att flytta sig. Ingenting skall vara omöjligt för er."</span> <span class="verse"><a name="21">21</a>När de var samlade i Galileen, sade Jesus till dem: "Människosonen skall utlämnas i människors händer,</span> <span class="verse"><a name="22">22</a>och de skall döda honom, men på tredje dagen skall han uppstå." Då blev de mycket bedrövade.</span> <span class="verse"><a name="23">23</a>De gick sedan till Kapernaum, och de som tog upp tempelskatten kom fram till Petrus och frågade: "Betalar inte er mästare tempelskatt?"</span> <span class="verse"><a name="24">24</a>"Jo", svarade han. Sedan Petrus hade kommit hem, frågade Jesus honom, innan Petrus hunnit säga något: "Vad tror du, Simon? Av vilka tar jordens kungar upp tull och skatt, av sina söner eller av andra?"</span> <span class="verse"><a name="25">25</a>Han svarade: "Av andra". Då sade Jesus till honom: "Alltså är sönerna fria.</span> <span class="verse"><a name="26">26</a>Men för att vi inte skall stöta oss med dem, så gå ner till sjön och kasta ut en krok. Ta sedan den första fisk som du får upp och öppna gapet på den. Då skall du hitta ett silvermynt. Ta det och ge åt dem för min och din räkning."</span> </p></div</div></div></body></html>