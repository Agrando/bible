<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 26</strong></div><p><span class="verse"><a name="1">1</a>När Jesus hade avslutat hela detta tal, sade han till sina lärjungar:</span> <span class="verse"><a name="2">2</a>"Ni vet att det om två dagar är påsk. Då skall Människosonen bli utlämnad till att korsfästas."</span> <span class="verse"><a name="3">3</a>Översteprästerna och folkets äldste samlades nu i översteprästen Kajfas palats.</span> <span class="verse"><a name="4">4</a>De planerade att gripa Jesus med list och döda honom.</span> <span class="verse"><a name="5">5</a>Men de sade: "Inte under högtiden så att det uppstår oro bland folket."</span> <span class="verse"><a name="6">6</a>När Jesus befann sig i Simon den spetälskes hus i Betania,</span> <span class="verse"><a name="7">7</a>kom en kvinna fram till honom. Hon hade en alabasterflaska med mycket dyrbar olja och hällde ut den över hans huvud, där han låg till bords.</span> <span class="verse"><a name="8">8</a>När lärjungarna såg det, blev de upprörda och sade: "Varför detta slöseri?</span> <span class="verse"><a name="9">9</a>Det där hade man kunnat sälja för mycket pengar och ge åt de fattiga."</span> <span class="verse"><a name="10">10</a>Jesus märkte det och sade till dem: "Varför oroar ni kvinnan? Hon har gjort en god gärning mot mig.</span> <span class="verse"><a name="11">11</a>De fattiga har ni alltid hos er, men mig har ni inte alltid.</span> <span class="verse"><a name="12">12</a>När hon hällde ut denna olja över min kropp, gjorde hon det inför min begravning.</span> <span class="verse"><a name="13">13</a>Amen säger jag er: Överallt i hela världen, där detta evangelium predikas, skall man också berätta vad hon gjorde och komma ihåg henne."</span> <span class="verse"><a name="14">14</a>Sedan gick en av de tolv, han som hette Judas Iskariot, till översteprästerna</span> <span class="verse"><a name="15">15</a>och sade: "Vad vill ni ge mig om jag utlämnar honom åt er?" Då vägde de upp trettio silvermynt åt honom.</span> <span class="verse"><a name="16">16</a>Och från det ögonblicket sökte han efter ett lämpligt tillfälle att förråda Jesus.</span> <span class="verse"><a name="17">17</a>Första dagen i det osyrade brödets högtid gick lärjungarna fram till Jesus och frågade: "Var vill du att vi skall ställa i ordning, så att du kan äta påskalammet?"</span> <span class="verse"><a name="18">18</a>Han svarade: "Gå in i staden till den och den och säg till honom: Mästaren säger: Min stund är nära. Hos dig vill jag äta påskalammet med mina lärjungar."</span> <span class="verse"><a name="19">19</a>Lärjungarna gjorde som Jesus hade befallt dem och redde till påskalammet.</span> <span class="verse"><a name="20">20</a>På kvällen låg Jesus till bords med de tolv.</span> <span class="verse"><a name="21">21</a>Medan de åt, sade han: "Amen säger jag er: En av er kommer att förråda mig."</span> <span class="verse"><a name="22">22</a>Då blev de mycket bedrövade och började fråga honom, den ene efter den andre: "Inte är det väl jag, Herre?"</span> <span class="verse"><a name="23">23</a>Han svarade: "Den som doppade handen i skålen tillsammans med mig, han skall förråda mig.</span> <span class="verse"><a name="24">24</a>Människosonen går bort, som det står skrivet om honom, men ve den människa genom vilken Människosonen blir förrådd. Det hade varit bättre för honom att han inte hade blivit född."</span> <span class="verse"><a name="25">25</a>Judas, han som skulle förråda honom, sade: "Rabbi, inte är det väl jag?" Jesus svarade: "Du har själv sagt det."</span> <span class="verse"><a name="26">26</a>Medan de åt tog Jesus ett bröd, tackade Gud, bröt det och gav åt lärjungarna och sade: "Tag och ät. Detta är min kropp."</span> <span class="verse"><a name="27">27</a>Och han tog en bägare, tackade Gud och gav åt dem och sade: "Drick alla av den.</span> <span class="verse"><a name="28">28</a>Ty detta är mitt blod, förbundsblodet, som är utgjutet för många till syndernas förlåtelse.</span> <span class="verse"><a name="29">29</a>Jag säger er: Från denna stund kommer jag inte att dricka av det som vinstocken ger, förrän på den dag då jag dricker det nytt tillsammans med er i min Faders rike."</span> <span class="verse"><a name="30">30</a>När de hade sjungit lovsången, gick de ut till Oljeberget.</span> <span class="verse"><a name="31">31</a>Då sade Jesus till dem: "Denna natt skall ni alla överge mig. Ty det står skrivet: Jag skall slå herden, och fåren i hjorden skall skingras.</span> <span class="verse"><a name="32">32</a>Men när jag har uppstått, skall jag gå före er till Galileen."</span> <span class="verse"><a name="33">33</a>Petrus svarade honom: "Även om alla andra överger dig, så skall jag inte göra det."</span> <span class="verse"><a name="34">34</a>Jesus sade till honom: "Amen säger jag dig: Denna natt, innan tuppen gal, skall du tre gånger förneka mig."</span> <span class="verse"><a name="35">35</a>Petrus svarade honom: "Om jag än måste dö med dig, skall jag aldrig förneka dig." Så sade också alla de andra lärjungarna.</span> <span class="verse"><a name="36">36</a>Sedan gick Jesus med dem till en plats som heter Getsemane, och han sade till lärjungarna: "Sitt här, medan jag går dit bort och ber."</span> <span class="verse"><a name="37">37</a>Han tog med sig Petrus och Sebedeus båda söner. Ängslan och ångest kom över honom,</span> <span class="verse"><a name="38">38</a>och han sade till dem: "Min själ är djupt bedrövad, ända till döds. Stanna kvar här och vaka med mig."</span> <span class="verse"><a name="39">39</a>Och han gick lite längre bort, föll ner på ansiktet och bad: "Min Fader, om det är möjligt, låt denna kalk gå ifrån mig. Men inte som jag vill utan som du vill."</span> <span class="verse"><a name="40">40</a>När han kom tillbaka till lärjungarna och fann att de sov, sade han till Petrus: "Kunde ni då inte vaka en kort stund med mig?</span> <span class="verse"><a name="41">41</a>Håll er vakna och be, så att ni inte kommer i frestelse. Anden är villig, men köttet är svagt."</span> <span class="verse"><a name="42">42</a>Sedan gick han bort för andra gången och bad: "Min Fader, om denna kalk inte kan tas ifrån mig, utan jag måste dricka den, så ske din vilja."</span> <span class="verse"><a name="43">43</a>Han kom tillbaka och fann ännu en gång att de sov, så tunga av sömn var deras ögon.</span> <span class="verse"><a name="44">44</a>Då lämnade han dem och gick åter bort och bad för tredje gången med samma ord.</span> <span class="verse"><a name="45">45</a>Sedan gick han till lärjungarna och sade till dem: "Ni sover nu och vilar er. Se, stunden har kommit, då Människosonen skall överlämnas i syndares händer.</span> <span class="verse"><a name="46">46</a>Stig upp, låt oss gå. Se, han som förråder mig är nu här."</span> <span class="verse"><a name="47">47</a>Medan han talade kom Judas, en av de tolv, och med honom en folkhop med svärd och påkar, utskickad av översteprästerna och folkets äldste.</span> <span class="verse"><a name="48">48</a>Förrädaren hade gett dem ett tecken och sagt: "Den som jag kysser, han är det, grip honom."</span> <span class="verse"><a name="49">49</a>Och han gick genast fram till Jesus och sade: "Var hälsad, rabbi", och kysste honom.</span> <span class="verse"><a name="50">50</a>Jesus sade till honom: "Min vän, varför är du här?" Då gick de fram och grep Jesus och höll fast honom.</span> <span class="verse"><a name="51">51</a>En av dem som var med Jesus förde handen till sitt svärd, drog det och högg till översteprästens tjänare och högg så av honom örat.</span> <span class="verse"><a name="52">52</a>Då sade Jesus till honom: "Stick ditt svärd i skidan! Ty alla som drar svärd skall dödas med svärd.</span> <span class="verse"><a name="53">53</a>Eller menar du att jag inte kan be min Fader att han nu sänder till min tjänst mer än tolv legioner änglar?</span> <span class="verse"><a name="54">54</a>Men hur skulle då Skrifterna uppfyllas, som säger att detta måste ske?"</span> <span class="verse"><a name="55">55</a>I samma stund sade Jesus till folkhopen: "Som mot en förbrytare har ni gått ut med svärd och påkar för att gripa mig. Var dag har jag suttit i templet och undervisat utan att ni grep mig.</span> <span class="verse"><a name="56">56</a>Men allt detta har skett för att profeternas skrifter skulle uppfyllas." Då övergav alla lärjungarna honom och flydde.</span> <span class="verse"><a name="57">57</a>De som hade gripit Jesus, förde honom till översteprästen Kajfas, där de skriftlärda och de äldste hade samlats.</span> <span class="verse"><a name="58">58</a>Petrus följde Jesus på avstånd fram till översteprästens gård. Där gick han in och satte sig bland rättstjänarna för att se hur det skulle sluta.</span> <span class="verse"><a name="59">59</a>Översteprästerna och hela Stora rådet sökte nu skaffa fram något falskt vittnesmål mot Jesus för att kunna döma honom till döden.</span> <span class="verse"><a name="60">60</a>Men de fann inget, trots att många falska vittnen trädde fram. Till sist kom det fram två män</span> <span class="verse"><a name="61">61</a>som sade: "Han har sagt att han kan bryta ner Guds tempel och bygga upp det igen på tre dagar."</span> <span class="verse"><a name="62">62</a>Då reste sig översteprästen och frågade honom: "Svarar du inget på det som dessa vittnar mot dig?"</span> <span class="verse"><a name="63">63</a>Men Jesus teg. Då sade översteprästen till honom: "Jag besvär dig vid den levande Guden, att du säger oss om du är Messias, Guds Son."</span> <span class="verse"><a name="64">64</a>Jesus sade till honom: "Du själv sade det. Men jag säger er: Härefter skall ni se Människosonen sitta på Maktens högra sida och komma på himlens moln."</span> <span class="verse"><a name="65">65</a>Då rev översteprästen sönder sina kläder och sade: "Han har hädat. Behöver vi några fler vittnen? Se, ni har nu hört hädelsen.</span> <span class="verse"><a name="66">66</a>Vad anser ni?" De svarade: "Han är skyldig till döden."</span> <span class="verse"><a name="67">67</a>Och de spottade honom i ansiktet och slog honom med knytnävarna. Andra gav honom piskrapp</span> <span class="verse"><a name="68">68</a>och ropade: "Profetera för oss, Messias! Vem var det som slog dig?"</span> <span class="verse"><a name="69">69</a>Petrus satt ute på gården. En tjänsteflicka kom då fram till honom och sade: "Du var också tillsammans med Jesus från Galileen."</span> <span class="verse"><a name="70">70</a>Men han nekade inför alla och sade: "Jag vet inte vad du menar."</span> <span class="verse"><a name="71">71</a>När han sedan gick ut i porten, fick en annan tjänsteflicka se honom, och hon sade till dem som var där: "Den där mannen var tillsammans med Jesus från Nasaret."</span> <span class="verse"><a name="72">72</a>Han nekade igen och svor på det: "Jag känner inte den mannen."</span> <span class="verse"><a name="73">73</a>Strax därefter kom de som stod där fram till Petrus och sade: "Visst är du också en av dem. Ditt uttal avslöjar dig."</span> <span class="verse"><a name="74">74</a>Då började han förbanna och svära: "Jag känner inte den mannen." Och strax gol tuppen.</span> <span class="verse"><a name="75">75</a>Då kom Petrus ihåg det ord som Jesus hade sagt: "Innan tuppen gal, skall du tre gånger förneka mig." Och han gick ut och grät bittert.</span> </p></div</div></div></body></html>