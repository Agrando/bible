<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 25</strong></div><p><span class="verse"><a name="1">1</a>Då skall himmelriket liknas vid tio jungfrur som tog sina lampor och gick ut för att möta brudgummen.</span> <span class="verse"><a name="2">2</a>Fem av dem var oförståndiga och fem var förståndiga.</span> <span class="verse"><a name="3">3</a>De oförståndiga tog sina lampor men tog ingen olja med sig.</span> <span class="verse"><a name="4">4</a>De förståndiga tog olja i kärlen tillsammans med sina lampor.</span> <span class="verse"><a name="5">5</a>Då nu brudgummen dröjde, blev de alla sömniga och somnade.</span> <span class="verse"><a name="6">6</a>Vid midnatt hördes ett rop: Se, brudgummen kommer! Gå ut och möt honom.</span> <span class="verse"><a name="7">7</a>Då vaknade alla jungfrurna och gjorde i ordning sina lampor.</span> <span class="verse"><a name="8">8</a>De oförståndiga sade till de förståndiga: Ge oss av er olja! Våra lampor slocknar.</span> <span class="verse"><a name="9">9</a>De förståndiga svarade: Den räcker kanske inte både för oss och för er. Gå i stället till dem som säljer och köp.</span> <span class="verse"><a name="10">10</a>Men när de hade gått för att köpa kom brudgummen. Och de som stod färdiga gick med honom in till bröllopsfesten, och dörren stängdes.</span> <span class="verse"><a name="11">11</a>Sedan kom de andra jungfrurna tillbaka och sade: Herre, Herre, öppna för oss!</span> <span class="verse"><a name="12">12</a>Men han svarade: Amen säger jag er: Jag känner er inte.</span> <span class="verse"><a name="13">13</a>Vaka därför, ty ni vet inte vilken dag eller timme han kommer.</span> <span class="verse"><a name="14">14</a>Det kommer att bli som när en man skulle resa utomlands. Han kallade till sig sina tjänare och lämnade sin förmögenhet åt dem.</span> <span class="verse"><a name="15">15</a>En gav han fem talenter, en annan två och en tredje en talent - var och en efter hans förmåga. Sedan gav han sig i väg.</span> <span class="verse"><a name="16">16</a>Den som hade fått fem talenter gick genast och satte dem i omlopp och tjänade fem talenter till.</span> <span class="verse"><a name="17">17</a>Den som hade fått två talenter tjänade på samma sätt två till.</span> <span class="verse"><a name="18">18</a>Men den som fått en talent gick och grävde ner den i marken och gömde sin herres pengar.</span> <span class="verse"><a name="19">19</a>En lång tid därefter kom tjänarnas herre och krävde redovisning av dem.</span> <span class="verse"><a name="20">20</a>Den som hade fått fem talenter kom då och lämnade fram fem talenter till och sade: Herre, fem talenter överlämnade du åt mig. Nu har jag tjänat fem till.</span> <span class="verse"><a name="21">21</a>Hans herre sade till honom: Bra, du gode och trogne tjänare. Du har varit trogen i det lilla. Jag skall sätta dig över mycket. Gå in i din herres glädje!</span> <span class="verse"><a name="22">22</a>Så kom den som hade fått två talenter fram och sade: Herre, två talenter överlämnade du åt mig. Här är två till som jag har tjänat.</span> <span class="verse"><a name="23">23</a>Hans herre sade till honom: Bra, du gode och trogne tjänare. Du har varit trogen i det lilla. Jag skall sätta dig över mycket. Gå in i din herres glädje!</span> <span class="verse"><a name="24">24</a>Också den som hade fått en talent kom fram. Han sade: Herre, jag vet att du är en hård man, som skördar där du inte har sått och samlar in där du inte har strött ut.</span> <span class="verse"><a name="25">25</a>Av fruktan för dig gick jag och gömde din talent i jorden. Här har du vad som är ditt.</span> <span class="verse"><a name="26">26</a>Hans herre svarade honom: Du onde och late tjänare. Du visste att jag skördar där jag inte har sått och samlar in där jag inte har strött ut.</span> <span class="verse"><a name="27">27</a>Då borde du ha satt in mina pengar i en bank, så att jag hade fått igen det som är mitt med ränta när jag kom.</span> <span class="verse"><a name="28">28</a>Ta därför ifrån honom talenten och ge den åt honom som har tio talenter.</span> <span class="verse"><a name="29">29</a>Ty var och en som har skall få, och det i överflöd, men den som inget har, från honom skall tas också det han har.</span> <span class="verse"><a name="30">30</a>Kasta ut den oduglige tjänaren i mörkret här utanför. Där skall man gråta och skära tänder.</span> <span class="verse"><a name="31">31</a>När Människosonen kommer i sin härlighet och alla änglar med honom, då skall han sätta sig på sin härlighets tron.</span> <span class="verse"><a name="32">32</a>Och alla folk skall samlas inför honom, och han skall skilja dem från varandra, som en herde skiljer fåren från getterna.</span> <span class="verse"><a name="33">33</a>Och fåren skall han ställa på sin högra sida och getterna på den vänstra.</span> <span class="verse"><a name="34">34</a>Då skall konungen säga till dem som står på hans högra sida: Kom, ni min Faders välsignade, och ta i besittning det rike som stått färdigt åt er från världens begynnelse.</span> <span class="verse"><a name="35">35</a>Ty jag var hungrig och ni gav mig att äta. Jag var törstig och ni gav mig att dricka. Jag var främling och ni tog emot mig.</span> <span class="verse"><a name="36">36</a>Jag var naken och ni klädde mig. Jag var sjuk och ni besökte mig. Jag var i fängelse och ni kom till mig.</span> <span class="verse"><a name="37">37</a>Då skall de rättfärdiga svara honom: Herre, när såg vi dig hungrig och gav dig att äta, eller törstig och gav dig att dricka?</span> <span class="verse"><a name="38">38</a>Och när såg vi dig vara främling och tog emot dig eller naken och klädde dig?</span> <span class="verse"><a name="39">39</a>Och när såg vi dig sjuk eller i fängelse och kom till dig?</span> <span class="verse"><a name="40">40</a>Då skall konungen svara dem: Amen säger jag er: Allt vad ni har gjort för en av dessa mina minsta bröder, det har ni gjort mot mig.</span> <span class="verse"><a name="41">41</a>Sedan skall han säga till dem som står på den vänstra sidan: Gå bort ifrån mig, ni förbannade, till den eviga elden som är beredd åt djävulen och hans änglar.</span> <span class="verse"><a name="42">42</a>Ty jag var hungrig och ni gav mig inte att äta. Jag var törstig och ni gav mig inte att dricka.</span> <span class="verse"><a name="43">43</a>Jag var främling och ni tog inte emot mig, naken och ni klädde mig inte, sjuk och i fängelse och ni besökte mig inte.</span> <span class="verse"><a name="44">44</a>Då skall de svara: Herre, när såg vi dig hungrig eller törstig eller som främling eller naken eller sjuk eller i fängelse och tjänade dig inte?</span> <span class="verse"><a name="45">45</a>Då skall han svara dem: Amen säger jag er: Allt vad ni inte har gjort för en av dessa minsta, det har ni inte heller gjort för mig.</span> <span class="verse"><a name="46">46</a>Och dessa skall gå bort till evigt straff, men de rättfärdiga till evigt liv."</span> </p></div</div></div></body></html>