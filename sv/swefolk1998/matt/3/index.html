<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 3</strong></div><p><span class="verse"><a name="1">1</a>Vid den tiden trädde Johannes Döparen fram och predikade i Judeens öken</span> <span class="verse"><a name="2">2</a>och sade: "Omvänd er, ty himmelriket är nära."</span> <span class="verse"><a name="3">3</a>Om honom heter det hos profeten Jesaja: En röst ropar i öknen: Bana väg för Herren, gör stigarna raka för honom!</span> <span class="verse"><a name="4">4</a>Johannes bar kläder av kamelhår och hade ett läderbälte om livet, och hans mat var gräshoppor och vildhonung.</span> <span class="verse"><a name="5">5</a>Jerusalem och hela Judeen och hela landet kring Jordan kom ut till honom,</span> <span class="verse"><a name="6">6</a>och de bekände sina synder och döptes av honom i floden Jordan.</span> <span class="verse"><a name="7">7</a>Men när han såg att många fariseer och sadduceer kom för att bli döpta av honom, sade han till dem: "Ni huggormsyngel, vem har fått er att tro att ni kan fly undan den kommande vredesdomen?</span> <span class="verse"><a name="8">8</a>Bär då sådan frukt som hör till omvändelsen.</span> <span class="verse"><a name="9">9</a>Och tro inte att ni kan säga till er själva: Vi har Abraham till fader. Jag säger er att Gud av dessa stenar kan uppväcka barn åt Abraham.</span> <span class="verse"><a name="10">10</a>Redan är yxan satt till roten på träden. Varje träd som inte bär god frukt blir nerhugget och kastat i elden.</span> <span class="verse"><a name="11">11</a>Jag döper er i vatten till omvändelse, men den som kommer efter mig är starkare än jag. Jag är inte ens värd att ta av honom hans sandaler. Han skall döpa er i den helige Ande och i eld.</span> <span class="verse"><a name="12">12</a>Han har sin kastskovel i handen och skall rensa sin tröskplats och samla sitt vete i logen, men agnarna skall han bränna upp i en eld som aldrig släcks."</span> <span class="verse"><a name="13">13</a>Sedan kom Jesus från Galileen till Johannes vid Jordan för att döpas av honom.</span> <span class="verse"><a name="14">14</a>Men Johannes försökte hindra honom och sade: "Det är jag som behöver döpas av dig, och du kommer till mig."</span> <span class="verse"><a name="15">15</a>Jesus svarade honom: "Låt det ske nu. Ty så bör vi uppfylla all rättfärdighet." Då lät han det ske.</span> <span class="verse"><a name="16">16</a>När Jesus hade blivit döpt, steg han genast upp ur vattnet. Och se, himlen öppnades, och han såg Guds Ande sänka sig ner som en duva och komma över honom.</span> <span class="verse"><a name="17">17</a>Och en röst från himlen sade: "Denne är min Son, den Älskade. I honom har jag min glädje."</span> </p></div</div></div></body></html>