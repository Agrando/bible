<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 24</strong></div><p><span class="verse"><a name="1">1</a>När Jesus lämnade templet och var på väg ut, kom hans lärjungar fram och visade honom på tempelbyggnaderna.</span> <span class="verse"><a name="2">2</a>Men han sade till dem: "Ni ser allt detta. Amen säger jag er: Här skall inte lämnas sten på sten. Allt skall brytas ner."</span> <span class="verse"><a name="3">3</a>När Jesus sedan satt på Oljeberget och lärjungarna var ensamma med honom, gick de fram till honom och frågade: "Säg oss: När skall detta ske, och vad blir tecknet på din återkomst och den här tidsålderns slut?"</span> <span class="verse"><a name="4">4</a>Jesus svarade dem: "Se till att ingen bedrar er.</span> <span class="verse"><a name="5">5</a>Ty många skall komma i mitt namn och säga: Jag är Messias, och de skall leda många vilse.</span> <span class="verse"><a name="6">6</a>Ni kommer att höra stridslarm och rykten om krig. Se då till att ni inte blir skrämda. Ty detta måste hända, men därmed har slutet ännu inte kommit.</span> <span class="verse"><a name="7">7</a>Folk skall resa sig mot folk och rike mot rike, och det skall bli hungersnöd och jordbävningar på den ena platsen efter den andra.</span> <span class="verse"><a name="8">8</a>Men allt detta är bara början på 'födslovåndorna'.</span> <span class="verse"><a name="9">9</a>Då skall man utlämna er till att misshandlas och dödas, och ni kommer att bli hatade av alla folk för mitt namns skull.</span> <span class="verse"><a name="10">10</a>Och då skall många komma på fall, och de skall förråda varandra och hata varandra.</span> <span class="verse"><a name="11">11</a>Många falska profeter skall träda fram och bedra många.</span> <span class="verse"><a name="12">12</a>Och eftersom laglösheten tilltar, kommer kärleken att svalna hos de flesta.</span> <span class="verse"><a name="13">13</a>Men den som håller ut intill slutet skall bli frälst.</span> <span class="verse"><a name="14">14</a>Och detta evangelium om riket skall predikas i hela världen till ett vittnesbörd för alla folk, och sedan skall slutet komma.</span> <span class="verse"><a name="15">15</a>När ni då ser 'förödelsens styggelse', som profeten Daniel talar om, stå på helig plats - den som läser detta bör noga lägga märke till det -</span> <span class="verse"><a name="16">16</a>då måste de som är i Judeen fly bort till bergen.</span> <span class="verse"><a name="17">17</a>Den som är på taket skall inte gå ner för att ta med sig det som finns i huset,</span> <span class="verse"><a name="18">18</a>och den som är på åkern skall inte vända tillbaka för att hämta sin mantel.</span> <span class="verse"><a name="19">19</a>Ve dem som väntar barn eller ammar i de dagarna!</span> <span class="verse"><a name="20">20</a>Be att ni inte måste fly under vintern eller på sabbaten.</span> <span class="verse"><a name="21">21</a>Ty då skall det bli en så stor nöd att något liknande inte förekommit sedan världens begynnelse och aldrig mer skall förekomma.</span> <span class="verse"><a name="22">22</a>Och om inte den tiden förkortades, skulle ingen människa bli frälst. Men för de utvaldas skull kommer den tiden att förkortas.</span> <span class="verse"><a name="23">23</a>Om någon då säger till er: Se här är Messias, eller: Där är han, så tro det inte.</span> <span class="verse"><a name="24">24</a>Ty falska messiasgestalter och falska profeter skall träda fram och göra stora tecken och under för att om möjligt bedra även de utvalda.</span> <span class="verse"><a name="25">25</a>Jag har nu sagt er detta i förväg.</span> <span class="verse"><a name="26">26</a>Om de alltså säger till er: Han är i öknen, så gå inte dit, eller: Han är i de inre rummen, så tro det inte.</span> <span class="verse"><a name="27">27</a>Ty liksom blixten går ut från öster och syns ända borta i väster, så skall Människosonens ankomst vara.</span> <span class="verse"><a name="28">28</a>Där den döda kroppen är samlas gamarna.</span> <span class="verse"><a name="29">29</a>Strax efter de dagarnas nöd skall solen förmörkas och månen inte ge sitt sken. Stjärnorna skall falla från himlen, och himlens krafter skall skakas.</span> <span class="verse"><a name="30">30</a>Då skall Människosonens tecken synas på himlen, och jordens alla folk skall jämra sig, när de ser Människosonen komma på himlens moln med stor makt och härlighet.</span> <span class="verse"><a name="31">31</a>Med starkt basunljud skall han sända ut sina änglar, och de skall samla hans utvalda från de fyra väderstrecken, från himlens ena ända till den andra.</span> <span class="verse"><a name="32">32</a>Lär av en jämförelse med fikonträdet. Redan när kvisten blir mjuk och bladen spricker ut, vet ni att sommaren är nära.</span> <span class="verse"><a name="33">33</a>När ni ser allt detta vet ni på samma sätt att han är nära och står vid dörren.</span> <span class="verse"><a name="34">34</a>Amen säger jag er: Detta släkte skall inte dö, förrän allt detta händer.</span> <span class="verse"><a name="35">35</a>Himmel och jord skall förgå, men mina ord skall aldrig förgå.</span> <span class="verse"><a name="36">36</a>Men om den dagen eller stunden vet ingen något, inte himlens änglar, inte ens Sonen, ingen utom Fadern.</span> <span class="verse"><a name="37">37</a>Ty som det var i Noas dagar, så skall det vara vid Människosonens återkomst.</span> <span class="verse"><a name="38">38</a>Som människorna levde dagarna före floden: de åt och drack, gifte sig och blev bortgifta, ända till den dag då Noa gick in i arken,</span> <span class="verse"><a name="39">39</a>och de visste ingenting, förrän floden kom och ryckte bort dem alla - så skall Människosonens ankomst vara.</span> <span class="verse"><a name="40">40</a>Då skall två män vara ute på åkern. Den ene skall tas med, den andre lämnas kvar.</span> <span class="verse"><a name="41">41</a>Två kvinnor skall mala på en handkvarn. Den ena skall tas med, den andra lämnas kvar.</span> <span class="verse"><a name="42">42</a>Var därför vaksamma. Ty ni vet inte vilken dag er Herre kommer.</span> <span class="verse"><a name="43">43</a>Men det förstår ni att om husets ägare visste när på natten tjuven kom, då skulle han hålla sig vaken och inte tillåta att någon bröt sig in i hans hus.</span> <span class="verse"><a name="44">44</a>Var därför också ni beredda! Ty i en stund när ni inte väntar det kommer Människosonen.</span> <span class="verse"><a name="45">45</a>Om det finns en trogen och förståndig tjänare, som av sin herre blivit satt över de andra tjänarna för att ge dem mat i rätt tid,</span> <span class="verse"><a name="46">46</a>salig är den tjänaren, om hans herre finner honom göra så, när han kommer.</span> <span class="verse"><a name="47">47</a>Amen säger jag er: Han skall sätta honom över allt vad han äger.</span> <span class="verse"><a name="48">48</a>Men om tjänaren är ond och säger i sitt hjärta: Min herre dröjer,</span> <span class="verse"><a name="49">49</a>och han börjar slå de andra tjänarna och äter och dricker med dem som är druckna,</span> <span class="verse"><a name="50">50</a>då skall hans herre komma en dag när tjänaren inte väntar honom och i en stund han inte känner till</span> <span class="verse"><a name="51">51</a>och hugga honom i stycken och låta honom få sin plats bland hycklare. Där skall man gråta och skära tänder.</span> </p></div</div></div></body></html>