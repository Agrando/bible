<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 16</strong></div><p><span class="verse"><a name="1">1</a>Fariseerna och sadduceerna kom fram och ville snärja Jesus och begärde att han skulle visa dem ett tecken från himlen.</span> <span class="verse"><a name="2">2</a>Men han svarade dem: "På kvällen säger ni: Det blir vackert väder, för himlen är röd,</span> <span class="verse"><a name="3">3</a>och på morgonen: I dag blir det oväder, för himlen är röd och mulen. Himlens utseende förstår ni att tyda, men tidernas tecken kan ni inte tyda.</span> <span class="verse"><a name="4">4</a>Ett ont och trolöst släkte begär ett tecken, men det skall inte få något annat tecken än Jonas tecken." Och han lämnade dem och gick sin väg.</span> <span class="verse"><a name="5">5</a>När lärjungarna kom över till andra sidan sjön, märkte de att de hade glömt att ta med bröd.</span> <span class="verse"><a name="6">6</a>Jesus sade till dem: "Akta er för fariseernas och sadduceernas surdeg!"</span> <span class="verse"><a name="7">7</a>De sade till varandra: "Varför har vi inte tagit bröd med oss?"</span> <span class="verse"><a name="8">8</a>Jesus märkte det och sade: "Varför samtalar ni med varandra om att ni inte har bröd? Så lite tro ni har!</span> <span class="verse"><a name="9">9</a>Förstår ni ännu ingenting? Kommer ni inte ihåg de fem bröden till de fem tusen och hur många korgar ni fick?</span> <span class="verse"><a name="10">10</a>Eller de sju bröden till de fyra tusen och hur många korgar ni fick?</span> <span class="verse"><a name="11">11</a>Hur kunde ni tro att jag talade till er om bröd? Jag sade ju att ni skulle akta er för fariseernas och sadduceernas surdeg."</span> <span class="verse"><a name="12">12</a>Då förstod de att han inte hade talat om att akta sig för surdeg i bröd, utan för fariseernas och sadduceernas lära.</span> <span class="verse"><a name="13">13</a>Då Jesus kom till trakten av Caesarea Filippi, frågade han sina lärjungar: "Vem säger folket att Människosonen är?"</span> <span class="verse"><a name="14">14</a>De svarade: "Somliga säger Johannes Döparen, andra Elia och andra Jeremia eller någon av profeterna."</span> <span class="verse"><a name="15">15</a>Han sade till dem: "Och ni, vem säger ni att jag är?"</span> <span class="verse"><a name="16">16</a>Simon Petrus svarade: "Du är Messias, den levande Gudens Son."</span> <span class="verse"><a name="17">17</a>Jesus sade till honom: "Salig är du, Simon, Jonas son. Ty kött och blod har inte uppenbarat detta för dig, utan min Fader som är i himlen.</span> <span class="verse"><a name="18">18</a>Jag säger dig: Du är Petrus, och på denna klippa skall jag bygga min församling, och helvetets portar skall inte få makt över den.</span> <span class="verse"><a name="19">19</a>Jag skall ge dig himmelrikets nycklar. Allt vad du binder på jorden skall vara bundet i himlen, och allt vad du löser på jorden skall vara löst i himlen."</span> <span class="verse"><a name="20">20</a>Sedan förbjöd han lärjungarna att tala om för någon att han var Messias.</span> <span class="verse"><a name="21">21</a>Från den tiden började Jesus förklara för sina lärjungar att han måste gå till Jerusalem och lida mycket genom de äldste och översteprästerna och de skriftlärda och att han måste dödas och på tredje dagen uppväckas.</span> <span class="verse"><a name="22">22</a>Då tog Petrus honom åt sidan och började motsäga honom: "Gud är nådig mot dig, Herre. Detta skall aldrig hända dig."</span> <span class="verse"><a name="23">23</a>Men Jesus vände sig om och sade till Petrus: "Gå bort ifrån mig, Satan! Du vill få mig på fall. Vad du tänker är inte Guds tankar utan människotankar."</span> <span class="verse"><a name="24">24</a>Jesus sade till sina lärjungar: "Om någon vill följa mig, skall han förneka sig själv och ta sitt kors på sig och följa mig.</span> <span class="verse"><a name="25">25</a>Den som vill bevara sitt liv skall mista det, men den som mister sitt liv för min skull, han skall vinna det.</span> <span class="verse"><a name="26">26</a>Ty vad hjälper det en människa, om hon vinner hela världen men tar skada till sin själ? Eller vad kan en människa ge i utbyte mot sin själ?</span> <span class="verse"><a name="27">27</a>Människosonen skall komma i sin Faders härlighet med sina änglar, och då skall han löna var och en efter hans gärningar.</span> <span class="verse"><a name="28">28</a>Amen säger jag er: Några av dem som står här skall inte smaka döden, förrän de får se Människosonen komma i sitt rike."</span> </p></div</div></div></body></html>