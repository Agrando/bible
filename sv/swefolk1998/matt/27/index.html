<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 27</strong></div><p><span class="verse"><a name="1">1</a>Tidigt på morgonen beslöt alla översteprästerna och folkets äldste att de skulle döda Jesus.</span> <span class="verse"><a name="2">2</a>De lät binda honom, förde bort honom och utlämnade honom till Pilatus, landshövdingen.</span> <span class="verse"><a name="3">3</a>Men då Judas, som hade förrått Jesus, såg att Jesus var dömd, ångrade han sig och lämnade tillbaka de trettio silvermynten till översteprästerna och de äldste</span> <span class="verse"><a name="4">4</a>och sade: "Jag har syndat och förrått oskyldigt blod." De svarade: "Vad rör det oss? Du vill se det så."</span> <span class="verse"><a name="5">5</a>Då kastade han silvermynten i templet och gav sig av. Sedan gick han och hängde sig.</span> <span class="verse"><a name="6">6</a>Översteprästerna tog mynten och sade: "Det är inte tillåtet att lägga dem i offerkistan, eftersom det är blodspengar."</span> <span class="verse"><a name="7">7</a>Och de beslöt att för dessa pengar köpa Krukmakar- åkern till begravningsplats för främlingar.</span> <span class="verse"><a name="8">8</a>Därför kallas den åkern än i dag Blodsåkern.</span> <span class="verse"><a name="9">9</a>Då uppfylldes det som var sagt genom profeten Jeremia: Och jag tog de trettio silvermynten, det pris som Israels barn hade satt på honom som hade värderats,</span> <span class="verse"><a name="10">10</a>och jag gav dem som betalning för Krukmakaråkern, så som Herren hade befallt mig.</span> <span class="verse"><a name="11">11</a>Jesus ställdes nu inför landshövdingen. Denne frågade honom: "Är du judarnas konung?" Jesus svarade: "Du själv säger det."</span> <span class="verse"><a name="12">12</a>Och när översteprästerna och de äldste anklagade honom, svarade han inte.</span> <span class="verse"><a name="13">13</a>Då sade Pilatus till honom: "Hör du inte hur mycket de anklagar dig?"</span> <span class="verse"><a name="14">14</a>Men Jesus svarade honom inte med ett enda ord, så att landshövdingen blev mycket förvånad.</span> <span class="verse"><a name="15">15</a>Vid högtiden brukade landshövdingen frige en fånge, en som de själva önskade.</span> <span class="verse"><a name="16">16</a>Just då hade man en beryktad fånge, som hette Barabbas.</span> <span class="verse"><a name="17">17</a>När de nu var samlade, frågade Pilatus dem: "Vem vill ni att jag skall frige, Barabbas eller Jesus, som kallas Messias?"</span> <span class="verse"><a name="18">18</a>Han visste nämligen att det var av avund som de hade utlämnat honom.</span> <span class="verse"><a name="19">19</a>Medan Pilatus satt på domarsätet, sände hans hustru bud till honom och lät säga: "Ha ingenting att göra med denne rättfärdige man! Jag har i natt lidit mycket i en dröm för hans skull."</span> <span class="verse"><a name="20">20</a>Men översteprästerna och de äldste övertalade folkmassan att begära att Barabbas skulle friges och Jesus dödas.</span> <span class="verse"><a name="21">21</a>När landshövdingen frågade dem: "Vilken av de två vill ni att jag skall frige åt er?", svarade de: "Barabbas".</span> <span class="verse"><a name="22">22</a>Pilatus frågade dem: "Vad skall jag då göra med Jesus, som kallas Messias?" Alla svarade: "Korsfäst honom!"</span> <span class="verse"><a name="23">23</a>Han frågade: "Vad har han gjort för ont?" Men de skrek ännu högre: "Korsfäst honom!"</span> <span class="verse"><a name="24">24</a>Då Pilatus såg att ingenting hjälpte utan att oväsendet bara ökade, tog han vatten och tvättade sina händer i folkets åsyn och sade: "Jag är oskyldig till denne mans blod. Ni får själva svara för det."</span> <span class="verse"><a name="25">25</a>Allt folket svarade: "Hans blod må komma över oss och över våra barn."</span> <span class="verse"><a name="26">26</a>Då frigav han Barabbas, men Jesus lät han gissla och utlämnade honom till att korsfästas.</span> <span class="verse"><a name="27">27</a>Därefter tog landshövdingens soldater Jesus med sig in i pretoriet och samlade hela vaktstyrkan kring honom.</span> <span class="verse"><a name="28">28</a>De tog av honom kläderna och klädde honom i en röd mantel,</span> <span class="verse"><a name="29">29</a>vred ihop en krona av törne och satte den på hans huvud, och i hans högra hand satte de en käpp. Sedan böjde de knä inför honom och hånade honom och sade: "Leve judarnas konung!"</span> <span class="verse"><a name="30">30</a>Och de spottade på honom och tog käppen och slog honom i huvudet.</span> <span class="verse"><a name="31">31</a>När de hade hånat honom, tog de av honom manteln och satte på honom hans egna kläder och förde bort honom till att korsfästas.</span> <span class="verse"><a name="32">32</a>På vägen ut fann de en man, Simon, från Cyrene. Honom tvingade de att bära hans kors.</span> <span class="verse"><a name="33">33</a>Och när de kom till den plats som kallas Golgata - det betyder huvudskalleplats -</span> <span class="verse"><a name="34">34</a>gav de honom vin att dricka blandat med galla. Han smakade på det men ville inte dricka.</span> <span class="verse"><a name="35">35</a>När de hade korsfäst honom, delade de hans kläder mellan sig och kastade lott om dem.</span> <span class="verse"><a name="36">36</a>Sedan satt de där och vaktade honom.</span> <span class="verse"><a name="37">37</a>Över hans huvud hade man satt upp anklagelsen mot honom. Där stod skrivet: "Detta är Jesus, judarnas konung."</span> <span class="verse"><a name="38">38</a>Tillsammans med honom korsfästes två rövare, den ene på högra sidan och den andre på vänstra.</span> <span class="verse"><a name="39">39</a>De som gick förbi smädade honom och skakade på huvudet</span> <span class="verse"><a name="40">40</a>och sade: "Du som bryter ner templet och bygger upp det på tre dagar, hjälp dig själv, om du är Guds Son, och stig ner från korset!"</span> <span class="verse"><a name="41">41</a>Också översteprästerna och de skriftlärda och de äldste gjorde narr av honom och sade:</span> <span class="verse"><a name="42">42</a>"Andra har han hjälpt. Sig själv kan han inte hjälpa. Han är Israels konung. Han må nu stiga ner från korset, så skall vi tro på honom.</span> <span class="verse"><a name="43">43</a>Han litar på Gud. Nu får Gud rädda honom, om han har honom kär. Han har ju sagt: Jag är Guds Son."</span> <span class="verse"><a name="44">44</a>På samma sätt blev han också hånad av rövarna som var korsfästa tillsammans med honom.</span> <span class="verse"><a name="45">45</a>Vid sjätte timmen kom över hela landet ett mörker, som varade ända till nionde timmen.</span> <span class="verse"><a name="46">46</a>Och vid nionde timmen ropade Jesus med hög röst: "Eli, Eli, lema sabaktani?" Det betyder: "Min Gud, min Gud, varför har du övergivit mig?"</span> <span class="verse"><a name="47">47</a>Några av dem som stod där hörde det och sade: "Han ropar på Elia."</span> <span class="verse"><a name="48">48</a>En av dem sprang genast och tog en svamp, fyllde den med surt vin och fäste den runt ett spö och gav honom att dricka.</span> <span class="verse"><a name="49">49</a>De andra sade: "Låt oss se om Elia kommer och hjälper honom."</span> <span class="verse"><a name="50">50</a>Men Jesus ropade än en gång med hög röst och gav upp andan.</span> <span class="verse"><a name="51">51</a>Och se, då brast förlåten i templet i två delar, uppifrån och ända ner, jorden skakade och klipporna rämnade,</span> <span class="verse"><a name="52">52</a>gravarna öppnades, och många heliga som hade insomnat fick liv i sina kroppar.</span> <span class="verse"><a name="53">53</a>De gick efter hans uppståndelse ut ur gravarna och kom in i den heliga staden och visade sig för många.</span> <span class="verse"><a name="54">54</a>När officeren och de som tillsammans med honom bevakade Jesus såg jordbävningen och det som hände, blev de mycket förskräckta och sade: "Denne var verkligen Guds Son."</span> <span class="verse"><a name="55">55</a>Många kvinnor stod där på avstånd och såg på. De hade följt Jesus från Galileen och tjänat honom.</span> <span class="verse"><a name="56">56</a>Bland dem var Maria från Magdala och Maria, som var Jakobs och Josefs mor, och modern till Sebedeus söner.</span> <span class="verse"><a name="57">57</a>När det hade blivit kväll, kom en rik man från Arimatea som hette Josef och som hade blivit en Jesu lärjunge.</span> <span class="verse"><a name="58">58</a>Han gick till Pilatus och bad att få Jesu kropp. Pilatus befallde då att han skulle få den.</span> <span class="verse"><a name="59">59</a>Josef tog kroppen, svepte den i rent linnetyg</span> <span class="verse"><a name="60">60</a>och lade den i sin nya grav som han hade låtit hugga ut i klippan. Sedan rullade han en stor sten för ingången till graven och gick därifrån.</span> <span class="verse"><a name="61">61</a>Maria från Magdala och den andra Maria var där, och de satt mitt emot graven.</span> <span class="verse"><a name="62">62</a>Nästa dag, som var dagen efter tillredelsedagen, samlades översteprästerna och fariseerna hos Pilatus</span> <span class="verse"><a name="63">63</a>och sade: "Herre, vi har kommit att tänka på vad den där villoläraren sade, medan han ännu levde: Efter tre dagar skall jag uppstå.</span> <span class="verse"><a name="64">64</a>Ge därför befallning om att graven blir säkert stängd fram till tredje dagen, så att hans lärjungar inte kommer och stjäl hans kropp och sedan säger till folket att han har uppstått från de döda. Då blir det sista bedrägeriet värre än det första."</span> <span class="verse"><a name="65">65</a>Pilatus sade till dem: "Här har ni vaktstyrkan. Gå och bevaka graven så gott ni kan."</span> <span class="verse"><a name="66">66</a>De gick och bevakade graven och förseglade stenen. De satte också ut vakten.</span> </p></div</div></div></body></html>