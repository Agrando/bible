<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 8</strong></div><p><span class="verse"><a name="1">1</a>När han gick ner från berget, följde mycket folk efter honom.</span> <span class="verse"><a name="2">2</a>Då kom en spetälsk fram och föll ner för honom och sade: "Herre, om du vill, kan du göra mig ren."</span> <span class="verse"><a name="3">3</a>Jesus räckte ut handen och rörde vid honom och sade: "Jag vill. Bli ren!" Genast blev mannen ren från sin spetälska.</span> <span class="verse"><a name="4">4</a>Och Jesus sade till honom: "Se till att du inte talar om detta för någon, men gå och visa dig för prästen och bär fram den offergåva som Mose har föreskrivit, till ett vittnesbörd för dem."</span> <span class="verse"><a name="5">5</a>Då Jesus var på väg in i Kapernaum, kom en officer fram och bad honom:</span> <span class="verse"><a name="6">6</a>"Herre, min tjänare ligger lam där hemma och har svåra plågor."</span> <span class="verse"><a name="7">7</a>Jesus frågade honom: "Skall då jag komma och bota honom?"</span> <span class="verse"><a name="8">8</a>Officeren svarade: "Herre, jag är inte värd att du går in under mitt tak, men säg bara ett ord, så blir min tjänare frisk.</span> <span class="verse"><a name="9">9</a>Också jag är en man som står under andras befäl, och jag har soldater under mig. Säger jag till en: Gå, så går han, och till en annan: Kom, så kommer han, och till min tjänare: Gör det här, så gör han det."</span> <span class="verse"><a name="10">10</a>När Jesus hörde det, blev han förvånad och sade till dem som följde honom: "Amen säger jag er: I Israel har jag inte hos någon funnit en så stark tro.</span> <span class="verse"><a name="11">11</a>Jag säger er: Många skall komma från öster och väster och ligga till bords med Abraham och Isak och Jakob i himmelriket.</span> <span class="verse"><a name="12">12</a>Men rikets barn skall kastas ut i mörkret utanför. Där skall man gråta och skära tänder."</span> <span class="verse"><a name="13">13</a>Till officeren sade Jesus: "Gå, som du tror skall det ske dig." Och i samma ögonblick blev hans tjänare frisk.</span> <span class="verse"><a name="14">14</a>Jesus kom hem till Petrus hus och fick se att Petrus svärmor låg sjuk i feber.</span> <span class="verse"><a name="15">15</a>Han rörde vid hennes hand, och då lämnade febern henne, och hon steg upp och betjänade honom.</span> <span class="verse"><a name="16">16</a>När det blev kväll, förde man till honom många besatta. Och han drev ut de onda andarna med ett ord och botade alla sjuka,</span> <span class="verse"><a name="17">17</a>för att det skulle uppfyllas som var sagt genom profeten Jesaja: Han tog på sig våra svagheter, och våra sjukdomar bar han.</span> <span class="verse"><a name="18">18</a>När Jesus såg att en folkskara samlades omkring honom, befallde han att man skulle fara över till andra sidan sjön.</span> <span class="verse"><a name="19">19</a>Då kom en skriftlärd fram och sade till honom: "Mästare, jag vill följa dig, vart du än går."</span> <span class="verse"><a name="20">20</a>Jesus sade till honom: "Rävarna har lyor och himlens fåglar har bon, men Människosonen har inget att vila huvudet mot."</span> <span class="verse"><a name="21">21</a>En annan av hans lärjungar sade till honom: "Herre, låt mig först gå och begrava min far."</span> <span class="verse"><a name="22">22</a>Jesus svarade: "Följ mig, och låt de döda begrava sina döda."</span> <span class="verse"><a name="23">23</a>Jesus steg i båten, och hans lärjungar följde honom.</span> <span class="verse"><a name="24">24</a>Då blåste det upp till full storm på sjön, och vågorna slog över båten. Men han sov.</span> <span class="verse"><a name="25">25</a>De gick då fram och väckte honom och sade: "Herre, hjälp! Vi går under."</span> <span class="verse"><a name="26">26</a>Han sade: "Varför är ni rädda? Så lite tro ni har!" Sedan reste han sig och talade strängt till vindarna och sjön, och det blev alldeles lugnt.</span> <span class="verse"><a name="27">27</a>Männen häpnade och sade: "Vem är han? Till och med vindarna och sjön lyder honom."</span> <span class="verse"><a name="28">28</a>När Jesus kom över till gadarenernas område på andra sidan sjön, kom två besatta emot honom ut från gravarna. De var så våldsamma att ingen kunde ta sig fram på den vägen.</span> <span class="verse"><a name="29">29</a>Nu skrek de: "Vad har vi med dig att göra, du Guds Son? Har du kommit hit för att plåga oss i förtid?"</span> <span class="verse"><a name="30">30</a>Ett gott stycke därifrån gick en stor svinhjord och betade.</span> <span class="verse"><a name="31">31</a>De onda andarna bad honom: "Om du driver ut oss, skicka oss då in i svinhjorden."</span> <span class="verse"><a name="32">32</a>Han sade till dem: "Far i väg!" Då kom de onda andarna ut och for in i svinen. Och hela hjorden störtade utför branten ner i sjön och omkom i vattnet.</span> <span class="verse"><a name="33">33</a>De som vaktade svinen flydde in i staden och berättade alltsammans, också det som hade hänt med de besatta.</span> <span class="verse"><a name="34">34</a>Hela staden gick då ut för att möta Jesus, och när de fick se honom, bad de att han skulle lämna deras område.</span> </p></div</div></div></body></html>