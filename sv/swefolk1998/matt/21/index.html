<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 21</strong></div><p><span class="verse"><a name="1">1</a>När de närmade sig Jerusalem och kom till Betfage vid Oljeberget, sände Jesus i väg två lärjungar</span> <span class="verse"><a name="2">2</a>och sade till dem: "Gå till byn som ligger framför er. Där skall ni genast finna en åsna som står bunden med ett föl bredvid sig. Lös dem och led dem till mig.</span> <span class="verse"><a name="3">3</a>Och om någon säger något till er, skall ni svara: Herren behöver dem. Han kommer då omedelbart att skicka i väg dem."</span> <span class="verse"><a name="4">4</a>Detta hände för att det skulle uppfyllas som var sagt genom profeten:</span> <span class="verse"><a name="5">5</a>Säg till Sions dotter: Se, din konung kommer till dig, ödmjuk, ridande på en åsna, på ett åsneföl, en arbetsåsnas föl.</span> <span class="verse"><a name="6">6</a>Lärjungarna gav sig i väg och gjorde som Jesus hade befallt dem.</span> <span class="verse"><a name="7">7</a>De förde åsnan och fölet till honom och lade sina mantlar på dem, och han satt upp.</span> <span class="verse"><a name="8">8</a>Folkskaran som var mycket stor bredde ut sina mantlar på vägen. Andra skar kvistar från träden och strödde på vägen.</span> <span class="verse"><a name="9">9</a>Och folket, både de som gick före honom och de som följde efter, ropade: Hosianna, Davids son! Välsignad är han som kommer i Herrens namn. Hosianna i höjden!</span> <span class="verse"><a name="10">10</a>Och när han drog in i Jerusalem, kom hela staden i rörelse, och man frågade: "Vem är han?"</span> <span class="verse"><a name="11">11</a>Folket svarade: "Det är Profeten, Jesus från Nasaret i Galileen."</span> <span class="verse"><a name="12">12</a>Jesus kom in på tempelplatsen och drev ut alla som sålde och köpte där. Han slog omkull borden för dem som växlade pengar och bänkarna för dem som sålde duvor</span> <span class="verse"><a name="13">13</a>och sade till dem: "Det är skrivet: Mitt hus skall kallas ett bönens hus.  Men ni har gjort det till ett rövarnäste."</span> <span class="verse"><a name="14">14</a>På tempelplatsen kom blinda och lama fram till honom, och han botade dem.</span> <span class="verse"><a name="15">15</a>När översteprästerna och de skriftlärda såg de under som han gjorde och barnen som ropade i templet: "Hosianna, Davids son!", blev de mycket upprörda</span> <span class="verse"><a name="16">16</a>och frågade honom: "Hör du vad de säger?" Jesus svarade dem: "Ja, har ni aldrig läst: Ur barns och spädbarns mun låter du en lovsång stiga upp till dig"?</span> <span class="verse"><a name="17">17</a>Sedan lämnade han dem och gick ut ur staden till Betania, där han övernattade.</span> <span class="verse"><a name="18">18</a>När Jesus tidigt på morgonen vände tillbaka till staden, blev han hungrig.</span> <span class="verse"><a name="19">19</a>Han fick då se ett fikonträd vid vägen och gick fram till det men fann inget annat än blad på det. Då sade han: "Aldrig någonsin skall det växa frukt på dig." Och genast vissnade fikonträdet.</span> <span class="verse"><a name="20">20</a>När lärjungarna såg det, blev de mycket förvånade och frågade: "Hur kunde fikonträdet vissna så plötsligt?"</span> <span class="verse"><a name="21">21</a>Jesus svarade dem: "Amen säger jag er: Om ni har tro och inte tvivlar, skall ni inte bara kunna göra det jag gjorde med fikonträdet. Ni skall också kunna säga till detta berg: Lyft dig och kasta dig i havet, och det skall ske.</span> <span class="verse"><a name="22">22</a>Allt vad ni ber om i er bön skall ni få, när ni tror."</span> <span class="verse"><a name="23">23</a>Jesus gick upp till templet och undervisade. Då kom översteprästerna och folkets äldste fram till honom och frågade: "Vad har du för fullmakt att göra detta, och vem har gett dig den fullmakten?"</span> <span class="verse"><a name="24">24</a>Jesus svarade dem: "Också jag vill ställa en fråga till er. Svarar ni mig på den, skall jag säga er vad jag har för fullmakt att göra detta.</span> <span class="verse"><a name="25">25</a>Johannes dop, varifrån kom det? Från himlen eller från människor?" De överlade med varandra och sade: "Säger vi: Från himlen, kommer han att svara: Varför trodde ni då inte på honom?</span> <span class="verse"><a name="26">26</a>Säger vi: Från människor, måste vi vara rädda med folket, eftersom alla anser att Johannes var en profet."</span> <span class="verse"><a name="27">27</a>Därför svarade de: "Vi vet inte." Jesus sade till dem: "Då säger inte heller jag er vad jag har för fullmakt att göra detta."</span> <span class="verse"><a name="28">28</a>"Vad anser ni om detta? En man hade två söner. Han gick till den förste och sade: Min son, gå i dag och arbeta i min vingård.</span> <span class="verse"><a name="29">29</a>Jag vill inte, svarade han, men ångrade sig sedan och gick.</span> <span class="verse"><a name="30">30</a>Mannen vände sig då till den andre och sade samma sak. Han svarade: Ja, herre, men han gick inte.</span> <span class="verse"><a name="31">31</a>Vilken av de båda gjorde som fadern ville?" De svarade: "Den förste." Jesus sade till dem: "Amen säger jag er: Publikaner och horor skall gå in i Guds rike men inte ni.</span> <span class="verse"><a name="32">32</a>Ty Johannes kom till er på rättfärdighetens väg, men ni trodde inte på honom. Publikaner och horor trodde på honom. Och fastän ni såg det, ångrade ni er inte heller efteråt och trodde på honom.</span> <span class="verse"><a name="33">33</a>Lyssna till en annan liknelse. En husbonde planterade en vingård, satte stängsel kring den, högg ut en vinpress och byggde ett vakttorn. Sedan arrenderade han ut den till vingårdsarbetare och reste bort.</span> <span class="verse"><a name="34">34</a>När skördetiden närmade sig, skickade han sina tjänare till vingårdsarbetarna för att få sin del av avkastningen.</span> <span class="verse"><a name="35">35</a>Men vingårdsarbetarna grep hans tjänare. En slog de, en annan dödade de och en tredje stenade de.</span> <span class="verse"><a name="36">36</a>Han skickade då ännu fler tjänare än första gången, och de gjorde på samma sätt med dem.</span> <span class="verse"><a name="37">37</a>Till sist sände han sin son till dem. Han tänkte: De kommer att ha respekt för min son.</span> <span class="verse"><a name="38">38</a>Men när vingårdsarbetarna fick se sonen, sade de till varandra: Här har vi arvtagaren! Kom, låt oss döda honom, så får vi hans arv.</span> <span class="verse"><a name="39">39</a>Och de tog fast honom, förde ut honom ur vingården och dödade honom.</span> <span class="verse"><a name="40">40</a>När nu vingårdens herre kommer, vad skall han då göra med dessa vingårdsarbetare?"</span> <span class="verse"><a name="41">41</a>De sade till honom: "Onda som de är, skall han låta dem få en ond död, och han skall arrendera ut vingården till andra vingårdsarbetare, som ger honom avkastningen i rätt tid."</span> <span class="verse"><a name="42">42</a>Jesus sade till dem: "Har ni aldrig läst i Skrifterna: Den sten som byggnadsarbetarna kastade bort har blivit en hörnsten. Herren har gjort den till detta, och underbar är den i våra ögon?</span> <span class="verse"><a name="43">43</a>Därför säger jag er att Guds rike skall tas ifrån er och ges åt ett folk som bär dess frukt.</span> <span class="verse"><a name="44">44</a>Den som faller på den stenen skall krossas, och den som stenen faller på skall smulas sönder."</span> <span class="verse"><a name="45">45</a>Översteprästerna och fariseerna hörde hans liknelser, och de förstod att det var om dem han talade.</span> <span class="verse"><a name="46">46</a>De ville gripa honom men fruktade för folket, eftersom man ansåg att han var en profet.</span> </p></div</div></div></body></html>