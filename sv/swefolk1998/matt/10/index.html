<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 10</strong></div><p><span class="verse"><a name="1">1</a>Jesus kallade till sig sina tolv lärjungar och gav dem makt att driva ut orena andar och att bota alla slags sjukdomar och krämpor.</span> <span class="verse"><a name="2">2</a>Detta är namnen på de tolv apostlarna: först Simon, som kallas Petrus, och hans bror Andreas, vidare Jakob, Sebedeus son, och hans bror Johannes,</span> <span class="verse"><a name="3">3</a>Filippus och Bartolomeus, Thomas och Matteus, publikanen, Jakob, Alfeus son, och Taddeus,</span> <span class="verse"><a name="4">4</a>Simon ivraren och Judas Iskariot, han som skulle förråda honom.</span> <span class="verse"><a name="5">5</a>Dessa tolv sände Jesus ut, och han befallde dem: "Gå inte in på hedningarnas område eller in i någon samaritisk stad.</span> <span class="verse"><a name="6">6</a>Gå i stället till de förlorade fåren av Israels hus.</span> <span class="verse"><a name="7">7</a>Och där ni går fram skall ni predika: Himmelriket är nu här.</span> <span class="verse"><a name="8">8</a>Bota sjuka, uppväck döda, gör spetälska rena och driv ut onda andar. Det ni har fått som gåva, ge det som gåva.</span> <span class="verse"><a name="9">9</a>Skaffa er inte guld, silver eller koppar i era bälten,</span> <span class="verse"><a name="10">10</a>inte lädersäck för resan, inte två livklädnader, inte sandaler eller stav. Ty arbetaren är värd sin mat.</span> <span class="verse"><a name="11">11</a>När ni kommer in i en stad eller by, ta då reda på vem som är värdig, och stanna där tills ni lämnar den orten.</span> <span class="verse"><a name="12">12</a>Och när ni kommer in i ett hus, så hälsa det.</span> <span class="verse"><a name="13">13</a>Om huset är värdigt, skall den frid ni tillönskar komma över det. Men om det inte är värdigt, skall er frid vända tillbaka till er.</span> <span class="verse"><a name="14">14</a>Och om man inte tar emot er eller lyssnar till era ord, så lämna det huset eller den staden och skaka av dammet från era fötter.</span> <span class="verse"><a name="15">15</a>Amen säger jag er: För Sodoms och Gomorras land skall det på domens dag bli drägligare än för den staden.</span> <span class="verse"><a name="16">16</a>Se, jag sänder ut er som får mitt ibland vargar. Var därför listiga som ormar och oskyldiga som duvor.</span> <span class="verse"><a name="17">17</a>Akta er för människorna. De skall utlämna er åt domstolar, och i sina synagogor skall de gissla er.</span> <span class="verse"><a name="18">18</a>Och ni kommer att föras inför landshövdingar och kungar för min skull, för att vittna inför dem och hedningarna.</span> <span class="verse"><a name="19">19</a>Men när man utlämnar er, så bekymra er inte för hur ni skall tala eller vad ni skall säga. Det kommer att ges åt er i den stunden,</span> <span class="verse"><a name="20">20</a>och då är det inte ni som talar, utan er Faders Ande kommer att tala genom er.</span> <span class="verse"><a name="21">21</a>En bror skall utlämna sin bror till att dödas och en far sitt barn, och barn skall sätta sig upp mot sina föräldrar och döda dem.</span> <span class="verse"><a name="22">22</a>Och ni skall bli hatade av alla för mitt namns skull. Men den som håller ut intill slutet skall bli frälst.</span> <span class="verse"><a name="23">23</a>Och när man förföljer er i en stad, så fly till en annan. Amen säger jag er: Ni hinner inte igenom Israels städer, förrän Människosonen kommer.</span> <span class="verse"><a name="24">24</a>En lärjunge är inte förmer än sin lärare och en tjänare inte förmer än sin herre.</span> <span class="verse"><a name="25">25</a>Det är nog för lärjungen att det går med honom som med hans lärare, och för tjänaren att det går med honom som med hans herre. Har man kallat husets Herre för Beelsebul, hur mycket mer skall man å inte kalla hans tjänare så.</span> <span class="verse"><a name="26">26</a>Var alltså inte rädda för dem. Ty ingenting är dolt som inte skall uppenbaras, och ingenting är gömt som inte skall komma i dagen.</span> <span class="verse"><a name="27">27</a>Vad jag säger till er i mörkret skall ni säga i ljuset, och vad ni hör viskas i ert öra skall ni ropa ut på taken.</span> <span class="verse"><a name="28">28</a>Var inte rädda för dem som dödar kroppen men inte kan döda själen. Frukta i stället honom som kan fördärva både själ och kropp i Gehenna.</span> <span class="verse"><a name="29">29</a>Säljs inte två sparvar för ett kopparmynt? Och inte en enda faller till marken utan er Faders vilja.</span> <span class="verse"><a name="30">30</a>På er är till och med alla hårstrån räknade.</span> <span class="verse"><a name="31">31</a>Var alltså inte rädda. Ni är mer värda än många sparvar.</span> <span class="verse"><a name="32">32</a>Var och en som bekänner mig inför människorna, honom skall också jag bekänna inför min Fader i himlen.</span> <span class="verse"><a name="33">33</a>Men var och en som förnekar mig inför människorna, honom skall också jag förneka inför min Fader i himlen.</span> <span class="verse"><a name="34">34</a>Tro inte att jag har kommit för att skapa fred på jorden. Jag har inte kommit med fred utan med svärd.</span> <span class="verse"><a name="35">35</a>Jag har kommit för att skilja en son från sin far, en dotter från sin mor och en sonhustru från sin svärmor,</span> <span class="verse"><a name="36">36</a>och en man får sina egna till fiender.</span> <span class="verse"><a name="37">37</a>Den som älskar sin far eller mor mer än mig är mig inte värdig, och den som älskar sin son eller dotter mer än mig är mig inte värdig.</span> <span class="verse"><a name="38">38</a>Den som inte tar sitt kors och följer mig är mig inte värdig.</span> <span class="verse"><a name="39">39</a>Den som finner sitt liv skall mista det, och den som mister sitt liv för min skull skall finna det.</span> <span class="verse"><a name="40">40</a>Den som tar emot er tar emot mig, och den som tar emot mig tar emot honom som har sänt mig.</span> <span class="verse"><a name="41">41</a>Den som tar emot en profet därför att det är en profet, han skall få en profets lön. Och den som tar emot en rättfärdig man därför att det är en rättfärdig, han skall få en rättfärdig mans lön.</span> <span class="verse"><a name="42">42</a>Och den som ger en av dessa små en bägare friskt vatten att dricka, därför att det är en lärjunge - amen säger jag er: Han skall inte gå miste om sin lön."</span> </p></div</div></div></body></html>