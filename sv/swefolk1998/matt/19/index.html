<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/matt/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/matt">Matthew</a> &gt <strong>Chapter 19</strong></div><p><span class="verse"><a name="1">1</a>När Jesus hade avslutat detta tal, lämnade han Galileen och gick genom landet på andra sidan Jordan till Judeens område.</span> <span class="verse"><a name="2">2</a>Mycket folk följde honom, och han botade dem.</span> <span class="verse"><a name="3">3</a>Några fariseer kom fram till honom och ville snärja honom och sade: "Är det tillåtet att skilja sig från sin hustru av någon anledning?"</span> <span class="verse"><a name="4">4</a>Han svarade: "Har ni inte läst att Skaparen från begynnelsen gjorde dem till man och kvinna</span> <span class="verse"><a name="5">5</a>och sade: Därför skall en man lämna sin far och mor och hålla sig till sin hustru, och de två skall vara ett kött?</span> <span class="verse"><a name="6">6</a>Så är de inte längre två utan ett kött. Vad Gud har fogat samman skall människan inte skilja åt."</span> <span class="verse"><a name="7">7</a>De sade till honom: "Varför har då Mose befallt att mannen skall ge hustrun ett skilsmässobrev och skicka bort henne?"</span> <span class="verse"><a name="8">8</a>Han svarade: "Därför att era hjärtan är så hårda tillät Mose er att skiljas från era hustrur, men från början var det inte så.</span> <span class="verse"><a name="9">9</a>Jag säger er: Den som skiljer sig från sin hustru av något annat skäl än otukt och gifter sig med en annan, han begår äktenskapsbrott."</span> <span class="verse"><a name="10">10</a>Hans lärjungar sade till honom: "Om det är så med mannens ställning till hustrun, då är det ingen fördel med att gifta sig."</span> <span class="verse"><a name="11">11</a>Han svarade dem: "Inte alla förstår det ordet utan endast de som har fått den gåvan.</span> <span class="verse"><a name="12">12</a>Det finns de som inte kan gifta sig, därför att de är födda sådana, och de som inte kan det, därför att människor gjort dem sådana. Och det finns andra som för himmelrikets skull inte gifter sig. Den som kan förstå detta, må ta det till sig."</span> <span class="verse"><a name="13">13</a>Sedan bar man fram barn till Jesus, för att han skulle lägga händerna på dem och be. Men lärjungarna visade bort dem.</span> <span class="verse"><a name="14">14</a>Då sade Jesus: "Låt barnen komma till mig och hindra dem inte! Ty himmelriket tillhör sådana."</span> <span class="verse"><a name="15">15</a>Och han lade händerna på dem och gick sedan därifrån.</span> <span class="verse"><a name="16">16</a>En man kom fram till Jesus och frågade: "Mästare, vad skall jag göra för gott för att få evigt liv?"</span> <span class="verse"><a name="17">17</a>Jesus sade till honom: "Varför frågar du mig om det goda? En är den Gode, och vill du gå in i livet, så håll buden."</span> <span class="verse"><a name="18">18</a>Han frågade honom: "Vilka?" Jesus svarade: "Du skall inte mörda, Du skall inte begå äktenskapsbrott, Du skall inte stjäla, Du skall inte vittna falskt,</span> <span class="verse"><a name="19">19</a>Hedra din far och mor och Du skall älska din nästa som dig själv."</span> <span class="verse"><a name="20">20</a>Då sade den unge mannen till Jesus: "Allt detta har jag hållit. Vad är det mer som fattas?"</span> <span class="verse"><a name="21">21</a>Jesus svarade: "Vill du vara fullkomlig, gå och sälj vad du äger och ge åt de fattiga. Då skall du få en skatt i himlen. Och kom sedan och följ mig."</span> <span class="verse"><a name="22">22</a>När den unge mannen hörde detta, gick han bedrövad sin väg, ty han ägde mycket.</span> <span class="verse"><a name="23">23</a>Jesus sade till sina lärjungar: "Amen säger jag er: det är svårt för en rik att komma in i himmelriket.</span> <span class="verse"><a name="24">24</a>Ja, jag säger er: det är lättare för en kamel att komma igenom ett synålsöga än för en rik att komma in i Guds rike."</span> <span class="verse"><a name="25">25</a>När lärjungarna hörde det, blev de mycket förskräckta och sade: "Vem kan då bli frälst?"</span> <span class="verse"><a name="26">26</a>Jesus såg på dem och sade: "För människor är det omöjligt, men för Gud är allting möjligt."</span> <span class="verse"><a name="27">27</a>Då tog Petrus till orda: "Se,vi har lämnat allt och följt dig. Vad skall vi få för det?"</span> <span class="verse"><a name="28">28</a>Jesus sade till dem: "Amen säger jag er: Vid pånyttfödelsen, när Människosonen sätter sig på sin härlighets tron, då skall också ni som har följt mig sitta på tolv troner och döma Israels tolv stammar.</span> <span class="verse"><a name="29">29</a>Och var och en som för mitt namns skull har lämnat hus eller bröder eller systrar eller far eller mor eller barn eller åkrar, han kommer att få hundrafalt igen och skall ärva evigt liv.</span> <span class="verse"><a name="30">30</a>Men många som är de första skall bli de sista, och många som är de sista skall bli de första.</span> </p></div</div></div></body></html>