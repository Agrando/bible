<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 46</strong></div><p><span class="verse"><a name="1">1</a>Israel bröt upp med allt han ägde. När han kom till Beer-Sheba offrade han slaktoffer åt sin fader Isaks Gud.</span> <span class="verse"><a name="2">2</a>Och Gud talade till Israel i en syn om natten och sade: "Jakob! Jakob!" Han svarade: "Här är jag."</span> <span class="verse"><a name="3">3</a>Då sade han: "Jag är Gud, din faders Gud. Var inte rädd för att resa till Egypten, ty jag skall där göra dig till ett stort folk.</span> <span class="verse"><a name="4">4</a>Jag skall själv följa med dig till Egypten och jag skall också föra dig tillbaka därifrån. Och Josefs hand skall tillsluta dina ögon."</span> <span class="verse"><a name="5">5</a>Jakob bröt upp från Beer-Sheba. Och Israels söner satte sin fader Jakob, sina små barn och sina hustrur på vagnarna som farao hade skickat för att hämta honom.</span> <span class="verse"><a name="6">6</a>De tog sin boskap och de ägodelar som de hade skaffat sig i Kanaans land och kom till Egypten, Jakob och alla hans ättlingar med honom.</span> <span class="verse"><a name="7">7</a>Sina söner och sonsöner, sina döttrar och sondöttrar, alla sina ättlingar förde han med sig till Egypten.</span> <span class="verse"><a name="8">8</a>Detta är namnen på Israels barn, Jakob och hans söner, som kom till Egypten:Jakobs förstfödde var Ruben,</span> <span class="verse"><a name="9">9</a>och Rubens söner var Hanok, Pallu, Hesron och Karmi.</span> <span class="verse"><a name="10">10</a>Simeons söner var Jemuel, Jamin, Ohad, Jakin, Sohar och Saul, den kananeiska kvinnans son.</span> <span class="verse"><a name="11">11</a>Levis söner var Gerson, Kehat och Merari.</span> <span class="verse"><a name="12">12</a>Judas söner var Er, Onan, Sela, Peres och Sera, men Er och Onan dog i Kanaans land, och Peres söner var Hesron och Hamul.</span> <span class="verse"><a name="13">13</a>Isaskars söner var Tola, Puva, Job och Simron.</span> <span class="verse"><a name="14">14</a>Sebulons söner var Sered, Elon och Jaleel.</span> <span class="verse"><a name="15">15</a>Detta var Leas söner som hon födde åt Jakob i Paddan-Aram. Dessutom födde hon åt honom dottern Dina. Sönerna och döttrarna var sammanlagt trettiotre personer.</span> <span class="verse"><a name="16">16</a>Gads söner var Sifjon och Haggi, Suni och Esbon, Eri och Arodi och Areli.</span> <span class="verse"><a name="17">17</a>Asers söner var Jimna, Jisva, Jisvi och Beria, och deras syster var Sera. Berias söner var Heber och Malkiel.</span> <span class="verse"><a name="18">18</a>Dessa var söner till Silpa, som Laban hade givit åt sin dotter Lea. Hon födde dem åt Jakob, sexton personer.</span> <span class="verse"><a name="19">19</a>Rakels, Jakobs hustrus, söner var Josef och Benjamin.</span> <span class="verse"><a name="20">20</a>De söner som föddes åt Josef i Egyptens land var Manasse och Efraim. De föddes åt honom av Asenat, som var dotter till Poti-Fera, prästen i On.</span> <span class="verse"><a name="21">21</a>Benjamins söner var Bela, Beker och Asbel, Gera och Naaman, Ehi och Rosh, Muppim och Huppim och Ard.</span> <span class="verse"><a name="22">22</a>Dessa var Rakels söner som föddes åt Jakob, sammanlagt fjorton personer.</span> <span class="verse"><a name="23">23</a>Dans son var Husim.</span> <span class="verse"><a name="24">24</a>Naftalis söner var Jaseel, Guni, Jeser och Sillem.</span> <span class="verse"><a name="25">25</a>Dessa var söner till Bilha, som Laban hade givit åt sin dotter Rakel, och hon födde dem åt Jakob, sammanlagt sju personer.</span> <span class="verse"><a name="26">26</a>De som kom med Jakob till Egypten, de som var hans ättlingar, var sammanlagt sextiosex personer förutom Jakobs sonhustrur.</span> <span class="verse"><a name="27">27</a>Och Josefs söner, som föddes åt honom i Egypten, var två. De personer av Jakobs hus som kom till Egypten var sammanlagt sjuttio.</span> <span class="verse"><a name="28">28</a>Jakob skickade Juda i förväg till Josef för att denne skulle visa honom vägen till Gosen. Och de kom till landet Gosen.</span> <span class="verse"><a name="29">29</a>Josef lät spänna för sin vagn och for till Gosen för att möta sin fader Israel. När han kom fram till honom föll han honom om halsen och grät länge vid hans hals.</span> <span class="verse"><a name="30">30</a>Och Israel sade till Josef: "Nu kan jag dö då jag har sett ditt ansikte, eftersom du ännu lever."</span> <span class="verse"><a name="31">31</a>Josef sade till sina bröder och sin fars husfolk: "Jag skall fara upp och tala med farao och säga till honom: Mina bröder och min fars husfolk, som hittills bott i Kanaans land, har kommit till mig.</span> <span class="verse"><a name="32">32</a>De här männen är herdar och har ägnat sig åt boskapsskötsel. Sina får och sin nötboskap och allt som de äger har de fört med sig.</span> <span class="verse"><a name="33">33</a>När sedan farao kallar er till sig och frågar vilket yrke ni har,</span> <span class="verse"><a name="34">34</a>skall ni svara: Vi, dina tjänare, har sysslat med boskapsskötsel från vår ungdom ända tills nu, vi liksom våra fäder. Då kommer ni att få bo i landet Gosen, för egyptierna avskyr allt vad fåraherdar heter."</span> </p></div</div></div></body></html>