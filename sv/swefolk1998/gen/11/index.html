<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 11</strong></div><p><span class="verse"><a name="1">1</a>Hela jorden hade ett enda språk och samma ord.</span> <span class="verse"><a name="2">2</a>Men när människorna bröt upp och drog österut, fann de en lågslätt i Sinars land och bosatte sig där.</span> <span class="verse"><a name="3">3</a>De sade till varandra: "Kom, så slår vi tegel och bränner det!" Teglet använde de som sten, och som murbruk använde de jordbeck.</span> <span class="verse"><a name="4">4</a>Och de sade: "Kom, så bygger vi oss en stad och ett torn som har spetsen uppe i himlen. Låt oss göra oss ett namn, så att vi inte sprids ut över hela jorden."</span> <span class="verse"><a name="5">5</a>Då steg Herren ner för att se på staden och tornet som människorna byggde.</span> <span class="verse"><a name="6">6</a>Herren sade: "Se, de är ett enda folk och de har ett enda språk. Detta är deras första tilltag, och härefter skall ingenting vara omöjligt för dem vad de än beslutar sig för.</span> <span class="verse"><a name="7">7</a>Låt oss stiga ner och förbistra deras språk, så att den ene inte förstår vad den andre säger."</span> <span class="verse"><a name="8">8</a>Så spred Herren ut dem därifrån över hela jorden, och de måste upphöra att bygga på staden.</span> <span class="verse"><a name="9">9</a>Den fick namnet Babel, eftersom Herren där förbistrade hela jordens språk, och därifrån spred han ut dem över hela jorden.</span> <span class="verse"><a name="10">10</a>Detta är Sems fortsatta historia. När Sem var 100 år blev han far till Arpaksad, två år efter floden.</span> <span class="verse"><a name="11">11</a>Sedan Sem hade fått Arpaksad levde han 500 år och fick söner och döttrar.</span> <span class="verse"><a name="12">12</a>När Arpaksad var 35 år blev han far till Sela.</span> <span class="verse"><a name="13">13</a>Sedan Arpaksad hade fått Sela levde han 403 år och fick söner och döttrar.</span> <span class="verse"><a name="14">14</a>När Sela var 30 år blev han far till Eber.</span> <span class="verse"><a name="15">15</a>Sedan Sela hade fått Eber levde han 403 år och fick söner och döttrar.</span> <span class="verse"><a name="16">16</a>När Eber var 34 år blev han far till Peleg.</span> <span class="verse"><a name="17">17</a>Sedan Eber hade fått Peleg levde han 430 år och fick söner och döttrar.</span> <span class="verse"><a name="18">18</a>När Peleg var 30 år blev han far till Reu.</span> <span class="verse"><a name="19">19</a>Sedan Peleg hade fått Reu levde han 209 år och fick söner och döttrar.</span> <span class="verse"><a name="20">20</a>När Reu var 32 år blev han far till Serug.</span> <span class="verse"><a name="21">21</a>Sedan Reu hade fått Serug levde han 207 år och fick söner och döttrar.</span> <span class="verse"><a name="22">22</a>När Serug var 30 år blev han far till Nahor.</span> <span class="verse"><a name="23">23</a>Sedan Serug hade fått Nahor levde han 200 år och fick söner och döttrar.</span> <span class="verse"><a name="24">24</a>När Nahor var 29 år blev han far till Tera.</span> <span class="verse"><a name="25">25</a>Sedan Nahor hade fått Tera levde han 119 år och fick söner och döttrar.</span> <span class="verse"><a name="26">26</a>När Tera var 70 år blev han far till Abram, Nahor och Haran.</span> <span class="verse"><a name="27">27</a>Detta är Teras fortsatta historia. Tera blev far till Abram, Nahor och Haran. Och Haran blev far till Lot.</span> <span class="verse"><a name="28">28</a>Haran dog hos sin fader Tera i sitt fosterland, det kaldeiska Ur.</span> <span class="verse"><a name="29">29</a>Abram och Nahor tog sig hustrur. Abrams hustru hette Saraj, och Nahors hustru hette Milka. Hon var dotter till Haran, som var far till Milka och Jiska.</span> <span class="verse"><a name="30">30</a>Men Saraj var ofruktsam och hade inga barn.</span> <span class="verse"><a name="31">31</a>Och Tera tog med sig sin son Abram och sin sonson Lot, Harans son, och sin sonhustru Saraj, som var hustru till hans son Abram. De drog tillsammans ut från det kaldeiska Ur för att bege sig till Kanaans land. Men när de kom till Haran bosatte de sig där.</span> <span class="verse"><a name="32">32</a>Teras ålder blev tvåhundrafem år, och Tera dog i Haran.</span> </p></div</div></div></body></html>