<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 23</strong></div><p><span class="verse"><a name="1">1</a>Sara blev etthundratjugosju år. Så gammal blev Sara.</span> <span class="verse"><a name="2">2</a>Hon dog i Kirjat-Arba, det vill säga Hebron i Kanaans land. Och Abraham kom för att sörja Sara och begråta henne.</span> <span class="verse"><a name="3">3</a>Sedan bröt Abraham upp från sin döda och talade med hetiterna. Han sade:</span> <span class="verse"><a name="4">4</a>"Jag är en främling och gäst hos er. Ge mig en egen gravplats hos er, så att jag kan begrava min döda."</span> <span class="verse"><a name="5">5</a>Hetiterna svarade Abraham:</span> <span class="verse"><a name="6">6</a>"Hör på oss, herre. Du är en Guds furste bland oss. Begrav din döda i den förnämsta av våra gravar. Ingen av oss skall vägra att ge dig sin grav, så att du kan begrava din döda där."</span> <span class="verse"><a name="7">7</a>Då reste sig Abraham upp och bugade sig djupt för hetiterna, landets folk,</span> <span class="verse"><a name="8">8</a>och sade till dem: "Om ni verkligen vill låta mig begrava min döda, så lyssna på mig och lägg ett ord för mig hos Efron, Sohars son,</span> <span class="verse"><a name="9">9</a>så att han ger mig den grotta i Makpela som tillhör honom och som ligger vid utkanten av hans åkerfält. Mot full betalning vill jag att han ger mig den till egen gravplats bland er."</span> <span class="verse"><a name="10">10</a>Men Efron satt bland hetiterna. Och hetiten Efron svarade Abraham i närvaro av alla de hetiter som hade kommit till stadsporten:</span> <span class="verse"><a name="11">11</a>"Nej, min herre, lyssna på mig. Jag ger dig fältet. Grottan som finns där skänker jag dig också. Jag ger den åt dig i mitt folks närvaro. Begrav din döda."</span> <span class="verse"><a name="12">12</a>Abraham bugade sig djupt för landets folk</span> <span class="verse"><a name="13">13</a>och sade till Efron i deras närvaro: "Jag ber dig, lyssna på mig. Jag betalar vad marken är värd. Tag emot det av mig och låt mig begrava min döda där."</span> <span class="verse"><a name="14">14</a>Efron svarade Abraham:</span> <span class="verse"><a name="15">15</a>"Min herre, lyssna på mig. Ett stycke mark värd fyrahundra siklar silver, vad betyder det mellan mig och dig? Begrav du din döda."</span> <span class="verse"><a name="16">16</a>Abraham lyssnade på Efron och vägde upp åt honom den summa som han hade nämnt i hetiternas närvaro, fyrahundra siklar silver, sådant silver som var gångbart i handel.</span> <span class="verse"><a name="17">17</a>Så överläts Efrons mark i Makpela vid Mamre åt Abraham, hela markstycket, både grottan som fanns där och alla träd runt omkring på området.</span> <span class="verse"><a name="18">18</a>Det skedde inför hetiternas ögon, inför alla dem som hade kommit till stadsporten.</span> <span class="verse"><a name="19">19</a>Därefter begravde Abraham sin hustru Sara i grottan vid fältet i Makpela mitt emot Mamre, det vill säga Hebron i Kanaans land.</span> <span class="verse"><a name="20">20</a>Marken och grottan som fanns där överläts så av hetiterna till Abraham som egen gravplats.</span> </p></div</div></div></body></html>