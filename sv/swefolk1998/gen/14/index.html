<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 14</strong></div><p><span class="verse"><a name="1">1</a>Vid den tid då Amrafel var kung i Sinar, Arjok kung i Ellasar, Kedorlaomer kung i Elam och Tidal kung över Gojim,</span> <span class="verse"><a name="2">2</a>förde dessa kungar krig mot Bera, kungen i Sodom, Birsa, kungen i Gomorra, Sinab, kungen i Adma, Semeber, kungen i Sebojim, och kungen i Bela, det vill säga Soar.</span> <span class="verse"><a name="3">3</a>Alla dessa förenade sig och tågade till Siddimsdalen där Döda havet nu är.</span> <span class="verse"><a name="4">4</a>I tolv år hade de varit under Kedorlaomer, men under det trettonde året hade de gjort uppror.</span> <span class="verse"><a name="5">5</a>Under det fjortonde året kom Kedorlaomer tillsammans med de kungar som var på hans sida, och de slog rafaeerna i Asterot-Karnajim, suseerna i Ham, emeerna i Save-Kirjatajim</span> <span class="verse"><a name="6">6</a>och horeerna på deras berg Seir och drev dem ända till El-Paran vid öknen.</span> <span class="verse"><a name="7">7</a>Sedan vände de om och kom till En-Mispat, det vill säga Kadesh, och erövrade hela amalekiternas land. De slog också amoreerna som bodde i Hasason-Tamar.</span> <span class="verse"><a name="8">8</a>Kungen i Sodom drog då ut tillsammans med kungen i Gomorra, kungen i Adma, kungen i Sebojim och kungen i Bela, det vill säga Soar. De ställde upp sig till strid mot dem i Siddimsdalen,</span> <span class="verse"><a name="9">9</a>mot Kedorlaomer, kungen i Elam, Tidal, kungen över Gojim, Amrafel, kungen i Sinar, och Arjok, kungen i Ellasar; fyra kungar mot de fem.</span> <span class="verse"><a name="10">10</a>Men Siddimsdalen var full av jordbecksgropar. Kungarna i Sodom och Gomorra flydde och föll då i dessa. De övriga flydde till bergsbygden.</span> <span class="verse"><a name="11">11</a>Så tog man all egendom och alla livsmedel som fanns i Sodom och Gomorra och tågade bort.</span> <span class="verse"><a name="12">12</a>De tog också med sig Abrams brorson Lot och allt han ägde. Han bodde ju i Sodom.</span> <span class="verse"><a name="13">13</a>Men en som lyckats fly kom och berättade detta för Abram, hebreen. Han bodde vid den terebintlund som tillhörde amoreen Mamre, Eskols och Aners bror, och de var i förbund med Abram.</span> <span class="verse"><a name="14">14</a>Då Abram hörde att hans släkting hade tagits tillfånga, lät han sina mest betrodda män rycka ut, trehundraarton män som var födda i hans hus, och de förföljde fienderna ända till Dan.</span> <span class="verse"><a name="15">15</a>Han fördelade sitt folk och överföll dem med sina tjänare om natten, slog dem och förföljde dem ända till Hoba norr om Damaskus</span> <span class="verse"><a name="16">16</a>och tog tillbaka all egendom. Sin släkting Lot och hans ägodelar tog han också tillbaka, liksom kvinnorna och det övriga folket.</span> <span class="verse"><a name="17">17</a>När Abram hade kommit tillbaka efter att ha slagit Kedorlaomer och de kungar som var med honom, gick kungen i Sodom ut för att möta honom i Savedalen, det vill säga Kungadalen.</span> <span class="verse"><a name="18">18</a>Och Melkisedek, kungen i Salem, lät bära ut bröd och vin. Han var präst åt Gud den Högste,</span> <span class="verse"><a name="19">19</a>och han välsignade Abram och sade:"Välsignad vare Abramav Gud den Högste,skapare av himmel och jord!</span> <span class="verse"><a name="20">20</a>Och välsignad vare Gud den Högste,som har givit dina fiender i din hand!"Och Abram gav honom tionde av allt.</span> <span class="verse"><a name="21">21</a>Kungen i Sodom sade till Abram: "Ge mig folket. Krigsbytet kan du behålla för dig själv."</span> <span class="verse"><a name="22">22</a>Men Abram svarade kungen i Sodom: "Jag lyfter min hand upp till Herren, till Gud den Högste, skapare av himmel och jord:</span> <span class="verse"><a name="23">23</a>Jag vill inte ta ens en tråd eller en sandalrem, än mindre något annat som tillhör dig. Du skall inte kunna säga: Jag har gjort Abram rik.</span> <span class="verse"><a name="24">24</a>Jag vill inte ha någonting. Det räcker med vad mina män har ätit och mina följeslagares andel, Aner, Eskol och Mamre. Låt dem få sin del."</span> </p></div</div></div></body></html>