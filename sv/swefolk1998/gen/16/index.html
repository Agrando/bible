<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 16</strong></div><p><span class="verse"><a name="1">1</a>Abrams hustru Saraj hade inte fött några barn åt honom. Men hon hade en egyptisk slavinna som hette Hagar.</span> <span class="verse"><a name="2">2</a>Och Saraj sade till Abram: "Se, Herren har gjort mig ofruktsam. Gå in till min slavinna. Jag kanske kan få barn genom henne." Och Abram lyssnade till Sarajs ord.</span> <span class="verse"><a name="3">3</a>När Abram hade bott tio år i Kanaans land tog hans hustru Saraj sin egyptiska slavinna Hagar och gav henne till hustru åt sin man Abram.</span> <span class="verse"><a name="4">4</a>Han gick in till Hagar och hon blev havande, men när hon märkte att hon var havande, började hon förakta sin husmor.</span> <span class="verse"><a name="5">5</a>Då sade Saraj till Abram: "Den orätt jag utsätts för skall komma över dig. Jag lade själv min slavinna i din famn, men när hon märkte att hon var havande började hon förakta mig. Herren skall döma mellan mig och dig."</span> <span class="verse"><a name="6">6</a>Abram sade till Saraj: "Se, din slavinna är i din hand. Gör med henne som du finner bäst." När då Saraj bestraffade henne, flydde hon bort från henne.</span> <span class="verse"><a name="7">7</a>Men Herrens ängel fann henne vid en vattenkälla i öknen, den källa som ligger vid vägen till Shur.</span> <span class="verse"><a name="8">8</a>Han sade: "Hagar, Sarajs slavinna, varifrån kommer du och vart går du?" Hon svarade: "Jag är på flykt ifrån min husmor Saraj."</span> <span class="verse"><a name="9">9</a>Då sade Herrens ängel till henne: "Gå tillbaka till din husmor och ödmjuka dig under henne."</span> <span class="verse"><a name="10">10</a>Herrens ängel sade vidare: "Jag skall göra dina efterkommande så talrika att man inte kan räkna dem."</span> <span class="verse"><a name="11">11</a>Sedan sade Herrens ängel till henne:"Se, du är havandeoch du skall föda en son.Honom skall du kalla Ismael,ty Herren har hört hur du har lidit.</span> <span class="verse"><a name="12">12</a>Han skall vara som en vildåsna.Hans hand skall vara mot allaoch allas hand mot honom.Och han skall bo mitt emotalla sina bröder."</span> <span class="verse"><a name="13">13</a>Och hon gav Herren, som hade talat med henne, ett namn. Hon sade: "Du är den Gud som ser mig", för hon tänkte: "Har jag verkligen fått se en skymt av honom som ser mig?"</span> <span class="verse"><a name="14">14</a>Därför kallar man brunnen Beer-Lahaj-Roi. Den ligger mellan Kadesh och Bered.</span> <span class="verse"><a name="15">15</a>Hagar födde en son åt Abram. Och Abram gav sonen som Hagar fött namnet Ismael.</span> <span class="verse"><a name="16">16</a>Abram var åttiosex år när Hagar födde Ismael åt honom.</span> </p></div</div></div></body></html>