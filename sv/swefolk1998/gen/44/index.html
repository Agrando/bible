<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 44</strong></div><p><span class="verse"><a name="1">1</a>Därefter befallde Josef sin husföreståndare: "Fyll männens säckar med säd så mycket de rymmer, och lägg vars och ens pengar överst i hans säck.</span> <span class="verse"><a name="2">2</a>Och min bägare, silverbägaren, skall du lägga överst i den yngstes säck tillsammans med pengarna för hans säd." Han gjorde som Josef hade sagt.</span> <span class="verse"><a name="3">3</a>På morgonen när det blev ljust sändes männen i väg med sina åsnor.</span> <span class="verse"><a name="4">4</a>Men när de hade kommit ett litet stycke utanför staden, sade Josef till sin husföreståndare: "Sätt efter männen, och när du hinner upp dem skall du säga till dem: Varför har ni lönat gott med ont?</span> <span class="verse"><a name="5">5</a>Det är ju den bägaren som min herre dricker ur och som han brukar spå med. Det är en ond gärning ni har gjort."</span> <span class="verse"><a name="6">6</a>När han kom ifatt dem sade han detta till dem.</span> <span class="verse"><a name="7">7</a>Då svarade de honom: "Varför talar min herre så? Dina tjänare skulle aldrig kunna göra något sådant!</span> <span class="verse"><a name="8">8</a>Pengarna vi hittade överst i våra säckar har vi ju fört tillbaka till dig från Kanaans land. Varför skulle vi då stjäla silver eller guld ur din herres hus?</span> <span class="verse"><a name="9">9</a>Den av dina tjänare som har bägaren skall dö och vi andra skall bli min herres slavar."</span> <span class="verse"><a name="10">10</a>Han svarade: "Ja, det skall bli som ni har sagt. Den som bägaren finns hos skall bli min slav. Men ni andra är utan skuld."</span> <span class="verse"><a name="11">11</a>Var och en skyndade sig att lyfta ner sin säck på marken och öppnade den.</span> <span class="verse"><a name="12">12</a>Han sökte först hos den äldste och slutade hos den yngste. Och bägaren hittades i Benjamins säck.</span> <span class="verse"><a name="13">13</a>Då rev de sönder sina kläder, lastade sina åsnor och vände tillbaka till staden.</span> <span class="verse"><a name="14">14</a>Juda och hans bröder gick in i Josefs hus, där han ännu var kvar, och de föll ner till jorden för honom.</span> <span class="verse"><a name="15">15</a>Då sade Josef till dem: "Vad har ni gjort? Förstod ni inte att en man som jag kan spå?"</span> <span class="verse"><a name="16">16</a>Juda svarade: "Vad skall vi säga till min herre, hur skall vi tala och hur skall vi rentvå oss? Gud har funnit dina tjänares missgärning. Vi är nu min herres slavar, både den som bägaren hittades hos och vi andra."</span> <span class="verse"><a name="17">17</a>Men Josef sade: "Nej, aldrig skulle jag göra så! Den som bägaren hittades hos, han skall bli min slav. Men ni andra kan fara hem till er far i frid."</span> <span class="verse"><a name="18">18</a>Då steg Juda fram till honom och sade: "Lyssna på mig, herre! Låt din tjänare säga ett ord inför min herre och bli inte vred på din tjänare, för du är som farao.</span> <span class="verse"><a name="19">19</a>Min herre frågade sina tjänare och sade: Har ni en far eller någon mer bror?</span> <span class="verse"><a name="20">20</a>Vi svarade min herre: Vi har en gammal far och en son till honom, en som är född på hans ålderdom och som ännu är ung. Men en bror till honom är död, så han är den ende som är kvar efter sin mor, och hans far älskar honom.</span> <span class="verse"><a name="21">21</a>Då sade du till dina tjänare: För honom hit ner till mig, så att jag med egna ögon får se honom.</span> <span class="verse"><a name="22">22</a>Och vi svarade min herre: Pojken kan inte lämna sin far, han skulle dö om han lämnade honom.</span> <span class="verse"><a name="23">23</a>Men du sade till dina tjänare: Om er yngste bror inte följer med er hit ner så får ni inte komma inför mitt ansikte.</span> <span class="verse"><a name="24">24</a>När vi kommit hem till din tjänare, min far, berättade vi för honom vad min herre hade sagt.</span> <span class="verse"><a name="25">25</a>Och när vår far sade: Res tillbaka och köp lite säd till mat åt oss,</span> <span class="verse"><a name="26">26</a>svarade vi: Vi kan inte resa dit ner. Bara på det villkoret att vår yngste bror följer med oss kan vi resa. Vi får inte komma inför mannens ansikte om vår yngste bror inte är med.</span> <span class="verse"><a name="27">27</a>Men din tjänare, min far, sade till oss: Ni vet själva att min hustru har fött två söner åt mig.</span> <span class="verse"><a name="28">28</a>En gick bort ifrån mig, och jag sade: Han är säkert ihjälriven. Och jag har inte sett honom sedan dess.</span> <span class="verse"><a name="29">29</a>Om ni tar också denne ifrån mig och någon olycka händer honom, så för ni mina grå hår med sorg ner i dödsriket.</span> <span class="verse"><a name="30">30</a>Om jag alltså kommer hem till din tjänare, min far, utan pojken som vår fars hjärta är så fäst vid,</span> <span class="verse"><a name="31">31</a>då blir det hans död när han ser att pojken inte är med. Dina tjänare skulle då föra din tjänares, vår fars, grå hår med sorg ner i dödsriket.</span> <span class="verse"><a name="32">32</a>Jag, din tjänare, har lovat min far att ansvara för pojken, och jag har sagt att om jag inte har honom med mig hem igen skall jag vara en syndare inför min far i all min tid.</span> <span class="verse"><a name="33">33</a>Låt därför din tjänare stanna kvar hos min herre som slav i pojkens ställe, men låt honom fara hem med sina bröder.</span> <span class="verse"><a name="34">34</a>Hur skulle jag kunna resa hem till min far utan att ha pojken med mig? Jag förmår inte se den sorg som då skulle drabba min far."</span> </p></div</div></div></body></html>