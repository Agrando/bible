<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 30</strong></div><p><span class="verse"><a name="1">1</a>När Rakel såg att hon inte födde några barn åt Jakob, blev hon avundsjuk på sin syster och sade till Jakob: "Skaffa mig barn, annars dör jag."</span> <span class="verse"><a name="2">2</a>Då blev Jakob arg på Rakel och svarade: "Kan jag ersätta Gud, som har hindrat dig att få barn?"</span> <span class="verse"><a name="3">3</a>Hon sade: "Se, där är min slavinna Bilha. Gå in till henne, så att hon får föda barn åt mig och jag får avkomma genom henne."</span> <span class="verse"><a name="4">4</a>Så gav hon honom sin slavinna Bilha till hustru, och Jakob gick in till henne.</span> <span class="verse"><a name="5">5</a>Bilha blev havande och födde en son åt Jakob.</span> <span class="verse"><a name="6">6</a>Då sade Rakel: "Gud har skaffat mig rätt. Han har hört min röst och gett mig en son." Därför gav hon honom namnet Dan.</span> <span class="verse"><a name="7">7</a>Och Bilha, Rakels slavinna, blev åter havande och födde en andra son åt Jakob.</span> <span class="verse"><a name="8">8</a>Då sade Rakel: "Guds strider har jag stridit med min syster och vunnit seger." Och hon gav honom namnet Naftali.</span> <span class="verse"><a name="9">9</a>När Lea såg att hon hade slutat föda barn, tog hon sin slavinna Silpa och gav henne till hustru åt Jakob.</span> <span class="verse"><a name="10">10</a>Och Silpa, Leas slavinna, födde en son åt Jakob.</span> <span class="verse"><a name="11">11</a>Då sade Lea: "Till lycka." Och hon gav honom namnet Gad.</span> <span class="verse"><a name="12">12</a>Leas slavinna Silpa födde en andra son åt Jakob.</span> <span class="verse"><a name="13">13</a>Då sade Lea: "Jag är lycklig. Ja, unga kvinnor skall prisa mig lycklig." Och hon gav honom namnet Aser.</span> <span class="verse"><a name="14">14</a>Men en gång under veteskörden gick Ruben ut på marken och fann kärleksäpplen som han bar till sin mor Lea. Då sade Rakel till Lea: "Ge mig av din sons kärleksäpplen."</span> <span class="verse"><a name="15">15</a>Men hon svarade henne: "Är det inte nog att du har tagit min man? Vill du ta min sons kärleksäpplen också?" Rakel sade: "Han får ligga med dig i natt om jag får din sons kärleksäpplen."</span> <span class="verse"><a name="16">16</a>När Jakob kom hem från marken på kvällen, gick Lea och mötte honom och sade: "Du skall gå in till mig, för jag har gett min sons kärleksäpplen som lön för dig." Så låg han med henne den natten.</span> <span class="verse"><a name="17">17</a>Gud hörde Lea, och hon blev havande och födde en femte son åt Jakob.</span> <span class="verse"><a name="18">18</a>Då sade Lea: "Gud har gett mig lön för att jag gav min slavinna åt min man." Och hon gav honom namnet Isaskar.</span> <span class="verse"><a name="19">19</a>Lea blev åter havande och födde en sjätte son åt Jakob.</span> <span class="verse"><a name="20">20</a>Då sade hon: "Gud har gett mig en god gåva. Nu skall min man bo hos mig, eftersom jag har fött sex söner åt honom." Och hon gav honom namnet Sebulon.</span> <span class="verse"><a name="21">21</a>Därefter födde hon en dotter och gav henne namnet Dina.</span> <span class="verse"><a name="22">22</a>Men Gud tänkte på Rakel. Gud hörde henne och gjorde henne fruktsam.</span> <span class="verse"><a name="23">23</a>Och hon blev havande och födde en son. Då sade hon: "Gud har tagit bort min skam."</span> <span class="verse"><a name="24">24</a>Och hon gav honom namnet Josef och sade: " Herren skall ge mig ännu en son."</span> <span class="verse"><a name="25">25</a>När Rakel hade fött Josef, sade Jakob till Laban: "Låt mig fara. Jag vill bege mig hem till min bygd och till mitt land.</span> <span class="verse"><a name="26">26</a>Ge mig mina hustrur och mina barn som jag har arbetat hos dig för och låt mig fara hem. Du vet ju själv hur jag har arbetat åt dig."</span> <span class="verse"><a name="27">27</a>Laban svarade honom: "Låt mig finna nåd för dina ögon. Genom spåtecken förstår jag att Herren har välsignat mig för din skull."</span> <span class="verse"><a name="28">28</a>Han tillade: "Bestäm vad du vill ha i lön av mig, så skall jag ge dig det."</span> <span class="verse"><a name="29">29</a>Jakob sade till honom: "Du vet själv hur jag har arbetat åt dig och vad det har blivit av din boskap hos mig.</span> <span class="verse"><a name="30">30</a>Det lilla du hade innan jag kom har förökat sig och blivit mycket, eftersom Herren har välsignat dig var jag än gått fram. Men när skall jag få göra något för mitt eget hus?"</span> <span class="verse"><a name="31">31</a>Han svarade: "Vad skall jag ge dig?" Jakob sade: "Du skall inte ge mig något alls. Om du gör mig till viljes i det jag nu säger skall jag fortsätta att vara herde för din hjord och vakta den.</span> <span class="verse"><a name="32">32</a>Jag vill gå igenom hela din hjord i dag och ur den skilja ut alla spräckliga och brokiga djur, alla mörka djur bland lammen och dem som är brokiga och spräckliga bland getterna. Det skall vara min lön.</span> <span class="verse"><a name="33">33</a>När du senare kommer för att med egna ögon se vad som har blivit min lön, då skall min rättfärdighet vara mitt vittne. Alla getter hos mig som inte är spräckliga eller brokiga och alla lamm som inte är mörka skall räknas som stulna."</span> <span class="verse"><a name="34">34</a>"Det är bra", sade Laban. "Det får bli som du har sagt."</span> <span class="verse"><a name="35">35</a>Samma dag skilde Laban ut de strimmiga och brokiga bockarna och alla spräckliga och brokiga hongetter, alla som det fanns något vitt på, och alla lamm som var mörka. Dessa lämnade han i sina söners vård.</span> <span class="verse"><a name="36">36</a>Han lät ett avstånd av tre dagsresor vara mellan sig och Jakob. Och Jakob fick sedan vakta Labans övriga hjord.</span> <span class="verse"><a name="37">37</a>Men Jakob tog färska käppar av poppel, mandelträd och lönn och gjorde vita ränder på dem genom att skala av barken så att det vita på käpparna syntes.</span> <span class="verse"><a name="38">38</a>Sedan lade han käpparna som han skalat i rännorna eller vattenhoarna, så att djuren hade dem framför sig när hjordarna kom för att dricka. De brukade para sig när de kom för att dricka.</span> <span class="verse"><a name="39">39</a>När djuren parade sig vid käpparna blev djurens avkomma strimmig, spräcklig och brokig.</span> <span class="verse"><a name="40">40</a>Sedan förde Jakob lammen åt sidan och ordnade de övriga djuren så att de vände huvudena mot det strimmiga och mot allt det mörka i Labans hjord. Så skaffade han sig egna hjordar som han inte blandade med Labans hjord.</span> <span class="verse"><a name="41">41</a>Så ofta de kraftiga djuren skulle para sig, lade Jakob käpparna framför djurens ögon i rännorna, så att de parade sig vid käpparna.</span> <span class="verse"><a name="42">42</a>Men när det var svaga djur, lade han inte dit dem. På det sättet fick Laban de svaga djuren och Jakob de kraftiga.</span> <span class="verse"><a name="43">43</a>Och Jakob blev mycket rik. Han fick mycket småboskap och dessutom slavinnor och slavar, kameler och åsnor.</span> </p></div</div></div></body></html>