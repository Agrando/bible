<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 35</strong></div><p><span class="verse"><a name="1">1</a>Gud sade till Jakob: "Gå upp till Betel och stanna där och res ett altare åt den Gud som uppenbarade sig för dig, när du flydde för din bror Esau."</span> <span class="verse"><a name="2">2</a>Då sade Jakob till sitt husfolk och till alla som var med honom: "Gör er av med de främmande gudar som ni har hos er, rena er och byt kläder,</span> <span class="verse"><a name="3">3</a>och låt oss dra upp till Betel. Där skall jag resa ett altare åt den Gud som svarade mig när jag var i nöd och som var med mig på den väg jag gick."</span> <span class="verse"><a name="4">4</a>Och de gav Jakob alla de främmande gudar som de hade hos sig och alla sina örringar, och Jakob grävde ner allt detta under terebinten vid Sikem.</span> <span class="verse"><a name="5">5</a>Sedan bröt de upp, och en förskräckelse från Gud kom över städerna runt omkring, så att man inte förföljde Jakobs söner.</span> <span class="verse"><a name="6">6</a>Och Jakob kom till Lus, det vill säga Betel, i Kanaans land, med allt det folk som var med honom.</span> <span class="verse"><a name="7">7</a>Där byggde han ett altare och kallade platsen El-Betel, därför att Gud hade uppenbarat sig för honom där, när han flydde för sin bror.</span> <span class="verse"><a name="8">8</a>Debora, Rebeckas amma, dog och blev begravd under en ek nedanför Betel. Den fick namnet Gråteken.</span> <span class="verse"><a name="9">9</a>Gud visade sig på nytt för Jakob när han hade kommit tillbaka från Paddan-Aram, och han välsignade honom.</span> <span class="verse"><a name="10">10</a>Gud sade till honom: "Ditt namn är Jakob, men du skall inte längre heta Jakob utan Israel skall vara ditt namn." Och han gav honom namnet Israel.</span> <span class="verse"><a name="11">11</a>Gud sade till honom: "Jag är Gud den Allsmäktige. Var fruktsam och föröka dig. Ett folk, ja, skaror av folk skall komma från dig, och kungar skall utgå från dig.</span> <span class="verse"><a name="12">12</a>Det land som jag har givit åt Abraham och Isak ger jag till dig. Och åt dina efterkommande skall jag ge detta land."</span> <span class="verse"><a name="13">13</a>Sedan for Gud upp från honom på den plats där han hade talat med honom.</span> <span class="verse"><a name="14">14</a>Men Jakob reste en stod på den plats där Gud hade talat med honom, en stod av sten, och han offrade drickoffer på den och göt olja över den.</span> <span class="verse"><a name="15">15</a>Jakob gav platsen där Gud hade talat med honom namnet Betel.</span> <span class="verse"><a name="16">16</a>Sedan bröt de upp från Betel. När det var ett stycke kvar till Efrata födde Rakel, och förlossningen var svår.</span> <span class="verse"><a name="17">17</a>Då det var som svårast sade barnmorskan till henne: "Var inte rädd, också den här gången får du en son."</span> <span class="verse"><a name="18">18</a>Men när hennes själ skulle lämna henne - ty hon var döende - gav hon honom namnet Ben-Oni. Men hans far kallade honom Benjamin.</span> <span class="verse"><a name="19">19</a>Rakel dog och begravdes vid vägen till Efrat, det vill säga Betlehem.</span> <span class="verse"><a name="20">20</a>Jakob reste en stod på hennes grav. Det är den som än i dag kallas Rakels gravsten.</span> <span class="verse"><a name="21">21</a>Och Israel bröt upp därifrån och reste sitt tält på andra sidan Herdetornet.</span> <span class="verse"><a name="22">22</a>Medan Israel bodde där i landet hände sig att Ruben gick in till sin fars bihustru Bilha och låg med henne. Och Israel fick höra det.Jakob hade tolv söner.</span> <span class="verse"><a name="23">23</a>Leas söner var Ruben, Jakobs förstfödde, samt Simeon, Levi, Juda, Isaskar och Sebulon.</span> <span class="verse"><a name="24">24</a>Rakels söner var Josef och Benjamin.</span> <span class="verse"><a name="25">25</a>Rakels slavinna Bilhas söner var Dan och Naftali.</span> <span class="verse"><a name="26">26</a>Leas slavinna Silpas söner var Gad och Aser. Detta var Jakobs söner, och de föddes åt honom i Paddan-Aram.</span> <span class="verse"><a name="27">27</a>Jakob kom hem till sin fader Isak i Mamre vid Kirjat-Arba, det vill säga Hebron, där Abraham och Isak hade bott som främlingar.</span> <span class="verse"><a name="28">28</a>Och Isak levde etthundraåttio år.</span> <span class="verse"><a name="29">29</a>Sedan gav han upp andan och dog och samlades till sitt folk, gammal och mätt på att leva. Hans söner Esau och Jakob begravde honom.</span> </p></div</div></div></body></html>