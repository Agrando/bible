<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 4</strong></div><p><span class="verse"><a name="1">1</a>Mannen kände sin hustru Eva, och hon blev havande och födde Kain. Då sade hon: "Jag har fått en man från Herren."</span> <span class="verse"><a name="2">2</a>Hon födde ännu en son, Abel, Kains bror. Abel blev herde och Kain blev åkerbrukare.</span> <span class="verse"><a name="3">3</a>Efter en tid hände sig att Kain bar fram en offergåva åt Herren av markens gröda.</span> <span class="verse"><a name="4">4</a>Även Abel bar fram sin gåva av det förstfödda i sin hjord, av djurens fett. Och Herren såg till Abel och hans offer,</span> <span class="verse"><a name="5">5</a>men till Kain och hans offer såg han inte. Då blev Kain mycket vred och hans blick blev mörk.</span> <span class="verse"><a name="6">6</a>Och Herren sade till Kain: "Varför är du vred och varför är din blick så mörk?</span> <span class="verse"><a name="7">7</a>Är det inte så att om du gör det som är gott, ser du frimodigt upp, men om du inte gör det som är gott, då lurar synden vid dörren. Den har begär till dig, men du skall råda över den."</span> <span class="verse"><a name="8">8</a>Kain talade med sin bror Abel, och medan de var ute på marken överföll Kain sin bror och dödade honom.</span> <span class="verse"><a name="9">9</a>Och Herren sade till Kain: "Var är din bror Abel?" Han svarade: "Jag vet inte. Skall jag hålla reda på min bror?"</span> <span class="verse"><a name="10">10</a>Då sade han: "Vad har du gjort? Hör, din brors blod ropar till mig från marken!</span> <span class="verse"><a name="11">11</a>Nu är du förbannad mer än den jord som har öppnat sin mun för att ta emot din brors blod av din hand.</span> <span class="verse"><a name="12">12</a>När du brukar jorden skall den inte längre ge dig sin gröda. Kringflackande och hemlös skall du vara på jorden."</span> <span class="verse"><a name="13">13</a>Kain sade då till Herren: "Mitt brott är för stort för att förlåtas.</span> <span class="verse"><a name="14">14</a>Se, i dag driver du mig bort från åkerjorden, och jag är dold för ditt ansikte. Kringflackande och hemlös kommer jag att vara på jorden, så att vem som helst som träffar på mig kan döda mig."</span> <span class="verse"><a name="15">15</a>Men Herren sade till honom: "Kain skall bli hämnad sjufalt, vem som än dödar honom." Och Herren satte ett tecken på Kain så att ingen som träffade på honom skulle döda honom.</span> <span class="verse"><a name="16">16</a>Så gick Kain bort från Herrens ansikte och bosatte sig i landet Nod, öster om Eden.</span> <span class="verse"><a name="17">17</a>Kain kände sin hustru och hon blev havande och födde Hanok. Och Kain byggde en stad och kallade den Hanok efter sin son.</span> <span class="verse"><a name="18">18</a>Åt Hanok föddes Irad, och Irad blev far till Mehujael. Mehujael blev far till Metusael, och Metusael blev far till Lemek.</span> <span class="verse"><a name="19">19</a>Lemek tog sig två hustrur, den ena hette Ada och den andra Silla.</span> <span class="verse"><a name="20">20</a>Ada födde Jabal. Han blev stamfader till dem som bor i tält och är boskapsskötare.</span> <span class="verse"><a name="21">21</a>Hans bror hette Jubal. Han blev stamfader till alla dem som spelar harpa och flöjt.</span> <span class="verse"><a name="22">22</a>Silla födde också en son, Tubal-Kain. Han var smed och gjorde alla slags redskap av koppar och järn. Tubal-Kains syster hette Naama.</span> <span class="verse"><a name="23">23</a>Lemek sade till sina hustrur:"Ada och Silla,hör på mig!Ni Lemeks hustrur,lyssna till mina ord:En man har jag dödat för varje såroch en ung man för varje blåmärke.</span> <span class="verse"><a name="24">24</a>Ja, sju gånger blir Kain hämnad,men Lemek sjuttiosju gånger."</span> <span class="verse"><a name="25">25</a>Adam kände åter sin hustru, och hon födde en son som hon gav namnet Set. Hon sade: "Gud har gett mig en annan avkomling i stället för Abel, eftersom Kain dödade honom."</span> <span class="verse"><a name="26">26</a>Också Set fick en son och han gav honom namnet Enos. Vid den tiden började man åkalla Herrens namn.</span> </p></div</div></div></body></html>