<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 15</strong></div><p><span class="verse"><a name="1">1</a>Därefter kom Herrens ord till Abram i en syn. Han sade: "Frukta inte, Abram. Jag är din sköld. Din lön skall bli mycket stor."</span> <span class="verse"><a name="2">2</a>Men Abram sade: "Herre Herre, vad skall du ge mig? Jag går ju bort barnlös, och arvinge till mitt hus är Elieser från Damaskus."</span> <span class="verse"><a name="3">3</a>Abram sade vidare: "Se, mig har du inte givit någon avkomma. En av mitt husfolk kommer att ärva mig."</span> <span class="verse"><a name="4">4</a>Men Herrens ord kom till honom: "Denne skall inte ärva dig, utan en som kommer från din egen kropp skall bli din arvinge."</span> <span class="verse"><a name="5">5</a>Sedan förde han honom ut och sade: "Se upp mot himlen och räkna stjärnorna, om du kan räkna dem", och han sade till honom: "Så skall din avkomma bli."</span> <span class="verse"><a name="6">6</a>Och Abram trodde på Herren, och han räknade honom det till rättfärdighet.</span> <span class="verse"><a name="7">7</a>Sedan sade han till honom: "Jag är Herren, som har fört dig ut från det kaldeiska Ur för att ge dig detta land till arvedel."</span> <span class="verse"><a name="8">8</a>Han svarade: "Herre, Herre, hur skall jag veta att jag kommer att ärva det?"</span> <span class="verse"><a name="9">9</a>Då sade han till honom: "Hämta åt mig en treårig kviga, en treårig get, en treårig bagge, en turturduva och en ung duva."</span> <span class="verse"><a name="10">10</a>Han hämtade alla dessa åt honom och styckade dem mitt itu och lade styckena mot varandra. Men fåglarna styckade han inte.</span> <span class="verse"><a name="11">11</a>Och rovfåglar slog sig ner på de döda kropparna, men Abram drev bort dem.</span> <span class="verse"><a name="12">12</a>När solen höll på att gå ner föll en tung sömn över Abram, och se, då kom skräck och ett stort mörker över honom.</span> <span class="verse"><a name="13">13</a>Och Herren sade till Abram: "Det skall du veta att dina efterkommande skall bo som främlingar i ett land som inte är deras. Där skall de bli slavar, och man skall förtrycka dem i fyrahundra år.</span> <span class="verse"><a name="14">14</a>Men det folk som gör dem till slavar skall jag döma. Sedan skall de dra ut med stora ägodelar.</span> <span class="verse"><a name="15">15</a>Men du själv skall gå till dina fäder i frid och bli begravd vid hög ålder.</span> <span class="verse"><a name="16">16</a>I fjärde släktledet skall de återvända hit. Ty ännu har inte amoreerna fyllt sina synders mått."</span> <span class="verse"><a name="17">17</a>När solen hade gått ner och det blivit alldeles mörkt, syntes en rykande ugn med en brinnande fackla, som for fram mellan köttstyckena.</span> <span class="verse"><a name="18">18</a>På den dagen slöt Herren ett förbund med Abram och sade: "Åt dina efterkommande skall jag ge detta land, från Egyptens flod ända till den stora floden, floden Eufrat:</span> <span class="verse"><a name="19">19</a>keniternas, kenisiternas, kadmoneernas,</span> <span class="verse"><a name="20">20</a>hetiternas, perisseernas, rafaeernas,</span> <span class="verse"><a name="21">21</a>amoreernas, kananeernas, girgaseernas och jebusiternas land."</span> </p></div</div></div></body></html>