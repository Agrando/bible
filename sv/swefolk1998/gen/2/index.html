<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 2</strong></div><p><span class="verse"><a name="1">1</a>Så fullbordades himlen och jorden med hela sin härskara.</span> <span class="verse"><a name="2">2</a>På sjunde dagen hade Gud fullbordat sitt skapelseverk. Han vilade på sjunde dagen från hela det verk som han hade gjort.</span> <span class="verse"><a name="3">3</a>Gud välsignade den sjunde dagen och helgade den, ty på den dagen vilade han från allt sitt verk som han hade skapat och gjort.</span> <span class="verse"><a name="4">4</a>Detta är himlens och jordens fortsatta historia sedan de skapats, då när Herren Gud hade gjort jord och himmel.</span> <span class="verse"><a name="5">5</a>Det växte ännu ingen buske på jorden och ingen ört hade ännu skjutit upp ur marken. Ty Herren Gud hade inte låtit det regna på jorden och det fanns ingen människa som kunde bruka den.</span> <span class="verse"><a name="6">6</a>Men en dimma steg upp från jorden och vattnade hela marken.</span> <span class="verse"><a name="7">7</a>Och Herren Gud formade människan av stoft från jorden och blåste in livsande i hennes näsa. Så blev människan en levande själ.</span> <span class="verse"><a name="8">8</a>Herren Gud planterade en lustgård i Eden, österut, och satte där människan som han hade format.</span> <span class="verse"><a name="9">9</a>Och Herren Gud lät alla slags träd som var ljuvliga att se på och goda att äta av växa upp ur marken. Livets träd liksom trädet med kunskap om gott och ont satte han mitt i lustgården.</span> <span class="verse"><a name="10">10</a>Från Eden gick en flod ut som vattnade lustgården och som sedan delade sig i fyra huvudgrenar.</span> <span class="verse"><a name="11">11</a>Den första heter Pison. Det är den som flyter runt hela landet Havila, där det finns guld.</span> <span class="verse"><a name="12">12</a>Guldet i det landet är gott och där finns också bdelliumharts och onyxsten.</span> <span class="verse"><a name="13">13</a>Den andra floden heter Gihon. Det är den som flyter runt hela landet Kush.</span> <span class="verse"><a name="14">14</a>Den tredje floden heter Hiddekel. Det är den som flyter öster om Assur. Den fjärde floden är Eufrat.</span> <span class="verse"><a name="15">15</a>Herren Gud tog mannen och satte honom i Edens lustgård för att han skulle odla och bevara den.</span> <span class="verse"><a name="16">16</a>Och Herren Gud gav mannen denna befallning: "Du kan fritt äta av alla träd i lustgården,</span> <span class="verse"><a name="17">17</a>men av trädet med kunskap om gott och ont skall du inte äta, ty den dag du äter av det skall du döden dö."</span> <span class="verse"><a name="18">18</a>Herren Gud sade: "Det är inte bra för mannen att vara ensam. Jag skall göra en medhjälpare åt honom, en som är hans like."</span> <span class="verse"><a name="19">19</a>Herren Gud hade format alla markens djur och alla himlens fåglar av jord. Han förde fram dem till mannen för att se vad han skulle kalla dem. Så som mannen kallade varje levande varelse, så skulle den heta.</span> <span class="verse"><a name="20">20</a>Och mannen gav namn åt alla boskapsdjur, åt himlens fåglar och åt alla markens vilda djur. Men åt mannen fanns ingen medhjälpare som var hans like.</span> <span class="verse"><a name="21">21</a>Då lät Herren Gud en tung sömn falla över mannen, och när han hade somnat tog han ut ett av hans revben och fyllde dess plats med kött.</span> <span class="verse"><a name="22">22</a>Och Herren Gud formade en kvinna av revbenet som han tagit av mannen och förde henne fram till honom.</span> <span class="verse"><a name="23">23</a>Mannen sade:"Denna är nu ben av mina benoch kött av mitt kött.Hon skall heta kvinna,ty av man har hon tagits."</span> <span class="verse"><a name="24">24</a>Därför skall en man lämna sin far och sin mor och hålla sig till sin hustru, och de skall bli ett kött.</span> <span class="verse"><a name="25">25</a>Och mannen och hans hustru var båda nakna utan att blygas för varandra.</span> </p></div</div></div></body></html>