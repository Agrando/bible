<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 50</strong></div><p><span class="verse"><a name="1">1</a>Då böjde Josef sig ner över sin fars ansikte och grät över honom och kysste honom.</span> <span class="verse"><a name="2">2</a>Josef befallde läkarna som han hade i sin tjänst att de skulle balsamera hans far. Och läkarna balsamerade Israel.</span> <span class="verse"><a name="3">3</a>Det tog fyrtio dagar, ty så lång tid tar en balsamering. Och egyptierna begrät honom i sjuttio dagar.</span> <span class="verse"><a name="4">4</a>När sorgedagarna efter honom var över sade Josef till faraos husfolk: "Om jag har funnit nåd för era ögon, ber jag er säga dessa ord till farao:</span> <span class="verse"><a name="5">5</a>Min far har tagit ed av mig och sagt: När jag är död, så begrav mig i den grav som jag har grävt åt mig i Kanaans land. Låt mig därför resa och begrava min far och sedan komma tillbaka."</span> <span class="verse"><a name="6">6</a>Farao svarade: "Res dit och begrav din far enligt den ed som han har tagit av dig."</span> <span class="verse"><a name="7">7</a>Då reste Josef för att begrava sin far. Och alla faraos tjänare reste med honom, de äldste vid hans hov och alla de äldste i Egyptens land,</span> <span class="verse"><a name="8">8</a>dessutom allt Josefs husfolk och hans bröder och hans fars husfolk. Bara sina små barn, sina får och sin nötboskap lämnade de kvar i landet Gosen.</span> <span class="verse"><a name="9">9</a>Både vagnar och ryttare for tillsammans med honom, och det var en mycket stor skara.</span> <span class="verse"><a name="10">10</a>När de kom till Goren-Haatad på andra sidan Jordan, höll de där en mycket stor och högtidlig dödsklagan, och han ordnade en sorgehögtid efter sin far i sju dagar.</span> <span class="verse"><a name="11">11</a>När landets inbyggare, kananeerna, såg sorgehögtiden i Goren-Haatad sade de: "Det är en mycket stor sorgehögtid som egyptierna håller här." Därför kallades platsen Abel-Misrajim. Den ligger på andra sidan Jordan.</span> <span class="verse"><a name="12">12</a>Jakobs söner gjorde med honom som han hade befallt dem.</span> <span class="verse"><a name="13">13</a>De förde honom till Kanaans land och begravde honom i grottan vid fältet i Makpela, det markstycke som Abraham hade köpt till gravplats av hetiten Efron mitt emot Mamre.</span> <span class="verse"><a name="14">14</a>När Josef hade begravt sin far vände han tillbaka till Egypten med sina bröder och alla dem som hade farit med honom för att begrava hans far.</span> <span class="verse"><a name="15">15</a>När Josefs bröder såg att deras far var död, sade de: "Tänk om Josef börjar hata oss och låter allt det onda vi gjort mot honom komma över oss."</span> <span class="verse"><a name="16">16</a>Därför sände de detta bud till Josef: "Din far sade till oss före sin död:</span> <span class="verse"><a name="17">17</a>Så skall ni säga till Josef: Vi ber dig, förlåt dina bröder vad de har brutit och syndat genom att handla så illa mot dig. Så förlåt nu den synd som din fars Guds tjänare har begått." Och Josef grät när han fick deras hälsning.</span> <span class="verse"><a name="18">18</a>Sedan kom också hans bröder och föll ner för honom och sade: "Vi är dina slavar."</span> <span class="verse"><a name="19">19</a>Men Josef sade till dem: "Var inte rädda. Håller ni mig för Gud?</span> <span class="verse"><a name="20">20</a>Ni tänkte ont mot mig, men Gud har tänkt det till godo genom det som nu har skett för att bevara många människors liv.</span> <span class="verse"><a name="21">21</a>Var inte rädda. Jag skall sörja för er och era små barn." Och han tröstade dem och talade vänligt till dem.</span> <span class="verse"><a name="22">22</a>Josef bodde kvar i Egypten med sin fars husfolk, och han blev etthundratio år.</span> <span class="verse"><a name="23">23</a>Josef fick se Efraims barn till tredje led. Också åt Makir, Manasses son, föddes barn som Josef fick ta i knäet.</span> <span class="verse"><a name="24">24</a>Och Josef sade till sina bröder: "Jag dör, men Gud skall se till er och föra er upp från det här landet till det land som han med ed har lovat åt Abraham, Isak och Jakob."</span> <span class="verse"><a name="25">25</a>Och Josef tog ed av Israels söner och sade: "När Gud ser till er, för då mina ben härifrån."</span> <span class="verse"><a name="26">26</a>Josef dog när han var etthundratio år. Och man balsamerade honom och lade honom i en kista i Egypten.</span> </p></div</div></div></body></html>