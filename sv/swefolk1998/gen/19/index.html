<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 19</strong></div><p><span class="verse"><a name="1">1</a>På kvällen kom de två änglarna till Sodom, och Lot satt då i Sodoms port. När han fick se dem, steg han upp för att möta dem, och han föll ner med ansiktet mot jorden</span> <span class="verse"><a name="2">2</a>och sade: "Mina herrar, kom med till er tjänares hus. Tvätta era fötter och stanna över natten. Sedan kan ni fortsätta er färd tidigt i morgon." De svarade: "Nej, vi stannar på gatan över natten."</span> <span class="verse"><a name="3">3</a>Men han bad dem så enträget att de tog av från vägen och kom in i hans hus. Han lagade en måltid åt dem och bakade osyrat bröd, och de åt.</span> <span class="verse"><a name="4">4</a>Innan de hade lagt sig omringades huset av männen i staden, Sodoms män, både unga och gamla, allt folket utan undantag.</span> <span class="verse"><a name="5">5</a>De kallade på Lot och sade till honom: "Var är de män som kom till dig i natt? För ut dem till oss så att vi får känna dem."</span> <span class="verse"><a name="6">6</a>Då gick Lot ut till dem i porten, stängde dörren efter sig</span> <span class="verse"><a name="7">7</a>och sade: "Mina bröder, gör inte så illa!</span> <span class="verse"><a name="8">8</a>Jag har två döttrar som aldrig haft någon man. Låt mig föra ut dem till er, så kan ni göra vad ni vill med dem. Gör bara inte något mot de här männen, eftersom de har sökt skydd under mitt tak."</span> <span class="verse"><a name="9">9</a>Men de svarade: "Flytta på dig!" De sade vidare: "Denne har kommit hit som främling och nu vill han bli vår domare! Nu skall vi göra mer ont mot dig än mot dem." Och de trängde sig med våld mot Lot och stormade fram för att spränga dörren.</span> <span class="verse"><a name="10">10</a>Männen räckte ut sina händer och drog in Lot till sig i huset och stängde dörren.</span> <span class="verse"><a name="11">11</a>Männen utanför huset slog de med blindhet, både små och stora, så att de förgäves försökte finna dörren.</span> <span class="verse"><a name="12">12</a>Sedan sade de till Lot: "Har du några mer här, någon svärson eller söner eller döttrar eller någon annan som tillhör dig i staden, så för bort dem från den här platsen,</span> <span class="verse"><a name="13">13</a>för vi skall fördärva den. Deras rop har blivit så starkt inför Herren att Herren har sänt oss hit för att fördärva den."</span> <span class="verse"><a name="14">14</a>Då gick Lot ut och talade med sina svärsöner, de som skulle få hans döttrar, och sade: "Bryt upp och lämna den här platsen, för Herren tänker fördärva staden." Men hans svärsöner trodde att han skämtade.</span> <span class="verse"><a name="15">15</a>När gryningen kom skyndade änglarna på Lot och sade: "Stig upp och tag med dig din hustru och dina båda döttrar som är här, så att du inte går under genom stadens synd."</span> <span class="verse"><a name="16">16</a>När Lot dröjde tog männen honom vid handen tillsammans med hans hustru och hans båda döttrar, ty Herren ville skona honom. De förde ut honom, och först när de var utanför staden släppte de honom.</span> <span class="verse"><a name="17">17</a>När de hade fört ut dem sade en: "Fly för livet! Se dig inte tillbaka och stanna inte någonstans på slätten. Fly till bergen så att du inte går under."</span> <span class="verse"><a name="18">18</a>Men Lot sade till dem: "O nej, Herre.</span> <span class="verse"><a name="19">19</a>Din tjänare har ju funnit nåd för dina ögon, och du har visat din stora godhet mot mig genom att rädda mitt liv. Men jag kan inte fly upp till bergen, för då kan olyckan hinna ifatt mig så att jag dör.</span> <span class="verse"><a name="20">20</a>Se, staden där borta ligger ju nära. Det är lätt att fly dit och den är liten. Låt mig fly dit, så att jag får leva. Staden är ju liten."</span> <span class="verse"><a name="21">21</a>Då svarade han honom: "Jag skall göra som du vill också i detta. Jag skall inte omstörta staden du talar om.</span> <span class="verse"><a name="22">22</a>Men skynda dig att fly dit, ty jag kan inte göra något förrän du är där." Därav fick staden namnet Soar.</span> <span class="verse"><a name="23">23</a>Solen hade gått upp över jorden när Lot kom till Soar.</span> <span class="verse"><a name="24">24</a>Då lät Herren svavel och eld regna ner från himlen, från Herren, över Sodom och Gomorra.</span> <span class="verse"><a name="25">25</a>Han omstörtade dessa städer med hela slätten och alla dem som bodde i städerna och det som växte på marken.</span> <span class="verse"><a name="26">26</a>Men Lots hustru som följde efter honom såg sig tillbaka. Och hon blev en saltstod.</span> <span class="verse"><a name="27">27</a>Tidigt följande morgon gick Abraham till den plats där han hade stått inför Herren</span> <span class="verse"><a name="28">28</a>och såg ner över Sodom och Gomorra och över hela slättlandet. Han såg då rök stiga upp från landet, som röken från en smältugn.</span> <span class="verse"><a name="29">29</a>Då Gud fördärvade städerna på slätten, tänkte han på Abraham och förde ut Lot undan förödelsen, när han omstörtade städerna där Lot hade bott.</span> <span class="verse"><a name="30">30</a>Lot drog ut från Soar upp till bergsbygden och bosatte sig där med sina båda döttrar, för han vågade inte bo kvar i Soar. Han bodde med sina båda döttrar i en grotta.</span> <span class="verse"><a name="31">31</a>Då sade den äldre till den yngre: "Vår far är gammal och det finns ingen man i landet som kan gå in till oss som man brukar göra överallt på jorden.</span> <span class="verse"><a name="32">32</a>Kom, så ger vi vår far vin att dricka, och sedan ligger vi med honom så att vi får barn genom vår far."</span> <span class="verse"><a name="33">33</a>Så gav de sin far vin att dricka den natten, och den äldre gick in och låg med honom. Han märkte inte när hon lade sig och inte heller när hon steg upp.</span> <span class="verse"><a name="34">34</a>Följande dag sade den äldre till den yngre: "Jag låg med far i natt. Nu ger vi honom vin att dricka i natt också, och sedan går du in och ligger med honom så att vi får barn genom vår far."</span> <span class="verse"><a name="35">35</a>Så gav de sin far vin att dricka också den natten, och den yngre låg med honom. Han märkte inte när hon lade sig och inte heller när hon steg upp.</span> <span class="verse"><a name="36">36</a>Och båda Lots döttrar blev havande genom sin far.</span> <span class="verse"><a name="37">37</a>Den äldre födde en son som hon gav namnet Moab. Han är stamfader till de nuvarande moabiterna.</span> <span class="verse"><a name="38">38</a>Den yngre födde också en son som hon gav namnet Ben-Ammi. Han är stamfader till de nuvarande ammoniterna.</span> </p></div</div></div></body></html>