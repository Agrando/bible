<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 43</strong></div><p><span class="verse"><a name="1">1</a>Men hungersnöden var svår i landet.</span> <span class="verse"><a name="2">2</a>När de hade ätit upp den säd som de hade hämtat från Egypten, sade deras far till dem: "Res tillbaka och köp lite säd till mat åt oss."</span> <span class="verse"><a name="3">3</a>Men Juda svarade honom: "Mannen sade uttryckligen till oss: Ni får inte komma inför mitt ansikte om inte er bror är med er.</span> <span class="verse"><a name="4">4</a>Om du låter vår bror följa med oss, reser vi ner och köper säd till mat åt dig.</span> <span class="verse"><a name="5">5</a>Men om du inte låter honom följa med oss, reser vi inte dit, eftersom mannen sade till oss: Ni får inte komma inför mitt ansikte om inte er bror är med er."</span> <span class="verse"><a name="6">6</a>Då sade Israel: "Varför gjorde ni så illa mot mig att ni talade om för mannen att ni hade en bror till?"</span> <span class="verse"><a name="7">7</a>De svarade: "Mannen frågade noga om oss och vår släkt. Han sade: Lever er far ännu och har ni någon bror? Då talade vi om för honom hur det var. Kunde vi veta att han skulle säga: Tag med er bror hit ner?"</span> <span class="verse"><a name="8">8</a>Juda sade då till sin fader Israel: "Låt pojken följa med mig. Vi måste ge oss i väg om vi skall överleva och inte dö, vi själva, du och våra barn.</span> <span class="verse"><a name="9">9</a>Jag skall ansvara för honom. Av min hand får du utkräva honom. Om jag inte för honom tillbaka till dig och ställer honom inför ditt ansikte, skall jag vara en syndare inför dig i all min tid.</span> <span class="verse"><a name="10">10</a>Och hade vi inte dröjt så länge hade vi redan varit tillbaka för andra gången."</span> <span class="verse"><a name="11">11</a>Då sade deras fader Israel till dem: "Om det måste bli så, gör då så här: Tag med er av landets bästa frukt i era säckar och för ner det till mannen som gåva, lite balsam och lite honung, dragantgummi och ladanum, pistaschnötter och mandlar.</span> <span class="verse"><a name="12">12</a>Tag med er dubbla summan pengar, och lämna igen de pengar ni fick tillbaka överst i era säckar. Kanske var det ett misstag.</span> <span class="verse"><a name="13">13</a>Tag också er bror med er och res genast tillbaka till mannen.</span> <span class="verse"><a name="14">14</a>Må Gud den Allsmäktige låta er finna barmhärtighet hos mannen, så att han låter er andre bror och Benjamin följa med er hem igen. Men om jag skall bli barnlös, så må jag bli det."</span> <span class="verse"><a name="15">15</a>Då tog männen gåvorna och den dubbla summan pengar med sig. De tog med sig Benjamin, bröt upp och gav sig i väg till Egypten och kom inför Josef.</span> <span class="verse"><a name="16">16</a>När Josef såg att Benjamin var med, sade han till sin husföreståndare: "Tag dessa män till mitt hus, slakta något och laga till en måltid åt oss, för männen skall äta middag med mig."</span> <span class="verse"><a name="17">17</a>Mannen gjorde som Josef hade sagt och tog männen till Josefs hus.</span> <span class="verse"><a name="18">18</a>Men männen blev förskräckta när de visades in i Josefs hus. De sade: "Det är på grund av pengarna som kom tillbaka i våra säckar förra gången som vi förs in här. Nu tänker han kasta sig över oss och övermanna oss och göra oss till slavar och ta våra åsnor."</span> <span class="verse"><a name="19">19</a>De steg fram till Josefs husföreståndare vid ingången till huset</span> <span class="verse"><a name="20">20</a>och sade till honom: "Hör på oss, herre! När vi var här nere förra gången för att köpa säd till mat</span> <span class="verse"><a name="21">21</a>och sedan kom till ett rastställe och öppnade våra säckar, hittade var och en av oss sina pengar till deras fulla vikt överst i sin säck. Vi har nu fört dem med oss tillbaka.</span> <span class="verse"><a name="22">22</a>Och vi har andra pengar med oss för att köpa säd till mat. Vi vet inte vem som lagt pengarna i våra säckar."</span> <span class="verse"><a name="23">23</a>Han svarade: "Oroa er inte, var inte rädda! Det är er Gud och er fars Gud som har låtit er hitta en skatt i era säckar. Jag har fått era pengar." Och han förde ut Simeon till dem.</span> <span class="verse"><a name="24">24</a>Mannen förde dem in i Josefs hus. Han gav dem vatten att tvätta fötterna med och gav deras åsnor foder.</span> <span class="verse"><a name="25">25</a>De gjorde i ordning sina gåvor innan Josef kom hem vid middagstiden, ty de hade fått höra att de skulle äta där.</span> <span class="verse"><a name="26">26</a>När Josef kom hem tog de gåvorna som de hade med sig in till honom i huset, och de bugade sig till jorden för honom.</span> <span class="verse"><a name="27">27</a>Han hälsade på dem och frågade: "Står det väl till med er gamle far som ni talade om? Lever han än?"</span> <span class="verse"><a name="28">28</a>De svarade: "Ja, det står väl till med vår far, din tjänare. Han lever än." Och de bugade sig och föll ner för honom.</span> <span class="verse"><a name="29">29</a>När han såg sig omkring och fick se sin bror Benjamin, sin mors son, frågade han: "Är detta er yngste bror som ni talade med mig om?" Sedan sade han: "Gud skall vara nådig mot dig, min son."</span> <span class="verse"><a name="30">30</a>Djupt rörd av kärlek till sin bror skyndade Josef sig ut och letade efter en plats där han kunde gråta. Och han gick in i sin kammare och grät där.</span> <span class="verse"><a name="31">31</a>När han hade tvättat ansiktet gick han ut igen, behärskade sig och sade: "Sätt fram maten."</span> <span class="verse"><a name="32">32</a>Och de satte fram särskilt för honom och särskilt för dem och särskilt för de egyptier som åt tillsammans med honom. Egyptier får nämligen inte äta tillsammans med hebreer, det anses avskyvärt bland egyptierna.</span> <span class="verse"><a name="33">33</a>De fick sina platser mitt emot Josef, den förstfödde enligt sin förstfödslorätt, sedan de yngre, var och en efter sin ålder. Och männen såg förundrade på varandra.</span> <span class="verse"><a name="34">34</a>Han lät servera dem av rätterna på sitt bord, och Benjamin fick fem gånger så mycket som var och en av de andra. Och de drack sig glada tillsammans med honom.</span> </p></div</div></div></body></html>