<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 7</strong></div><p><span class="verse"><a name="1">1</a>Herren sade till Noa: "Gå in i arken med hela din familj. Dig har jag nämligen funnit rättfärdig inför mig i detta släkte.</span> <span class="verse"><a name="2">2</a>Av alla rena fyrfotadjur skall du ta med dig sju par, hanne och hona, men av sådana fyrfotadjur som inte är rena ett par, hanne och hona,</span> <span class="verse"><a name="3">3</a>likaså av himlens fåglar sju par, hanne och hona, för att en avkomma skall leva vidare över hela jorden.</span> <span class="verse"><a name="4">4</a>Ty om sju dagar skall jag låta det regna på jorden i fyrtio dagar och fyrtio nätter, och jag skall utplåna från jorden alla varelser som jag har gjort."</span> <span class="verse"><a name="5">5</a>Och Noa gjorde i allt som Herren hade befallt honom.</span> <span class="verse"><a name="6">6</a>Noa var sexhundra år när floden kom med sitt vatten över jorden.</span> <span class="verse"><a name="7">7</a>Han gick in i arken med sina söner och sin hustru och sina sonhustrur undan flodens vatten.</span> <span class="verse"><a name="8">8</a>Av både rena och orena fyrfotadjur, av fåglar och av allt som krälar på marken</span> <span class="verse"><a name="9">9</a>gick två och två, hanne och hona, in till Noa i arken, så som Gud hade befallt Noa.</span> <span class="verse"><a name="10">10</a>Och efter de sju dagarna kom flodens vatten över jorden.</span> <span class="verse"><a name="11">11</a>Det år då Noa var sexhundra år, på sjuttonde dagen i andra månaden, bröt alla det stora djupets källor fram, himlens fönster öppnades,</span> <span class="verse"><a name="12">12</a>och det regnade över jorden i fyrtio dagar och fyrtio nätter.</span> <span class="verse"><a name="13">13</a>Just den dagen gick Noa in i arken tillsammans med sina söner Sem, Ham och Jafet, sin hustru och sina tre sonhustrur.</span> <span class="verse"><a name="14">14</a>De hade med sig alla djur efter deras slag: vilda djur och boskapsdjur, kräldjur som rör sig på jorden och fåglar, alla flygande varelser.</span> <span class="verse"><a name="15">15</a>De gick in till Noa i arken, två och två av allt levande, det som hade livsande i sig.</span> <span class="verse"><a name="16">16</a>De som gick in var hanne och hona av allt levande, så som Gud hade befallt Noa.Och Herren stängde igen om honom.</span> <span class="verse"><a name="17">17</a>Floden kom över jorden i fyrtio dagar, och vattnet steg och lyfte arken så att den höjde sig över jorden.</span> <span class="verse"><a name="18">18</a>Vattnet tilltog och steg högt över jorden, och arken flöt på vattnet.</span> <span class="verse"><a name="19">19</a>Ja, vattnet bredde ut sig mer och mer över jorden, till dess det täckte alla höga berg under hela himlen.</span> <span class="verse"><a name="20">20</a>Femton alnar över topparna steg vattnet, och bergen blev övertäckta.</span> <span class="verse"><a name="21">21</a>Då förgicks allt levande på jorden: fåglar och boskapsdjur, vilda djur och alla smådjur som rörde sig på jorden, likaså alla människor.</span> <span class="verse"><a name="22">22</a>Allt som fanns på torr mark omkom, allt som hade livsande i sig.</span> <span class="verse"><a name="23">23</a>Alla levande varelser på jordens yta utplånades, både människor och fyrfotadjur, kräldjur och himlens fåglar. De utplånades från jorden. Bara Noa och de som var med honom i arken räddades.</span> <span class="verse"><a name="24">24</a>Och vattnet stod högt över jorden i etthundrafemtio dagar.</span> </p></div</div></div></body></html>