<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 33</strong></div><p><span class="verse"><a name="1">1</a>Jakob lyfte blicken och fick se Esau komma med fyrahundra man. Då fördelade han sina barn på Lea och Rakel och de båda slavinnorna.</span> <span class="verse"><a name="2">2</a>Han lät slavinnorna med deras barn gå främst, Lea med hennes barn efter dem och Rakel med Josef sist.</span> <span class="verse"><a name="3">3</a>Själv gick han framför dem och bugade sig sju gånger ner till jorden, innan han kom fram till sin bror.</span> <span class="verse"><a name="4">4</a>Men Esau sprang emot honom och tog honom i famn, föll honom om halsen och kysste honom. Och de grät.</span> <span class="verse"><a name="5">5</a>När Esau fick se kvinnorna och barnen sade han: "Vilka är de här som du har med dig?" Han svarade: "Det är barnen som Gud har gett din tjänare."</span> <span class="verse"><a name="6">6</a>Sedan gick slavinnorna fram med sina barn och bugade sig.</span> <span class="verse"><a name="7">7</a>Efter dem gick Lea fram med sina barn och bugade sig. Till sist gick Josef och Rakel fram och bugade sig.</span> <span class="verse"><a name="8">8</a>Esau frågade: "Vad menade du med hela den skara som jag mötte?" Han svarade: "Jag ville finna nåd för min herres ögon."</span> <span class="verse"><a name="9">9</a>Men Esau sade: "Jag har nog. Behåll det du har, min bror."</span> <span class="verse"><a name="10">10</a>"Nej, jag ber dig", svarade Jakob "om jag har funnit nåd för dina ögon så tag emot gåvan av mig, eftersom jag har fått se ditt ansikte. Det är som om jag såg Guds eget ansikte, när du tar emot mig så vänligt.</span> <span class="verse"><a name="11">11</a>Tag emot gåvan som jag har sänt dig, för Gud har varit nådig mot mig, och jag har allt." Och han bad honom så enträget att Esau tog emot den.</span> <span class="verse"><a name="12">12</a>Och Esau sade: "Nu bryter vi upp och drar vidare. Jag går framför dig."</span> <span class="verse"><a name="13">13</a>Men Jakob svarade honom: "Min herre ser själv att barnen är små och att jag har får och kor med mig som ger di. Om man driver dem för hårt en enda dag så dör hela hjorden.</span> <span class="verse"><a name="14">14</a>Därför ber jag min herre att gå före sin tjänare, så kommer jag efter i den takt som boskapen framför mig klarar av och som barnen orkar med, tills jag kommer till min herre i Seir."</span> <span class="verse"><a name="15">15</a>Då sade Esau: "Låt mig lämna kvar en del av mitt folk hos dig." Men Jakob svarade: "Varför det? Låt mig bara finna nåd för min herres ögon."</span> <span class="verse"><a name="16">16</a>Samma dag vände Esau tillbaka och tog vägen till Seir.</span> <span class="verse"><a name="17">17</a>Men Jakob begav sig till Suckot och byggde sig där ett hus. Åt sin boskap gjorde han hyddor, och därför fick platsen namnet Suckot.</span> <span class="verse"><a name="18">18</a>Och Jakob kom på sin färd från Paddan-Aram välbehållen till staden Sikem i Kanaans land och slog läger utanför staden.</span> <span class="verse"><a name="19">19</a>Det jordstycke där han slog upp sitt tält köpte han för hundra kesitor av sönerna till Hamor, Sikems far.</span> <span class="verse"><a name="20">20</a>Och han byggde där ett altare och kallade det El-Elohe-Israel.</span> </p></div</div></div></body></html>