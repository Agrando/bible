<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 8</strong></div><p><span class="verse"><a name="1">1</a>Men Gud tänkte på Noa och på alla vilda djur och alla boskapsdjur som var med honom i arken, och han lät en vind gå fram över jorden, så att vattnet sjönk undan.</span> <span class="verse"><a name="2">2</a>Djupets källor och himlens fönster stängdes och regnet från himlen upphörde.</span> <span class="verse"><a name="3">3</a>Vattnet drog sig tillbaka från jorden mer och mer. Efter etthundrafemtio dagar började det avta.</span> <span class="verse"><a name="4">4</a>Den sjuttonde dagen i sjunde månaden stannade arken på Araratbergen.</span> <span class="verse"><a name="5">5</a>Vattnet fortsatte att minska fram till den tionde månaden. Första dagen i den månaden blev bergstopparna synliga.</span> <span class="verse"><a name="6">6</a>Efter fyrtio dagar öppnade Noa luckan som han hade gjort på arken</span> <span class="verse"><a name="7">7</a>och lät en korp flyga ut. Den flög fram och tillbaka, till dess vattnet hade torkat bort från jorden.</span> <span class="verse"><a name="8">8</a>Sedan lät han en duva flyga ut för att få se om vattnet hade sjunkit undan från jordens yta.</span> <span class="verse"><a name="9">9</a>Men duvan hittade ingen plats där hon kunde vila sin fot utan kom tillbaka till honom i arken, eftersom vatten täckte hela jorden. Då räckte Noa ut handen och tog in duvan till sig i arken.</span> <span class="verse"><a name="10">10</a>Sedan väntade han ytterligare sju dagar innan han lät duvan flyga ut ur arken än en gång.</span> <span class="verse"><a name="11">11</a>Mot kvällen kom hon tillbaka till honom, och se, då hade hon ett friskt olivlöv i näbben. Noa förstod då att vattnet hade sjunkit undan från jorden.</span> <span class="verse"><a name="12">12</a>Men han väntade ännu sju dagar innan han lät duvan flyga ut igen. Då kom hon inte mer tillbaka till honom.</span> <span class="verse"><a name="13">13</a>Det sexhundraförsta året, på första dagen i den första månaden, hade vattnet torkat bort från jorden. Då tog Noa av taket på arken och såg att jordytan hade torkat.</span> <span class="verse"><a name="14">14</a>Och den tjugosjunde dagen i andra månaden var jorden alldeles torr.</span> <span class="verse"><a name="15">15</a>Då talade Gud till Noa och sade:</span> <span class="verse"><a name="16">16</a>"Gå ut ur arken med din hustru, dina söner och dina sonhustrur.</span> <span class="verse"><a name="17">17</a>Låt alla de djur, allt levande som du har hos dig, gå med dig, både fåglar och fyrfotadjur och alla kräldjur som rör sig på marken, så att de växer till och blir fruktsamma och förökar sig på jorden."</span> <span class="verse"><a name="18">18</a>Så gick Noa ut med sina söner, sin hustru och sina sonhustrur.</span> <span class="verse"><a name="19">19</a>Och alla fyrfotadjur och kräldjur, alla fåglar och alla djur som rör sig på jorden, alla efter sina slag, gick ut ur arken.</span> <span class="verse"><a name="20">20</a>Noa byggde ett altare åt Herren och tog av alla rena fyrfotadjur och av alla rena fåglar och offrade brännoffer på altaret.</span> <span class="verse"><a name="21">21</a>När Herren kände den ljuvliga doften, sade han till sig själv: "Härefter skall jag inte mer förbanna jorden för människans skull, eftersom hennes hjärtas tankar är onda ända från ungdomen. Jag skall aldrig mer döda allt levande så som jag nu har gjort.</span> <span class="verse"><a name="22">22</a>Så länge jorden består,skall sådd och skörd,köld och värme,sommar och vinter,dag och nattaldrig upphöra."</span> </p></div</div></div></body></html>