<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 47</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/47"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 47</strong></div><p><span class="verse"><a name="1">1</a>Och Josef kom och berättade för farao: "Min far och mina bröder har kommit från Kanaans land med sina får och sin nötboskap och allt de äger. De är nu i landet Gosen."</span> <span class="verse"><a name="2">2</a>Han hade valt ut fem av sina bröder och förde fram dem inför farao.</span> <span class="verse"><a name="3">3</a>Då frågade farao hans bröder: "Vad har ni för yrke?" De svarade farao: "Dina tjänare är herdar, vi liksom våra fäder."</span> <span class="verse"><a name="4">4</a>De sade också till farao: "Vi har kommit för att bo här i landet någon tid, för dina tjänare har inget bete för sina får eftersom hungersnöden är svår i Kanaans land. Låt nu dina tjänare bo i landet Gosen."</span> <span class="verse"><a name="5">5</a>Då sade farao till Josef: "Din far och dina bröder har alltså kommit till dig.</span> <span class="verse"><a name="6">6</a>Egyptens land ligger öppet för dig. I den bästa delen av landet skall du låta din far och dina bröder bo. Låt dem bo i landet Gosen, och om du vet att några bland dem är dugliga män, så sätt dem till uppsyningsmän över min boskap."</span> <span class="verse"><a name="7">7</a>Sedan hämtade Josef sin fader Jakob och förde honom fram inför farao, och Jakob hälsade farao.</span> <span class="verse"><a name="8">8</a>Och farao frågade Jakob: "Vad är din ålder?"</span> <span class="verse"><a name="9">9</a>Jakob svarade farao: "Min vandringstid har varat i etthundratrettio år. Få och svåra har mina levnadsår varit. De når inte upp till mina förfäders levnadsår under deras vandringstid."</span> <span class="verse"><a name="10">10</a>Och Jakob välsignade farao och gick ut ifrån honom.</span> <span class="verse"><a name="11">11</a>Josef lät sin far och sina bröder bo i Egyptens land och gav dem egendom i den bästa delen av landet, i Raamses område, så som farao hade befallt.</span> <span class="verse"><a name="12">12</a>Josef försörjde sin far och sina bröder och hela sin fars hus och gav var och en underhåll efter antalet barn.</span> <span class="verse"><a name="13">13</a>Men ingenstans i landet fanns bröd eftersom hungersnöden var mycket svår, och både Egypten och Kanaans land försmäktade av hunger.</span> <span class="verse"><a name="14">14</a>För den säd som folket köpte samlade Josef alla pengar som fanns i Egypten och Kanaan och förde dem in i faraos palats.</span> <span class="verse"><a name="15">15</a>Men när pengarna tog slut i Egypten och Kanaan, kom alla egyptier till Josef och sade: "Ge oss bröd! Varför skall vi dö inför dina ögon? Vi har ju inga pengar kvar."</span> <span class="verse"><a name="16">16</a>Josef svarade: "För hit er boskap, så skall jag ge er bröd för boskapen, om era pengar är slut."</span> <span class="verse"><a name="17">17</a>Då kom de med sin boskap till Josef, och han gav dem bröd i utbyte mot deras hästar, får, nötboskap och åsnor. På detta sätt underhöll han dem det året och gav dem bröd i utbyte mot all deras boskap.</span> <span class="verse"><a name="18">18</a>Så tog det året slut. Men året därpå kom de tillbaka till honom och sade: "Vi kan inte dölja det för min herre. Pengarna är slut och boskapen vi ägde tillhör min herre. Ingenting annat finns nu kvar att ge än våra kroppar och vår jord.</span> <span class="verse"><a name="19">19</a>Varför skall vi dö inför dina ögon, vi och vår åkerjord? Köp oss och vår jord för bröd, så skall vi med vår jord bli faraos slavar. Ge oss bara utsäde, så att vi får leva och inte dör och så att åkerjorden inte läggs öde."</span> <span class="verse"><a name="20">20</a>Då köpte Josef all jord i Egypten åt farao. Egyptierna sålde var och en sin åker eftersom hungersnöden var så svår. Och åkerjorden blev så faraos egendom.</span> <span class="verse"><a name="21">21</a>Folket flyttade han till städerna, från ena änden av Egypten till den andra.</span> <span class="verse"><a name="22">22</a>Men prästernas jord köpte han inte, ty prästerna hade sitt bestämda underhåll av farao, och de levde av det som farao gav dem. Därför behövde de inte sälja sin jord.</span> <span class="verse"><a name="23">23</a>Och Josef sade till folket: "Se, jag har nu köpt er och er jord åt farao. Här har ni utsäde. Beså nu jorden.</span> <span class="verse"><a name="24">24</a>När grödan kommer in skall ni ge en femtedel åt farao. Men fyra femtedelar skall ni själva ha till utsäde och till mat åt er och ert husfolk och era små barn."</span> <span class="verse"><a name="25">25</a>De svarade: "Du har räddat våra liv. Herre, låt oss finna nåd för dina ögon, så skall vi bli faraos slavar."</span> <span class="verse"><a name="26">26</a>Josef gjorde det till en lag som gäller än i dag för Egyptens jord, att femtedelen av skörden skall ges åt farao. Det var bara prästernas jord som inte blev faraos egendom.</span> <span class="verse"><a name="27">27</a>Så bodde Israel i landet Gosen i Egypten. De skaffade sig ägodelar och var fruktsamma och förökade sig mycket.</span> <span class="verse"><a name="28">28</a>Jakob levde sjutton år i Egypten och han blev etthundrafyrtiosju år gammal.</span> <span class="verse"><a name="29">29</a>När tiden närmade sig att Israel skulle dö, kallade han till sig sin son Josef och sade till honom: "Om jag har funnit nåd för dina ögon, så lägg din hand under min höft och lova att visa mig kärlek och trofasthet så att du inte begraver mig i Egypten.</span> <span class="verse"><a name="30">30</a>När jag har gått till vila hos mina fäder skall du i stället föra mig från Egypten och begrava mig i deras grav." Han svarade: "Jag skall göra som du säger."</span> <span class="verse"><a name="31">31</a>Men Jakob sade: "Ge mig din ed på det!" Och han gav honom sin ed, och Israel tillbad böjd mot bäddens huvudgärd.</span> </p></div</div></div></body></html>