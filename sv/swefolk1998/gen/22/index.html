<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 22</strong></div><p><span class="verse"><a name="1">1</a>En tid därefter satte Gud Abraham på prov. Han sade till honom: "Abraham!" Han svarade: "Ja, här är jag."</span> <span class="verse"><a name="2">2</a>Då sade han: "Tag din son Isak, din ende son, som du älskar, och gå till Moria land och offra honom där som bränn-offer på ett berg som jag skall visa dig."</span> <span class="verse"><a name="3">3</a>Tidigt nästa morgon sadlade Abraham sin åsna och tog med sig två av sina tjänare och sin son Isak. Sedan han huggit ved till brännoffer, gav han sig i väg mot den plats som Gud hade sagt åt honom att gå till.</span> <span class="verse"><a name="4">4</a>När Abraham på tredje dagen lyfte blicken fick han se platsen på avstånd.</span> <span class="verse"><a name="5">5</a>Han sade då till sina tjänare: "Stanna här med åsnan. Jag och pojken går dit bort för att tillbe, och sedan kommer vi tillbaka till er."</span> <span class="verse"><a name="6">6</a>Abraham tog veden till brännoffret och lade den på sin son Isak, men själv tog han elden och kniven, och de gick båda tillsammans.</span> <span class="verse"><a name="7">7</a>Isak sade till sin far Abraham: "Far!" Han svarade: "Ja, min son?" Han sade: "Vi har eld och ved, men var är lammet till brännoffret?"</span> <span class="verse"><a name="8">8</a>Abraham svarade: "Gud kommer att utse åt sig lammet till brännoffret, min son." Så fortsatte de sin vandring tillsammans.</span> <span class="verse"><a name="9">9</a>När de kommit fram till den plats som Gud hade sagt till Abraham, byggde han ett altare där och gjorde i ordning veden. Sedan band han sin son Isak och lade honom på altaret ovanpå veden.</span> <span class="verse"><a name="10">10</a>Och Abraham räckte ut handen och tog kniven för att slakta sin son.</span> <span class="verse"><a name="11">11</a>Då ropade Herrens ängel till honom från himlen: "Abraham! Abraham!" Han svarade: "Här är jag."</span> <span class="verse"><a name="12">12</a>Då sade han: "Lyft inte din hand mot pojken och gör honom ingenting. Nu vet jag att du fruktar Gud, då du inte ens har undanhållit mig din ende son."</span> <span class="verse"><a name="13">13</a>Abraham såg sig omkring och fick då bakom sig syn på en bagge som hade fastnat med hornen i ett snår. Abraham gick dit och tog baggen och offrade den till brännoffer i stället för sin son.</span> <span class="verse"><a name="14">14</a>Och Abraham kallade platsen "Herren förser". I dag säger man: "Berget där Herren förser".</span> <span class="verse"><a name="15">15</a>Herrens ängel ropade ännu en gång till Abraham från himlen:</span> <span class="verse"><a name="16">16</a>"Jag svär vid mig själv, säger Herren: Eftersom du har gjort detta och inte undanhållit mig din ende son,</span> <span class="verse"><a name="17">17</a>skall jag rikligen välsigna dig och göra dina efterkommande talrika som stjärnorna på himlen och som sanden på havets strand, och din avkomma skall inta sina fienders portar.</span> <span class="verse"><a name="18">18</a>I din avkomma skall alla jordens folk bli välsignade, därför att du lyssnade till min röst."</span> <span class="verse"><a name="19">19</a>Sedan vände Abraham tillbaka till sina tjänare, och de bröt upp och gick tillsammans till Beer-Sheba. Och Abraham bodde i Beer-Sheba.</span> <span class="verse"><a name="20">20</a>Sedan berättade man för Abraham och sade: Också Milka har fött barn åt din bror Nahor:</span> <span class="verse"><a name="21">21</a>Us, hans förstfödde, och Bus, dennes bror, och Kemuel, Arams far,</span> <span class="verse"><a name="22">22</a>samt Kesed, Haso, Pildas, Jidlaf och Betuel.</span> <span class="verse"><a name="23">23</a>Betuel blev far till Rebecka. Dessa åtta födde Milka åt Abrahams bror Nahor.</span> <span class="verse"><a name="24">24</a>Hans bihustru, som hette Reuma, födde Teba, Gaham, Tahash och Maaka.</span> </p></div</div></div></body></html>