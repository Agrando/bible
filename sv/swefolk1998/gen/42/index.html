<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 42</strong></div><p><span class="verse"><a name="1">1</a>När Jakob fick veta att det fanns säd i Egypten, sade han till sina söner: "Varför är ni så rådlösa?"</span> <span class="verse"><a name="2">2</a>Och han fortsatte: "Jag har hört att det finns säd i Egypten. Res dit och köp säd åt oss, så att vi överlever och inte dör."</span> <span class="verse"><a name="3">3</a>Då reste tio av Josefs bröder ner för att köpa säd i Egypten.</span> <span class="verse"><a name="4">4</a>Jakob skickade inte Josefs bror Benjamin med de andra bröderna, för han var rädd att det skulle hända honom någon olycka.</span> <span class="verse"><a name="5">5</a>Så var också Israels söner bland dem som kom för att köpa säd, eftersom det rådde hungersnöd i Kanaans land.</span> <span class="verse"><a name="6">6</a>Josef var nu den som hade makten i landet och det var han som sålde säd till allt folket. När Josefs bröder kom dit, bugade de sig för honom med ansiktena mot jorden.</span> <span class="verse"><a name="7">7</a>Då Josef såg sina bröder kände han igen dem. Men han låtsades att han var en främling för dem och tilltalade dem hårt och frågade dem: "Var kommer ni ifrån?" De svarade: "Från Kanaans land för att köpa säd till mat."</span> <span class="verse"><a name="8">8</a>Trots att Josef kände igen sina bröder kände de inte igen honom.</span> <span class="verse"><a name="9">9</a>Då tänkte Josef på de drömmar han hade haft om dem. Han sade till dem: "Ni är spejare. Ni har kommit för att se var landet saknar skydd."</span> <span class="verse"><a name="10">10</a>De svarade honom: "Nej, herre, dina tjänare har kommit för att köpa mat.</span> <span class="verse"><a name="11">11</a>Vi är alla söner till en och samme man. Vi är hederliga män, dina tjänare är inga spejare."</span> <span class="verse"><a name="12">12</a>Men han sade till dem: "Jo, ni har kommit för att ta reda på var landet saknar skydd."</span> <span class="verse"><a name="13">13</a>De svarade: "Vi, dina tjänare, är tolv bröder, söner till en och samme man i Kanaans land. Den yngste är hemma hos vår far och en lever inte längre."</span> <span class="verse"><a name="14">14</a>Josef sade till dem: "Det är som jag har sagt er. Ni är spejare.</span> <span class="verse"><a name="15">15</a>Så här skall jag pröva er: Så sant farao lever, ni slipper inte härifrån om inte er yngste bror kommer hit.</span> <span class="verse"><a name="16">16</a>En av er måste fara och hämta hit er bror, medan ni andra stannar som fångar. Så kan jag pröva om ni har talat sanning. Om det inte är så, är ni spejare, så sant farao lever."</span> <span class="verse"><a name="17">17</a>Sedan höll han dem i förvar i tre dagar.</span> <span class="verse"><a name="18">18</a>På tredje dagen sade Josef till dem: "Om ni vill leva så gör på detta sätt, för jag fruktar Gud.</span> <span class="verse"><a name="19">19</a>Om ni är hederliga män, låt då en av era bröder stanna som fånge i huset där ni suttit fängslade. Men ni andra får resa er väg och föra hem den säd som ni har köpt till hjälp mot hungersnöden hos er.</span> <span class="verse"><a name="20">20</a>Tag sedan med er yngste bror hit till mig. Om ni talat sanning skall ni slippa dö." Och de gjorde så.</span> <span class="verse"><a name="21">21</a>Men de sade till varandra: "Vi bär på skuld för det vi gjorde mot vår bror. Vi såg ångesten i hans själ när han bad om förbarmande, men vi ville inte lyssna på honom. Därför har vi själva kommit i denna ångest."</span> <span class="verse"><a name="22">22</a>Ruben svarade dem: "Sade jag inte till er att ni inte skulle synda mot pojken? Men ni lyssnade inte på mig. Därför utkrävs nu hans blod."</span> <span class="verse"><a name="23">23</a>Men de visste inte att Josef förstod detta, för han talade till dem genom tolk.</span> <span class="verse"><a name="24">24</a>Han vände sig bort från dem och grät. Sedan vände han sig till dem igen och talade med dem. Och han tog Simeon från dem och lät fängsla honom inför deras ögon.</span> <span class="verse"><a name="25">25</a>Josef befallde att man skulle fylla deras säckar med säd och lägga vars och ens pengar tillbaka i hans säck och ge dem kost för resan. När man hade gjort så,</span> <span class="verse"><a name="26">26</a>lastade de säden på sina åsnor och reste därifrån.</span> <span class="verse"><a name="27">27</a>Men när en av dem vid ett rastställe öppnade sin säck för att ge sin åsna foder, fick han se sina pengar ligga överst i säcken.</span> <span class="verse"><a name="28">28</a>Och han sade till sina bröder: "Mina pengar har lagts tillbaka hit. Titta här! De är i min säck!" Då sjönk deras mod, och darrande av skräck sade de till varandra: "Vad har Gud gjort mot oss!"</span> <span class="verse"><a name="29">29</a>När de kom hem till sin fader Jakob i Kanaans land, berättade de för honom allt som hade hänt dem och sade:</span> <span class="verse"><a name="30">30</a>"Mannen som var herre där i landet tilltalade oss hårt och behandlade oss som om vi var spejare i landet.</span> <span class="verse"><a name="31">31</a>Men vi sade till honom: Vi är hederliga män, vi är inga spejare.</span> <span class="verse"><a name="32">32</a>Vi är tolv bröder, söner till en och samme far. En lever inte längre och den yngste är hemma hos vår far i Kanaans land.</span> <span class="verse"><a name="33">33</a>Men mannen som var herre i landet svarade oss: Så här skall jag ta reda på om ni är hederliga män: Lämna kvar en av era bröder hos mig. Tag så vad ni har köpt till hjälp mot hungersnöden hemma hos er, och res er väg.</span> <span class="verse"><a name="34">34</a>För sedan er yngste bror hit till mig, så att jag kan vara säker på att ni inte är spejare utan hederliga män. Då skall jag ge er bror tillbaka till er och ni skall få röra er fritt i landet."</span> <span class="verse"><a name="35">35</a>När de sedan tömde sina säckar hittade var och en sin penningpåse i sin säck. Både de och deras far blev förskräckta när de fick se penningpåsarna.</span> <span class="verse"><a name="36">36</a>Och deras fader Jakob sade till dem: "Ni gör mig barnlös! Josef är borta, Simeon är borta och Benjamin vill ni också ta ifrån mig. Allting är emot mig!"</span> <span class="verse"><a name="37">37</a>Ruben sade då till sin far: "Båda mina söner får du döda om jag inte för Benjamin tillbaka till dig. Anförtro honom åt mig. Jag skall föra honom tillbaka till dig."</span> <span class="verse"><a name="38">38</a>Men han svarade: "Min son får inte fara dit med er. Hans bror är ju död och han är ensam kvar. Om någon olycka skulle hända honom på resan ni tänker göra, skulle ni föra mina grå hår med sorg ner i dödsriket."</span> </p></div</div></div></body></html>