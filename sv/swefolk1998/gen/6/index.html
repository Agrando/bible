<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 6</strong></div><p><span class="verse"><a name="1">1</a>När människorna började föröka sig på jorden och döttrar föddes åt dem,</span> <span class="verse"><a name="2">2</a>såg Guds söner att människornas döttrar var vackra, och de tog till hustrur alla de ville ha.</span> <span class="verse"><a name="3">3</a>Då sade Herren: "Min Ande skall inte bli kvar i människorna för alltid på grund av deras förvillelse. De är kött och deras tid skall vara etthundratjugo år."</span> <span class="verse"><a name="4">4</a>Vid denna tid, då Guds söner gick in till människornas döttrar och dessa födde barn åt dem, och även senare, levde våldsverkarna på jorden. Detta var forntidens väldiga män som var så ryktbara.</span> <span class="verse"><a name="5">5</a>Och Herren såg att människornas ondska var stor på jorden och att deras hjärtans alla tankar och avsikter ständigt var alltigenom onda.</span> <span class="verse"><a name="6">6</a>Då ångrade Herren att han hade gjort människorna på jorden, och han var bedrövad i sitt hjärta.</span> <span class="verse"><a name="7">7</a>Herren sade: "Människorna som jag har skapat skall jag utrota från jordens yta, ja, både människor och fyrfotadjur, kräldjur och himlens fåglar. Jag ångrar att jag har gjort dem."</span> <span class="verse"><a name="8">8</a>Men Noa hade funnit nåd inför Herrens ögon.</span> <span class="verse"><a name="9">9</a>Detta är Noas fortsatta historia. Noa var en rättfärdig man och fullkomlig bland sina samtida. Han vandrade med Gud.</span> <span class="verse"><a name="10">10</a>Och Noa blev far till tre söner, Sem, Ham och Jafet.</span> <span class="verse"><a name="11">11</a>Men jorden blev mer och mer fördärvad inför Gud och full av våld.</span> <span class="verse"><a name="12">12</a>Gud såg på jorden, och se, den var fördärvad, eftersom alla människor levde i fördärv på jorden.</span> <span class="verse"><a name="13">13</a>Då sade Gud till Noa: "Jag har beslutat att förgöra alla levande varelser, ty för deras skull är jorden full av våld. Se, jag skall fördärva dem tillsammans med jorden.</span> <span class="verse"><a name="14">14</a>Gör dig en ark av goferträ, inred den med kamrar och bestryk den med jordbeck både på insidan och utsidan.</span> <span class="verse"><a name="15">15</a>Och så skall du göra arken: Den skall vara trehundra alnar lång, femtio alnar bred och trettio alnar hög.</span> <span class="verse"><a name="16">16</a>Högst upp skall du göra en öppning för ljuset, en aln hög, runt hela arken. En dörr till arken skall du sätta på sidan. Du skall inreda den så att den får en undervåning, en mellanvåning och en övervåning.</span> <span class="verse"><a name="17">17</a>Se, jag skall låta floden komma med vatten över jorden för att utrota alla varelser under himlen som har livsande. Allt på jorden skall förgås.</span> <span class="verse"><a name="18">18</a>Men med dig vill jag upprätta mitt förbund. Du skall gå in i arken med dina söner, din hustru och dina sonhustrur.</span> <span class="verse"><a name="19">19</a>Av allt levande, av alla varelser, skall du föra in ett par i arken för att de skall överleva tillsammans med dig. Hankön och honkön skall det vara.</span> <span class="verse"><a name="20">20</a>Av fåglarna efter deras slag, av fyrfotadjuren efter deras slag och av alla kräldjur på marken efter deras slag skall ett par av varje slag gå in till dig för att förbli vid liv.</span> <span class="verse"><a name="21">21</a>Och du skall ta med dig allt slags mat, sådant som kan ätas, och samla i förråd. Det skall tjäna som föda för dig och dem."</span> <span class="verse"><a name="22">22</a>Och Noa gjorde så. Han gjorde i allt som Gud hade befallt honom.</span> </p></div</div></div></body></html>