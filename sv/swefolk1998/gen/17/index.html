<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/gen">Genesis</a> &gt <strong>Chapter 17</strong></div><p><span class="verse"><a name="1">1</a>När Abram var nittionio år uppenbarade sig Herren för honom och sade: "Jag är Gud den Allsmäktige. Vandra inför mig och var fullkomlig.</span> <span class="verse"><a name="2">2</a>Jag skall sluta förbund mellan mig och dig, och jag skall föröka dig mycket."</span> <span class="verse"><a name="3">3</a>Då föll Abram ner på sitt ansikte, och Gud sade till honom:</span> <span class="verse"><a name="4">4</a>"Se, detta är mitt förbund med dig: Du skall bli fader till många folk.</span> <span class="verse"><a name="5">5</a>Därför skall du inte mer heta Abram, utan ditt namn skall vara Abraham, ty jag har gjort dig till fader för många folk.</span> <span class="verse"><a name="6">6</a>Jag skall göra dig mycket fruktsam och låta folkslag komma från dig, och kungar skall utgå från dig.</span> <span class="verse"><a name="7">7</a>Och jag skall upprätta mitt förbund mellan mig och dig och dina efterkommande från släkte till släkte, ett evigt förbund. Jag skall vara din Gud och dina efterkommandes Gud.</span> <span class="verse"><a name="8">8</a>Det land där du bor som främling, hela Kanaans land, skall jag ge dig och dina efterkommande till egendom för evigt. Och jag skall vara deras Gud."</span> <span class="verse"><a name="9">9</a>Gud sade ytterligare till Abraham: "Du skall hålla mitt förbund, du och dina efterkommande från släkte till släkte.</span> <span class="verse"><a name="10">10</a>Och detta är det förbund mellan mig och dig och dina efterkommande som ni skall hålla: Alla av manligt kön hos er skall omskäras.</span> <span class="verse"><a name="11">11</a>Ni skall skära bort er förhud som tecken på förbundet mellan mig och er.</span> <span class="verse"><a name="12">12</a>Släkte efter släkte skall ni omskära alla av manligt kön bland er när de är åtta dagar gamla, både den som är född i huset och den som köpts för pengar från något främmande folk och som inte är din ättling.</span> <span class="verse"><a name="13">13</a>Den som är född i ditt hus och den som du köpt för pengar skall omskäras. Mitt förbund skall vara på ert kött som ett evigt förbund.</span> <span class="verse"><a name="14">14</a>Men en oomskuren av manligt kön, en som inte fått förhuden bortskuren, han skall utrotas från sitt folk. Han har brutit mitt förbund."</span> <span class="verse"><a name="15">15</a>Och Gud sade till Abraham: "Din hustru Saraj skall du inte mer kalla Saraj, utan hennes namn skall vara Sara.</span> <span class="verse"><a name="16">16</a>Jag skall välsigna henne och ge dig en son också med henne. Jag skall välsigna henne så att folkslag och kungar över folk skall komma från henne."</span> <span class="verse"><a name="17">17</a>Då föll Abraham ner på sitt ansikte, men han log och sade för sig själv: "Skulle det födas barn åt en man som är hundra år? Och skulle Sara föda barn, hon som är nittio år?"</span> <span class="verse"><a name="18">18</a>Och Abraham sade till Gud: "Låt bara Ismael få leva inför dig!"</span> <span class="verse"><a name="19">19</a>Men Gud sade: "Nej, din hustru Sara skall föda en son åt dig, och du skall ge honom namnet Isak. Jag skall upprätta mitt förbund med honom, som ett evigt förbund med hans avkomma efter honom.</span> <span class="verse"><a name="20">20</a>Men också ifråga om Ismael har jag hört din bön. Jag skall välsigna honom och göra honom fruktsam och föröka honom mycket. Han skall bli fader till tolv hövdingar, och jag skall göra honom till ett stort folk.</span> <span class="verse"><a name="21">21</a>Men mitt förbund skall jag upprätta med Isak, honom som Sara skall föda åt dig vid denna tid nästa år."</span> <span class="verse"><a name="22">22</a>När Gud hade talat färdigt med Abraham for han upp från honom.</span> <span class="verse"><a name="23">23</a>Samma dag tog Abraham sin son Ismael och alla som var födda i hans hus och alla som var köpta för pengar, alla av manligt kön bland hans husfolk, och skar bort deras förhud så som Gud hade sagt till honom.</span> <span class="verse"><a name="24">24</a>Abraham var nittionio år när han blev omskuren,</span> <span class="verse"><a name="25">25</a>och hans son Ismael var tretton år när han blev omskuren.</span> <span class="verse"><a name="26">26</a>På samma dag blev Abraham och hans son Ismael omskurna.</span> <span class="verse"><a name="27">27</a>Och alla männen i hans hus, både de som var födda i huset och de som var köpta för pengar från främmande folk, blev omskurna tillsammans med honom.</span> </p></div</div></div></body></html>