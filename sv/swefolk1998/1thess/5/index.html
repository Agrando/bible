<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Om tider och stunder, bröder, behöver vi inte skriva till er.</span> <span class="verse"><a name="2">2</a>Ni vet själva mycket väl att Herrens dag kommer som en tjuv om natten.</span> <span class="verse"><a name="3">3</a>När folk säger: "Fred och trygghet", då drabbas de av undergång lika plötsligt som smärtan kommer över en kvinna som skall föda, och de slipper inte undan.</span> <span class="verse"><a name="4">4</a>Men ni, bröder, lever inte i mörker, så att den dagen kan överraska er som en tjuv.</span> <span class="verse"><a name="5">5</a>Ni är alla ljusets barn och dagens barn. Vi tillhör inte natten eller mörkret.</span> <span class="verse"><a name="6">6</a>Låt oss därför inte sova som de andra utan hålla oss vakna och nyktra.</span> <span class="verse"><a name="7">7</a>Ty de som sover, de sover om natten, och de som berusar sig är berusade om natten.</span> <span class="verse"><a name="8">8</a>Men vi som hör dagen till, låt oss vara nyktra, iförda tron och kärleken som pansar och hoppet om frälsning som hjälm.</span> <span class="verse"><a name="9">9</a>Ty Gud har inte bestämt oss till att drabbas av vredesdomen utan till att vinna frälsning genom vår Herre Jesus Kristus.</span> <span class="verse"><a name="10">10</a>Han har dött för oss, för att vi skall leva tillsammans med honom, vare sig vi är vakna eller insomnade.</span> <span class="verse"><a name="11">11</a>Uppmuntra därför varandra och uppbygg varandra, så som ni redan gör.</span> <span class="verse"><a name="12">12</a>Vi ber er, bröder, att rätt uppskatta dem som arbetar bland er och som är era ledare i Herren och förmanar er.</span> <span class="verse"><a name="13">13</a>Visa dem den största kärlek för det arbete de utför. Håll frid med varandra.</span> <span class="verse"><a name="14">14</a>Vi uppmanar er, bröder: tillrättavisa de oordentliga, uppmuntra de missmodiga, ta er an de svaga och ha tålamod med alla.</span> <span class="verse"><a name="15">15</a>Se till att ingen lönar ont med ont. Sträva i stället alltid efter att göra gott mot varandra och mot alla människor.</span> <span class="verse"><a name="16">16</a>Var alltid glada,</span> <span class="verse"><a name="17">17</a>be oavbrutet</span> <span class="verse"><a name="18">18</a>och tacka Gud under alla livets förhållanden. Detta är Guds vilja med er i Kristus Jesus.</span> <span class="verse"><a name="19">19</a>Släck inte Anden.</span> <span class="verse"><a name="20">20</a>Förakta inte profetior,</span> <span class="verse"><a name="21">21</a>men pröva allt, behåll det goda,</span> <span class="verse"><a name="22">22</a>och håll er borta från allt slags ont.</span> <span class="verse"><a name="23">23</a>Må fridens Gud själv helga er helt och fullt, och må er ande, själ och kropp bevaras hela, så att ni är utan fläck vid vår Herre Jesu Kristi ankomst.</span> <span class="verse"><a name="24">24</a>Trofast är han som har kallat er, han skall också utföra sitt verk.</span> <span class="verse"><a name="25">25</a>Bröder, be även för oss.</span> <span class="verse"><a name="26">26</a>Hälsa alla bröderna med en helig kyss.</span> <span class="verse"><a name="27">27</a>Jag uppmanar er allvarligt i Herren att se till att brevet blir uppläst för alla bröderna.</span> <span class="verse"><a name="28">28</a>Vår Herre Jesu nåd vare med er.</span> </p></div</div></div></body></html>