<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1thess/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1thess">1 Thessalonians</a> &gt <strong>Chapter 2</strong></div><p><span class="verse"><a name="1">1</a>Ni vet själva, bröder, att vår insats hos er inte var förgäves.</span> <span class="verse"><a name="2">2</a>Tidigare hade vi, som ni vet, plågats och misshandlats i Filippi, men vår Gud gav oss mod att predika evangeliet för er trots hård kamp.</span> <span class="verse"><a name="3">3</a>Bakom vår predikan ligger inte villfarelse, orena motiv eller onda avsikter.</span> <span class="verse"><a name="4">4</a>Eftersom Gud har ansett oss värdiga att anförtros evangeliet talar vi som vi gör, inte för att vara människor till lags utan för att behaga Gud, som prövar våra hjärtan.</span> <span class="verse"><a name="5">5</a>Vi har aldrig farit med smicker, det vet ni, eller under någon förevändning roffat åt oss något - Gud är vårt vittne.</span> <span class="verse"><a name="6">6</a>Vi har inte heller strävat efter att bli ärade av människor, vare sig av er eller av andra,</span> <span class="verse"><a name="7">7</a>även om vi som Kristi apostlar kunde ha kommit med anspråk. I stället uppträdde vi kärleksfullt ibland er. Som när en mor sköter om sina egna barn,</span> <span class="verse"><a name="8">8</a>ville vi i innerlig kärlek ge er inte bara Guds evangelium utan också oss själva, eftersom ni hade blivit så kära för oss.</span> <span class="verse"><a name="9">9</a>Bröder, ni kommer ju ihåg hur vi arbetade och slet. Natt och dag arbetade vi utan att ligga någon av er till last, när vi predikade Guds evangelium för er.</span> <span class="verse"><a name="10">10</a>Ni är vittnen, ja, Gud själv är vittne till hur heligt, rätt och oförvitligt vi uppträdde bland er som tror.</span> <span class="verse"><a name="11">11</a>Ni vet också hur vi förmanade och uppmuntrade var och en av er som en far sina barn,</span> <span class="verse"><a name="12">12</a>och vädjade till er att leva ett liv värdigt Gud, han som har kallat er till sitt rike och sin härlighet.</span> <span class="verse"><a name="13">13</a>Därför tackar vi alltid Gud för att ni tog emot Guds ord som vi predikade och tog det till er, inte som ett ord från människor utan som Guds eget ord, något som det verkligen är, ett ord som är verksamt i er som tror.</span> <span class="verse"><a name="14">14</a>Ni bröder har ju blivit efterföljare till Guds församlingar i Judeen, de som är i Kristus Jesus. Ni har fått utstå samma lidanden av era landsmän som de av judarna,</span> <span class="verse"><a name="15">15</a>de som dödade både Herren Jesus och profeterna och som nu har drivit bort oss. De behagar inte Gud och är fiender till alla människor,</span> <span class="verse"><a name="16">16</a>eftersom de hindrar oss att predika för hedningarna, så att dessa blir frälsta. Så fyller de ständigt sina synders mått. Men vredesdomen skall komma över dem till slut.</span> <span class="verse"><a name="17">17</a>Bröder, då vi nu för en kort tid har varit skilda från er, till det yttre, inte till hjärtat, har vi längtat mycket efter er och blivit ännu ivrigare att få träffa er personligen.</span> <span class="verse"><a name="18">18</a>Vi har verkligen önskat komma till er - jag, Paulus, både en och två gånger - men Satan har hindrat oss.</span> <span class="verse"><a name="19">19</a>Vem är vårt hopp, vår glädje, vår ärekrona inför vår Herre Jesus när han kommer, vem om inte ni?</span> <span class="verse"><a name="20">20</a>Ja, ni är vår ära och vår glädje.</span> </p></div</div></div></body></html>