<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1thess/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1thess">1 Thessalonians</a> &gt <strong>Chapter 4</strong></div><p><span class="verse"><a name="1">1</a>För övrigt, bröder, ni har lärt av oss hur ni skall leva för att behaga Gud, och det är ju så ni lever. Nu ber och uppmanar vi er i Herren Jesus att låta ert liv ännu mer överflöda i detta.</span> <span class="verse"><a name="2">2</a>Ni vet vilka föreskrifter vi har gett er från Herren.</span> <span class="verse"><a name="3">3</a>Detta är Guds vilja: att ni helgas, att ni avhåller er från otukt,</span> <span class="verse"><a name="4">4</a>och att var och en av er vet att skaffa sig hustru på ett helgat och hedervärt sätt.</span> <span class="verse"><a name="5">5</a>Det får inte ske i lidelser och begär liksom bland hedningarna som inte känner Gud,</span> <span class="verse"><a name="6">6</a>så att någon i denna sak går för långt och förorättar sin broder. Herren straffar allt sådant, det har vi redan sagt och betygat för er.</span> <span class="verse"><a name="7">7</a>Gud har inte kallat oss till orenhet utan till ett liv i helgelse.</span> <span class="verse"><a name="8">8</a>Därför, den som nu avvisar detta, avvisar inte en människa utan Gud, som har gett er sin helige Ande.</span> <span class="verse"><a name="9">9</a>Vi behöver inte skriva till er om broderskärleken. Ni har ju fått lära er av Gud att älska varandra.</span> <span class="verse"><a name="10">10</a>Den kärleken visar ni också alla bröderna i hela Makedonien. Men vi uppmanar er, bröder, att överflöda ännu mer i den</span> <span class="verse"><a name="11">11</a>och sätta en ära i att hålla er lugna och sköta ert och arbeta med era händer så som vi har befallt er.</span> <span class="verse"><a name="12">12</a>Lev på det sättet, så väcker ni respekt hos de utomstående och lider inte brist på något.</span> <span class="verse"><a name="13">13</a>Bröder, vi vill att ni skall veta hur det förhåller sig med dem som har insomnat, så att ni inte sörjer som de andra, de som inte har något hopp.</span> <span class="verse"><a name="14">14</a>Eftersom vi tror att Jesus har dött och uppstått, så tror vi också att Gud skall föra fram dem som insomnat i Jesus tillsammans med honom.</span> <span class="verse"><a name="15">15</a>Vi säger er detta enligt ett ord från Herren: vi som lever och är kvar till Herrens ankomst skall alls inte komma före de insomnade.</span> <span class="verse"><a name="16">16</a>Ty när en befallning ljuder, en ärkeängels röst och en Guds basun, då skall Herren själv stiga ner från himlen. Och först skall de som dött i Kristus Jesus uppstå.</span> <span class="verse"><a name="17">17</a>Därefter skall vi som lever och är kvar ryckas upp bland moln tillsammans med dem för att möta Herren i rymden. Och så skall vi alltid vara hos Herren.</span> <span class="verse"><a name="18">18</a>Trösta därför varandra med dessa ord.</span> </p></div</div></div></body></html>