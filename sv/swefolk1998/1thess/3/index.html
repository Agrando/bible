<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1thess">1 Thessalonians</a> &gt <strong>Chapter 3</strong></div><p><span class="verse"><a name="1">1</a>När vi därför inte längre kunde härda ut, beslöt vi att ensamma stanna kvar i Athen,</span> <span class="verse"><a name="2">2</a>och vi sände Timoteus, vår broder och Guds medarbetare i Kristi evangelium. Han skulle styrka och uppmuntra er i tron,</span> <span class="verse"><a name="3">3</a>så att ingen skulle vackla under dessa lidanden. Ni vet själva att vi är bestämda till att utstå sådana.</span> <span class="verse"><a name="4">4</a>Redan när vi var hos er, sade vi er i förväg att vi skulle få lida, och så har det också gått som ni vet.</span> <span class="verse"><a name="5">5</a>När jag därför inte längre kunde härda ut, sände jag bud för att få veta hur det var med er tro. Kanske kunde det vara så att frestaren hade frestat er och vårt arbete varit förgäves?</span> <span class="verse"><a name="6">6</a>Men nu har Timoteus kommit tillbaka från er, och han har gett oss goda nyheter om er tro och kärlek och berättat hur ni alltid tänker på oss och längtar efter att få träffa oss, liksom vi längtar efter er.</span> <span class="verse"><a name="7">7</a>Så har vi genom er tro fått nytt mod när det gäller er, bröder, och det mitt i alla svårigheter och lidanden.</span> <span class="verse"><a name="8">8</a>Nu lever vi, när ni står fasta i Herren.</span> <span class="verse"><a name="9">9</a>Hur skall vi tillräckligt kunna tacka Gud för all den glädje som ni är för oss inför vår Gud?</span> <span class="verse"><a name="10">10</a>Natt och dag ber vi mycket ivrigt om att få träffa er och ställa till rätta det som brister i er tro.</span> <span class="verse"><a name="11">11</a>Måtte vår Gud och Fader själv och vår Herre Jesus leda vår resväg till er.</span> <span class="verse"><a name="12">12</a>Och må Herren låta er växa till och överflöda i kärleken till varandra och till alla människor, så som även vår kärlek till er gör,</span> <span class="verse"><a name="13">13</a>så att han styrker era hjärtan och gör er oförvitliga och heliga inför vår Gud och Fader, när vår Herre Jesus kommer med alla sina heliga.</span> </p></div</div></div></body></html>