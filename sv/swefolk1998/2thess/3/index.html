<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>För övrigt, bröder, be för oss att Herrens ord snabbt utbreder sig och blir ärat, liksom hos er,</span> <span class="verse"><a name="2">2</a>och att vi blir räddade från fientliga och onda människor. Alla har ju inte tron.</span> <span class="verse"><a name="3">3</a>Men Herren är trofast. Han skall styrka er och skydda er för den onde.</span> <span class="verse"><a name="4">4</a>I Herren har vi det förtroendet för er att ni gör och kommer att göra det vi föreskriver er.</span> <span class="verse"><a name="5">5</a>Må Herren leda era hjärtan in i Guds kärlek och Kristi uthållighet.</span> <span class="verse"><a name="6">6</a>Bröder, vi uppmanar er i vår Herre Jesu Kristi namn att hålla er borta från varje broder som lever oordentligt och inte följer de lärdomar som de har fått av oss.</span> <span class="verse"><a name="7">7</a>Ni vet själva hur man bör följa vårt exempel. Vi levde inte oordentligt hos er,</span> <span class="verse"><a name="8">8</a>vi åt inte hos någon utan att betala för oss. Nej, vi arbetade hårt natt och dag för att inte ligga någon av er till last.</span> <span class="verse"><a name="9">9</a>Inte så att vi saknade rätt till lön, men vi ville ge er ett exempel att följa.</span> <span class="verse"><a name="10">10</a>När vi var hos er, gav vi er också den föreskriften att den som inte vill arbeta inte heller skall äta.</span> <span class="verse"><a name="11">11</a>Men nu hör vi att en del bland er lever oordentligt. De arbetar inte utan går bara och drar.</span> <span class="verse"><a name="12">12</a>Sådana befaller och förmanar vi i Herren Jesus Kristus att de skall arbeta och hålla sig lugna och äta sitt eget bröd.</span> <span class="verse"><a name="13">13</a>Och ni, bröder, tröttna inte på att göra det som är gott.</span> <span class="verse"><a name="14">14</a>Om någon inte rättar sig efter det vi säger i detta brev, ge noga akt på honom och ha inte något med honom att göra, så att han får skämmas.</span> <span class="verse"><a name="15">15</a>Men betrakta honom inte som en fiende, utan tillrättavisa honom som en broder.</span> <span class="verse"><a name="16">16</a>Må han som är fridens Herre ge er sin frid alltid och på allt sätt. Herren vare med er alla.</span> <span class="verse"><a name="17">17</a>Här skriver jag, Paulus, min hälsning med egen hand. Detta är ett kännetecken i alla mina brev, så skriver jag.</span> <span class="verse"><a name="18">18</a>Vår Herre Jesu Kristi nåd vare med er alla.</span> </p></div</div></div></body></html>