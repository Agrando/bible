<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2thess/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2thess">2 Thessalonians</a> &gt <strong>Chapter 2</strong></div><p><span class="verse"><a name="1">1</a>När det gäller vår Herre Jesu Kristi ankomst och hur vi skall samlas hos honom, ber vi er, bröder,</span> <span class="verse"><a name="2">2</a>att inte så plötsligt tappa fattningen och bli skrämda, vare sig av någon ande eller av något ord eller brev, som påstås komma från oss och som går ut på att Herrens dag har kommit.</span> <span class="verse"><a name="3">3</a>Låt ingen bedra er på något sätt. Ty först måste avfallet komma och laglöshetens människa, fördärvets son, öppet träda fram,</span> <span class="verse"><a name="4">4</a>motståndaren som förhäver sig över allt som kallas gud eller heligt, så att han sätter sig i Guds tempel och säger sig vara Gud.</span> <span class="verse"><a name="5">5</a>Kommer ni inte ihåg att jag sade er detta, när jag ännu var hos er?</span> <span class="verse"><a name="6">6</a>Ni vet vad det är som nu håller honom tillbaka, så att han kan träda fram först när hans tid kommer.</span> <span class="verse"><a name="7">7</a>Redan är ju laglöshetens hemlighet verksam. Han som nu håller tillbaka måste endast först röjas ur vägen.</span> <span class="verse"><a name="8">8</a>Sedan skall den laglöse öppet träda fram. Men honom kommer Herren Jesus att döda med sin muns anda och förgöra, när han visar sig vid sin ankomst.</span> <span class="verse"><a name="9">9</a>Den laglöses ankomst är ett verk av Satan och sker med stor kraft, med lögnens alla tecken och under</span> <span class="verse"><a name="10">10</a>och med all slags orättfärdighet som bedrar dem som går förlorade, eftersom de inte tog emot sanningen och älskade den, så att de kunde bli frälsta.</span> <span class="verse"><a name="11">11</a>Därför sänder Gud en kraftig villfarelse över dem så att de tror på lögnen</span> <span class="verse"><a name="12">12</a>och blir dömda, alla dessa som inte har trott på sanningen utan njutit av orättfärdigheten.</span> <span class="verse"><a name="13">13</a>Men vi är skyldiga att alltid tacka Gud för er bröder, Herrens älskade, eftersom Gud från begynnelsen har utvalt er till att bli frälsta, genom att Anden helgar er och ni tror sanningen.</span> <span class="verse"><a name="14">14</a>Det är detta som Gud har kallat er till genom vårt evangelium, för att ni skall vinna vår Herre Jesu Kristi härlighet.</span> <span class="verse"><a name="15">15</a>Stå alltså fasta och håll er till de lärdomar ni har fått, muntligt eller genom brev.</span> <span class="verse"><a name="16">16</a>Må vår Herre Jesus Kristus själv och Gud, vår Fader, som har älskat oss och i sin nåd gett oss evig tröst och gott hopp,</span> <span class="verse"><a name="17">17</a>uppmuntra era hjärtan och styrka er till allt gott i ord och gärning.</span> </p></div</div></div></body></html>