<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2sam">2 Samuel</a> &gt <strong>Chapter 3</strong></div><p><span class="verse"><a name="1">1</a>Kriget mellan Sauls hus och Davids hus blev långvarigt. Under tiden blev David allt starkare, medan Sauls hus blev allt svagare.</span> <span class="verse"><a name="2">2</a>I Hebron föddes söner åt David. Hans förstfödde var Amnon, som han fick med Ahinoam från Jisreel.</span> <span class="verse"><a name="3">3</a>Hans andre son var Kilab, som han fick med Abigail, änka efter karmeliten Nabal, och den tredje var Absalom, son till Maaka som var dotter till Talmaj, kungen i Gesur.</span> <span class="verse"><a name="4">4</a>Den fjärde var Adonia, Haggits son, och den femte Sefatja, Abitals son.</span> <span class="verse"><a name="5">5</a>Den sjätte var Jitream, som David fick med sin hustru Egla. Dessa föddes åt David i Hebron.</span> <span class="verse"><a name="6">6</a>Så länge kriget varade mellan Sauls hus och Davids hus, stärkte Abner sin ställning i Sauls hus.</span> <span class="verse"><a name="7">7</a>Men Saul hade haft en bihustru vid namn Rispa, dotter till Aja. Och Is-Boset sade till Abner: "Varför har du gått in till min fars bihustru?"</span> <span class="verse"><a name="8">8</a>Abner blev mycket upprörd över dessa ord och sade: "Är jag då ett hundhuvud från Juda land? Just då jag visar godhet mot din fader Sauls hus, mot hans bröder och hans vänner, och inte har låtit dig falla i Davids hand, beskyller du mig för att ha begått en missgärning med denna kvinna.</span> <span class="verse"><a name="9">9</a>Må Gud straffa Abner både nu och senare, om jag inte handlar så med David som Herren med ed har lovat honom.</span> <span class="verse"><a name="10">10</a>Jag skall ta kungadömet från Sauls hus och upprätta Davids tron över både Israel och Juda, från Dan ända till Beer-Sheba."</span> <span class="verse"><a name="11">11</a>Då kunde han inte säga ett ord mer till Abner av rädsla för honom.</span> <span class="verse"><a name="12">12</a>Abner skickade sändebud till David och lät säga: "Vem tillhör landet? Slut förbund med mig och jag skall ge dig mitt stöd så att hela Israel går över till dig."</span> <span class="verse"><a name="13">13</a>David svarade: "Bra! Jag vill sluta förbund med dig. Men en sak kräver jag av dig: Du får inte träda fram inför mitt ansikte utan att föra med dig Mikal, Sauls dotter, när du kommer för att träda fram inför mig."</span> <span class="verse"><a name="14">14</a>Därefter skickade David sändebud till Is-Boset, Sauls son, och lät säga: "Ge mig min hustru Mikal, som jag tog mig till priset av etthundra filisteers förhudar."</span> <span class="verse"><a name="15">15</a>Då sände Is-Boset bud och lät hämta henne från hennes man, Paltiel, Laish son.</span> <span class="verse"><a name="16">16</a>Men hennes man gick med henne och följde henne gråtande ända till Bahurim. Här sade Abner till honom: "Vänd tillbaka och gå hem." Då vände han tillbaka.</span> <span class="verse"><a name="17">17</a>Abner hade talat med de äldste i Israel och sagt: "Sedan lång tid har ni försökt att få David till kung över er.</span> <span class="verse"><a name="18">18</a>Låt det nu ske, för Herren har sagt om David: Genom min tjänare Davids hand skall jag frälsa mitt folk Israel från filisteerna och från alla deras fiender."</span> <span class="verse"><a name="19">19</a>Och Abner talade också med benjaminiterna. Därefter gick Abner till David i Hebron för att berätta allt vad Israel och hela Benjamins hus funnit vara riktigt.</span> <span class="verse"><a name="20">20</a>Abner kom till David i Hebron, åtföljd av tjugo man, och David ordnade en fest för Abner och hans män.</span> <span class="verse"><a name="21">21</a>Abner sade till David: "Jag vill ge mig av och samla hela Israel till min herre konungen, för att de må sluta förbund med dig, så att du kan regera över allt vad ditt hjärta önskar." Då lät David Abner fara, och han gav sig av i frid.</span> <span class="verse"><a name="22">22</a>Davids folk och Joab kom just då tillbaka från ett plundringståg och de förde med sig ett stort byte. Abner var nu inte längre kvar hos David i Hebron, för David hade låtit honom gå, och han hade givit sig av i frid.</span> <span class="verse"><a name="23">23</a>När Joab och hela hans här kom, berättade man för honom att Abner, Ners son, hade kommit till kungen, som låtit honom gå, och att han hade givit sig av i frid.</span> <span class="verse"><a name="24">24</a>Då gick Joab in till kungen och sade: "Vad har du gjort? Abner kommer till dig, och du låter honom bara gå härifrån!</span> <span class="verse"><a name="25">25</a>Du känner Abner, Ners son. Han kom för att bedra dig och få veta alla dina krigsplaner och ta reda på allt vad du har för dig."</span> <span class="verse"><a name="26">26</a>När Joab hade gått ut från David, sände han bud efter Abner, och de fick honom att vända tillbaka när han var vid Sirabrunnen. Men David visste ingenting om detta.</span> <span class="verse"><a name="27">27</a>Då Abner kom tillbaka till Hebron, förde Joab honom avsides till mitten av porten för att tala enskilt med honom. Där stack han ner honom med ett dödande hugg i magen, som hämnd för sin bror Asaels blod.</span> <span class="verse"><a name="28">28</a>När David senare fick höra detta, sade han: "Jag och mitt kungadöme är för evigt oskyldiga inför Herren till Abners, Ners sons, blod.</span> <span class="verse"><a name="29">29</a>Må det komma över Joabs huvud och över hela hans fars hus. Må i Joabs hus aldrig saknas män som har flytning eller spetälska eller som stöder sig på kryckor eller som faller för svärd eller som lider brist på bröd."</span> <span class="verse"><a name="30">30</a>Så hade Joab och hans bror Abisaj mördat Abner, därför att denne hade dödat deras bror Asael under striden vid Gibeon.</span> <span class="verse"><a name="31">31</a>David sade till Joab och allt folket som var med honom: "Riv sönder era kläder och kläd er i säcktyg och håll dödsklagan efter Abner." Och kung David gick själv bakom båren.</span> <span class="verse"><a name="32">32</a>De begravde Abner i Hebron. Kungen brast ut i gråt vid Abners grav, och allt folket grät.</span> <span class="verse"><a name="33">33</a>Och kungen sjöng en klagosång över Abner:"Måste då Abner dö en dåres död?</span> <span class="verse"><a name="34">34</a>Dina händer var ej bundna,dina fötter ej slagna i bojor.Du föll som man faller för onda män."Då grät allt folket ännu mer över honom.</span> <span class="verse"><a name="35">35</a>Sedan kom de alla för att förmå David att äta något medan det ännu var dag. Men David svor en ed och sade: "Må Gud straffa mig både nu och senare om jag smakar bröd eller något annat, innan solen har gått ner!"</span> <span class="verse"><a name="36">36</a>Folket hörde detta, och det togs väl emot av alla, så som allt annat kungen gjorde togs väl emot av allt folket.</span> <span class="verse"><a name="37">37</a>Hela folket och hela Israel insåg då att kungen inte hade haft någon del i att Abner, Ners son, hade blivit dödad.</span> <span class="verse"><a name="38">38</a>Kungen sade till sina tjänare: "Vet ni inte att en furste och en stor man i dag har fallit i Israel?</span> <span class="verse"><a name="39">39</a>Men jag är i dag svag, fastän jag är smord till kung, och de där männen, Serujas söner, är starkare än jag. Må Herren vedergälla den som gör ont för hans ondska."</span> </p></div</div></div></body></html>