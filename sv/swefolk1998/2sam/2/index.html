<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2sam/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2sam">2 Samuel</a> &gt <strong>Chapter 2</strong></div><p><span class="verse"><a name="1">1</a>David frågade därefter Herren: "Skall jag dra upp till någon av städerna i Juda?" Herren svarade honom: "Drag upp." David frågade: "Vart skall jag gå?" Han svarade: "Till Hebron."</span> <span class="verse"><a name="2">2</a>David drog då dit upp med sina båda hustrur, Ahinoam från Jisreel och Abigail, som hade varit hustru till karmeliten Nabal.</span> <span class="verse"><a name="3">3</a>David förde också sina män upp dit, var och en med sitt husfolk, och de bosatte sig i Hebrons städer.</span> <span class="verse"><a name="4">4</a>Och Juda män kom dit och smorde David till kung över Juda hus.När man berättade för David att det var männen i Jabesh i Gilead som hade begravt Saul,</span> <span class="verse"><a name="5">5</a>skickade han sändebud till männen i Jabesh i Gilead och lät säga till dem: " Herren välsigne er, eftersom ni visat er herre Saul den godheten att begrava honom!</span> <span class="verse"><a name="6">6</a>Må nu Herren visa nåd och trofasthet mot er. Också jag vill göra gott mot er, därför att ni har gjort detta.</span> <span class="verse"><a name="7">7</a>Var nu starka och tappra män, för Saul, er herre, är död, och Juda hus har nu smort mig till kung över dem."</span> <span class="verse"><a name="8">8</a>Men Abner, Ners son, Sauls överbefälhavare, tog Sauls son Is-Boset och förde honom till Mahanajim</span> <span class="verse"><a name="9">9</a>och gjorde honom till kung i Gilead och asureernas land och Jisreel, och över Efraim, Benjamin och hela det övriga Israel.</span> <span class="verse"><a name="10">10</a>Sauls son Is-Boset var fyrtio år när han blev kung över Israel, och han regerade i två år. Bara Juda hus höll sig till David.</span> <span class="verse"><a name="11">11</a>Den tid David var kung i Hebron över Juda hus utgjorde sju år och sex månader.</span> <span class="verse"><a name="12">12</a>Abner, Ners son, drog ut med Sauls son Is-Bosets folk, från Mahanajim till Gibeon.</span> <span class="verse"><a name="13">13</a>Joab, Serujas son, och Davids folk tågade också ut. De stötte på varandra vid Gibeons damm, och de intog ställning på var sin sida om dammen.</span> <span class="verse"><a name="14">14</a>Abner sade till Joab: "Låt de unga männen komma fram och utföra en krigslek inför oss." Joab svarade: "Ja, låt dem komma fram."</span> <span class="verse"><a name="15">15</a>Då reste de sig och gick fram, tolv för Benjamin och för Sauls son Is-Boset och tolv av Davids tjänare.</span> <span class="verse"><a name="16">16</a>De fattade varandra i huvudet och stötte svärdet i sidan på varandra och alla stupade. Därför kallas denna plats Helkat-Hassurim. Den ligger vid Gibeon.</span> <span class="verse"><a name="17">17</a>Sedan började en mycket hård strid den dagen, och Abner och Israels män blev slagna av Davids folk.</span> <span class="verse"><a name="18">18</a>Tre söner till Seruja var där: Joab, Abisaj och Asael. Asael var snabb på foten som en gasell på fältet.</span> <span class="verse"><a name="19">19</a>Han förföljde Abner utan att vika från honom vare sig till höger eller vänster.</span> <span class="verse"><a name="20">20</a>Då vände Abner sig om och sade: "Är det du, Asael?" Han svarade: "Ja."</span> <span class="verse"><a name="21">21</a>Då sade Abner till honom: "Vik av åt höger eller vänster. Angrip någon av de yngre och tag hans rustning." Men Asael ville inte låta honom vara.</span> <span class="verse"><a name="22">22</a>Då sade Abner än en gång till Asael: "Låt mig vara! Varför skulle jag slå ner dig? Hur skulle jag sedan kunna se din bror Joab i ansiktet?"</span> <span class="verse"><a name="23">23</a>Men när han vägrade låta honom vara gav Abner honom med bakänden av sitt spjut en stöt i buken, så att spjutet gick ut genom ryggen. Han föll ner och dog där på stället. Och var och en som kom till platsen där Asael hade fallit ner och dött, stannade till där.</span> <span class="verse"><a name="24">24</a>Men Joab och Abisaj förföljde Abner. När solen hade gått ner och de hade kommit till Ammahöjden, som ligger mitt emot Gia, på vägen mot Gibeons öken,</span> <span class="verse"><a name="25">25</a>samlades Benjamins barn bakom Abner till en enda skara och gick i ställning på toppen av en och samma höjd.</span> <span class="verse"><a name="26">26</a>Abner ropade till Joab: "Skall då svärdet få fortsätta att frossa? Förstår du inte att detta får ett bittert slut? Hur länge skall det dröja innan du befaller ditt folk att sluta med att förfölja sina bröder?"</span> <span class="verse"><a name="27">27</a>Joab svarade: "Så sant Gud lever: Om du ingenting hade sagt, hade folket först i morgon dragit sig tillbaka och slutat förfölja sina bröder."</span> <span class="verse"><a name="28">28</a>Därefter blåste Joab i hornet och allt folket gjorde halt. De förföljde inte längre Israel och fortsatte inte att strida.</span> <span class="verse"><a name="29">29</a>Abner och hans män tågade genom Hedmarken hela den natten. De gick över Jordan och drog vidare hela förmiddagen och kom så till Mahanajim.</span> <span class="verse"><a name="30">30</a>När Joab upphörde att förfölja Abner och samlade folket, saknades nitton av Davids män förutom Asael.</span> <span class="verse"><a name="31">31</a>Men Davids män hade dödat trehundrasextio man av Benjamins och Abners folk.</span> <span class="verse"><a name="32">32</a>De tog med sig Asael och begravde honom i hans fars grav i Betlehem. Därefter marscherade Joab och hans män hela natten och kom i gryningen till Hebron.</span> </p></div</div></div></body></html>