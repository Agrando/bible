<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2sam/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2sam">2 Samuel</a> &gt <strong>Chapter 6</strong></div><p><span class="verse"><a name="1">1</a>Åter samlade David alla de utvalda i Israel, trettiotusen man.</span> <span class="verse"><a name="2">2</a>David bröt upp och drog åstad med allt sitt folk från Baale-Juda för att därifrån föra upp Guds ark som hade uppkallats efter Namnet, namnet Herren Sebaot, honom som tronar på keruberna.</span> <span class="verse"><a name="3">3</a>De satte Guds ark på en ny vagn och förde den bort från Abinadabs hus på höjden, och Ussa och Ahjo, Abinadabs söner, körde den nya vagnen.</span> <span class="verse"><a name="4">4</a>Så förde de Guds ark bort ifrån Abinadabs hus på höjden, och Ahjo gick framför arken.</span> <span class="verse"><a name="5">5</a>David och hela Israels hus dansade och gladde sig inför Herrens ansikte med alla slags instrument av cypressträ, med harpor, psaltare, pukor, skallror och cymbaler.</span> <span class="verse"><a name="6">6</a>Men när de kom till Nakons tröskplats, räckte Ussa ut handen mot Guds ark och grep tag i den, ty oxarna snavade.</span> <span class="verse"><a name="7">7</a>Då upptändes Herrens vrede mot Ussa, och Gud slog honom där för hans försyndelse. Och han dog där vid Guds ark.</span> <span class="verse"><a name="8">8</a>David blev upprörd över att Herren hade brutit ner Ussa. Han kallade det stället Peres-Ussa, som det heter än i dag.</span> <span class="verse"><a name="9">9</a>David greps av fruktan för Herren på den dagen och sade: "Hur skulle Herrens ark kunna komma till mig?"</span> <span class="verse"><a name="10">10</a>Därför ville David inte föra in Herrens ark till sig i Davids stad utan lät ställa den i gatiten Obed-Edoms hus.</span> <span class="verse"><a name="11">11</a>Sedan blev Herrens ark kvar i gatiten Obed-Edoms hus i tre månader. Och Herren välsignade Obed-Edom och hela hans hus.</span> <span class="verse"><a name="12">12</a>Det blev berättat för kung David att Herren hade välsignat Obed-Edoms hus och allt vad han ägde, för Guds arks skull. Då gick David och förde Guds ark ur Obed-Edoms hus upp till Davids stad under jubel.</span> <span class="verse"><a name="13">13</a>När de som bar Herrens ark hade gått sex steg framåt, offrade han en tjur och en gödkalv.</span> <span class="verse"><a name="14">14</a>Själv dansade David med all kraft inför Herrens ansikte, och David var iklädd en linne-efod.</span> <span class="verse"><a name="15">15</a>Så hämtade David och hela Israel Herrens ark dit upp under jubel och basuners ljud.</span> <span class="verse"><a name="16">16</a>När Herrens ark kom in i Davids stad, såg Mikal, Sauls dotter, ut genom fönstret, och när hon såg kung David hoppa och dansa inför Herrens ansikte, föraktade hon honom i sitt hjärta.</span> <span class="verse"><a name="17">17</a>När de hade fört in Herrens ark och ställt den på dess plats mitt i det tält som David hade slagit upp åt den, offrade David brännoffer och gemenskapsoffer inför Herrens ansikte.</span> <span class="verse"><a name="18">18</a>Och när David hade offrat brännoffret och gemenskapsoffret, välsignade han folket i Herren Sebaots namn.</span> <span class="verse"><a name="19">19</a>Åt allt folket, hela skaran av israeliter, både man och kvinna, gav han en kaka bröd, en dadelkaka och en druvkaka. Sedan gick allt folket hem, var och en till sitt.</span> <span class="verse"><a name="20">20</a>När David återvände hem för att välsigna sitt husfolk, gick Mikal, Sauls dotter, ut mot honom och sade. "Hur härlig har inte Israels konung visat sig i dag, då han blottat sig inför ögonen på sina tjänares slavkvinnor, så som lössläppt folk gör!"</span> <span class="verse"><a name="21">21</a>Då sade David till Mikal: "Det var inför Herren, han som har utvalt mig framför din far och hela hans hus och som har insatt mig till furste över Herrens folk Israel, ja, inför Herren dansade och gladde jag mig.</span> <span class="verse"><a name="22">22</a>Jag skall bli ännu ringare än detta och förnedrad i egna ögon. Men med slavkvinnorna som du talade om, tillsammans med dem skall jag bli ärad."</span> <span class="verse"><a name="23">23</a>Och Mikal, Sauls dotter, fick inte några barn så länge hon levde.</span> </p></div</div></div></body></html>