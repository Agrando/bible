<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2sam/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2sam">2 Samuel</a> &gt <strong>Chapter 15</strong></div><p><span class="verse"><a name="1">1</a>En tid härefter skaffade Absalom sig vagn och hästar och femtio man som sprang framför honom.</span> <span class="verse"><a name="2">2</a>Tidigt varje morgon brukade Absalom ställa sig invid vägen som ledde till porten, och så ofta någon var på väg till kungen för att få en rättssak avdömd, kallade Absalom honom till sig och frågade: "Från vilken stad är du?" När han svarade: "Din tjänare är från den och den av Israels stammar",</span> <span class="verse"><a name="3">3</a>sade Absalom till honom: "Din sak är både god och rätt, men du har ingen som hör på dig hos kungen."</span> <span class="verse"><a name="4">4</a>Absalom tillade: "Om ändå jag blev satt till domare i landet, då kunde var och en som hade någon rättssak eller domssak komma till mig, och jag skulle skaffa honom rättvisa."</span> <span class="verse"><a name="5">5</a>Och när någon kom fram och ville falla ner för honom, räckte han ut handen och tog tag i honom och kysste honom.</span> <span class="verse"><a name="6">6</a>Så gjorde Absalom med alla israeliter som kom för att få någon sak avdömd hos kungen. Så stal Absalom Israels mäns hjärta.</span> <span class="verse"><a name="7">7</a>När fyrtio år hade gått sade Absalom till kungen: "Låt mig gå till Hebron för att infria det löfte som jag har gett åt Herren.</span> <span class="verse"><a name="8">8</a>Ty din tjänare gav ett löfte när jag bodde i Gesur i Aram: Om Herren låter mig komma tillbaka till Jerusalem, skall jag tjäna Herren."</span> <span class="verse"><a name="9">9</a>Kungen sade till honom: "Gå i frid." Då steg han upp och begav sig till Hebron.</span> <span class="verse"><a name="10">10</a>Men Absalom sände i hemlighet ut budbärare till alla Israels stammar och lät säga: "När ni hör basunen ljuda, skall ni säga: Nu är Absalom kung i Hebron!"</span> <span class="verse"><a name="11">11</a>Tvåhundra män från Jerusalem hade följt med Absalom. De hade blivit inbjudna och följde med i god tro helt ovetande.</span> <span class="verse"><a name="12">12</a>Medan Absalom offrade slaktoffer, sände han bud och lät hämta giloniten Ahitofel, Davids rådgivare, från hans stad Gilo. Sammansvärjningen växte i styrka och allt fler bland folket gick över till Absalom.</span> <span class="verse"><a name="13">13</a>En budbärare kom till David och sade: "Israels män har vänt sina hjärtan till Absalom."</span> <span class="verse"><a name="14">14</a>Då sade David till alla de tjänare som var med honom i Jerusalem: "Kom, vi måste fly! Annars finns ingen räddning för oss undan Absalom. Skynda er i väg! Han kan plötsligt komma över oss och dra olycka över oss och slå staden med svärd."</span> <span class="verse"><a name="15">15</a>Kungens tjänare svarade kungen: "Vad än vår herre konungen beslutar, är vi dina lydiga tjänare."</span> <span class="verse"><a name="16">16</a>Och kungen gav sig i väg och allt hans husfolk följde honom. Men kungen lämnade kvar tio av sina bihustrur för att se efter huset.</span> <span class="verse"><a name="17">17</a>När kungen drog ut, följde hela folket efter honom. Men de stannade vid det sista huset.</span> <span class="verse"><a name="18">18</a>Alla hans tjänare och alla kereteerna och peleteerna drog förbi honom. Och alla de sexhundra gatiterna som hade följt med honom från Gat gick förbi framför kungen.</span> <span class="verse"><a name="19">19</a>Då sade kungen till gatiten Ittaj: "Varför går också du med oss? Vänd om och stanna hos kungen. Du är ju en främling och dessutom landsflyktig från ditt land.</span> <span class="verse"><a name="20">20</a>Du kom i går, skulle jag då i dag låta dig irra omkring med oss när jag nu ger mig av, vart det nu bär hän? Vänd tillbaka och tag dina bröder med dig. Nåd och sanning vare med dig."</span> <span class="verse"><a name="21">21</a>Men Ittaj svarade kungen: "Så sant Herren lever och så sant min herre konungen lever: Där min herre konungen är, där vill också din tjänare vara, det må gälla liv eller död."</span> <span class="verse"><a name="22">22</a>Då sade David till Ittaj: "Kom då och gå med oss." Och gatiten Ittaj följde då med tillsammmans med alla sina män och alla barn som han hade med sig.</span> <span class="verse"><a name="23">23</a>Hela landet grät högljutt när folket drog fram. Då kungen gick över bäcken Kidron, följde allt folket med och tog vägen åt öknen till.</span> <span class="verse"><a name="24">24</a>Där var också Sadok tillsammans med alla leviterna, och de bar med sig Guds förbundsark. Men de satte ner Guds ark, till dess att allt folket hade hunnit gå ut ur staden och Ebjatar kommit dit upp.</span> <span class="verse"><a name="25">25</a>Då sade kungen till Sadok: "För tillbaka Guds ark in i staden. Om jag finner nåd för Herrens ögon skall han föra mig tillbaka så att jag åter får se honom och hans boning.</span> <span class="verse"><a name="26">26</a>Men om han säger: Jag finner inte behag i dig - se, här är jag, han må göra med mig vad han finner för gott."</span> <span class="verse"><a name="27">27</a>Kungen sade vidare till prästen Sadok: "Är du inte en siare? Vänd tillbaka till staden i frid, tillsammans med era båda söner - din son Ahimaas och Ebjatars son Jonatan.</span> <span class="verse"><a name="28">28</a>Jag vill dröja vid vadställena i öknen, till dess att bud kommer från er med underrättelser till mig."</span> <span class="verse"><a name="29">29</a>Då förde Sadok och Ebjatar Guds ark tillbaka till Jerusalem och de stannade där.</span> <span class="verse"><a name="30">30</a>Men David gick gråtande uppför Oljeberget med täckt huvud och bara fötter. Allt folket som följde honom täckte också över sina huvuden och gick dit upp under gråt.</span> <span class="verse"><a name="31">31</a>När det blev berättat för David att Ahitofel var med bland dem som hade sammansvurit sig med Absalom, sade David: " Herre, förvandla Ahitofels råd till dårskap."</span> <span class="verse"><a name="32">32</a>David kom upp på bergstoppen där han ville tillbe Gud, se då kom arkiten Husaj mot honom med sönderrivna kläder och med jord på huvudet.</span> <span class="verse"><a name="33">33</a>David sade till honom: "Om du följer med mig blir du bara till besvär för mig.</span> <span class="verse"><a name="34">34</a>Men om du vänder tillbaka till staden och säger till Absalom: 'Din tjänare vill jag vara, o konung. Jag har förut varit din fars tjänare, men nu vill jag vara din tjänare', då kan du göra Ahitofels råd om intet.</span> <span class="verse"><a name="35">35</a>Där har du också prästerna Sadok och Ebjatar. Allt vad du får höra från kungens hus skall du berätta för prästerna Sadok och Ebjatar.</span> <span class="verse"><a name="36">36</a>Deras två söner är med dem där, Sadok har Ahimaas och Ebjatar har Jonatan. Genom dem kan ni sända bud till mig om allt ni får höra."</span> <span class="verse"><a name="37">37</a>Och Husaj, Davids vän, kom in i staden när Absalom drog in i Jerusalem.</span> </p></div</div></div></body></html>