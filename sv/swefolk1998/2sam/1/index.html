<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>Efter Sauls död, när David hade kommit tillbaka efter segern över Amalek, uppehöll han sig två dagar i Siklag.</span> <span class="verse"><a name="2">2</a>Och se, på tredje dagen kom en man från Sauls läger, med kläderna sönderrivna och med jord på huvudet. När han kom in till David, föll han ner till marken och bugade sig.</span> <span class="verse"><a name="3">3</a>David frågade honom: "Varifrån kommer du?" Han svarade: "Jag har flytt från Israels läger."</span> <span class="verse"><a name="4">4</a>David sade till honom: "Hur har det gått? Berätta för mig." Han sade: "Folket har flytt ur striden och många har fallit och dött. Saul och hans son Jonatan är också döda."</span> <span class="verse"><a name="5">5</a>David frågade den unge mannen som hade berättat detta för honom: "Hur vet du att Saul och hans son Jonatan är döda?"</span> <span class="verse"><a name="6">6</a>Den unge mannen som hade berättat detta för honom svarade: "Jag kom av en händelse upp på berget Gilboa, och där fick jag se Saul stödja sig mot sitt spjut, och vagnar och ryttare ansatte honom.</span> <span class="verse"><a name="7">7</a>När han vände sig om och fick se mig, ropade han på mig, och jag svarade: Här är jag.</span> <span class="verse"><a name="8">8</a>Han frågade mig vem jag var, och jag svarade honom att jag var amalekit.</span> <span class="verse"><a name="9">9</a>Då sade han till mig: Ställ dig över mig och ge mig dödsstöten. Jag har gripits av dödsångest, för livet är ännu kvar i mig.</span> <span class="verse"><a name="10">10</a>Jag gick fram till honom och dödade honom, för jag visste ju att han inte skulle kunna överleva sitt fall. Och jag tog diademet som satt på hans huvud, och ett armband som han hade om armen, och jag har tagit med dem hit till min herre."</span> <span class="verse"><a name="11">11</a>Då tog David tag i sina kläder och rev sönder dem. Så gjorde också alla de som var hos honom.</span> <span class="verse"><a name="12">12</a>De höll dödsklagan och grät och fastade ända till kvällen för Saul och hans son Jonatan, och för Herrens folk och för Israels hus, därför att de hade fallit för svärd.</span> <span class="verse"><a name="13">13</a>David frågade den unge mannen som hade berättat honom detta: "Varifrån är du?" Han svarade: "Jag är son till en amalekit som lever här som främling."</span> <span class="verse"><a name="14">14</a>David sade till honom: "Kände du ingen fruktan för att räcka ut din hand och förgöra Herrens smorde?"</span> <span class="verse"><a name="15">15</a>Och David kallade på en av de unga männen och sade till honom: "Kom hit och stöt ner honom." Och han stack ner honom så att han dog.</span> <span class="verse"><a name="16">16</a>David sade till honom: "Ditt blod komme över ditt eget huvud, för din egen mun vittnade mot dig när du sade: Jag har dödat Herrens smorde."</span> <span class="verse"><a name="17">17</a>David sjöng denna klagosång över Saul och hans son Jonatan,</span> <span class="verse"><a name="18">18</a>och han bestämde att man skulle lära Juda barn "Bågsången", som är upptecknad i "Den redliges bok":</span> <span class="verse"><a name="19">19</a>"Din prydnad, Israel,ligger slagen på dina höjder.Hur har inte hjältarna fallit!</span> <span class="verse"><a name="20">20</a>Förkunna det inte i Gat,ropa ej ut det på Askelons gator,för att filisteernas döttrar ej må glädja sig,de oomskurnas döttrar ej fröjda sig.</span> <span class="verse"><a name="21">21</a>Ni Gilboa berg,på er må ej falla dagg eller regn,ej finnas fält för offergåvor.Ty nersölad ligger där hjältars sköld,Sauls sköld ej mer smord med olja.</span> <span class="verse"><a name="22">22</a>Från slagnas blod,från hjältars hullvek Jonatans båge inte tillbaka,kom Sauls svärd ej omättat åter.</span> <span class="verse"><a name="23">23</a>Saul och Jonatan,de älskvärda och ljuvliga,i liv och död ej skilda,snabbare än örnar var de,starkare än lejon.</span> <span class="verse"><a name="24">24</a>Ni Israels döttrar, gråt över Saul,han som klädde er i scharlakan och praktskrudoch prydde era kläder med smycken av guld.</span> <span class="verse"><a name="25">25</a>Hur har inte hjältarna fallit mitt i striden!Jonatan ligger slagen på dina höjder.</span> <span class="verse"><a name="26">26</a>Jag sörjer dig, Jonatan, min broder.Du var mig mycket ljuvlig.Din kärlek var mig underbar,mer än kvinnors kärlek.</span> <span class="verse"><a name="27">27</a>Hur har inte hjältarna fallit,och stridsvapnen förstörts!"</span> </p></div</div></div></body></html>