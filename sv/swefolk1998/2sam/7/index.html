<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2sam/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2sam">2 Samuel</a> &gt <strong>Chapter 7</strong></div><p><span class="verse"><a name="1">1</a>När kungen satt i sitt hus, sedan Herren hade givit honom ro för alla hans fiender runt omkring,</span> <span class="verse"><a name="2">2</a>sade han till profeten Natan: "Se, jag bor i ett hus av cederträ, medan Guds ark bor i ett tält."</span> <span class="verse"><a name="3">3</a>Natan sade till kungen: "Gå och gör allt som ligger på ditt hjärta, ty Herren är med dig."</span> <span class="verse"><a name="4">4</a>Men den natten kom Herrens ord till Natan:</span> <span class="verse"><a name="5">5</a>"Gå och säg till min tjänare David: Så säger Herren: Skulle du bygga mig ett hus att bo i?</span> <span class="verse"><a name="6">6</a>Jag har inte bott i något hus från den dag då jag förde Israels barn upp ur Egypten, ända till denna dag, utan jag har flyttat omkring i ett tält, i ett tabernakel.</span> <span class="verse"><a name="7">7</a>Har jag någonsin, var jag än flyttade omkring med alla Israels barn, talat och sagt så till någon enda inom Israels stammar, någon som jag förordnat till herde för mitt folk Israel: Varför har ni inte byggt mig ett hus av cederträ?</span> <span class="verse"><a name="8">8</a>Nu skall du säga så till min tjänare David: Så säger Herren Sebaot: Det var jag som hämtade dig från betesmarken där du följde fåren, för att du skulle bli furste över mitt folk Israel.</span> <span class="verse"><a name="9">9</a>Jag har varit med dig på alla dina vägar och utrotat alla dina fiender för dig och jag skall göra dig ett stort namn, likt de största namnen på jorden.</span> <span class="verse"><a name="10">10</a>Jag skall bereda en plats åt mitt folk Israel och plantera det, så att det får bo kvar där utan att vidare oroas. Onda människor skall inte mer förtrycka det, som det skedde förr,</span> <span class="verse"><a name="11">11</a>alltifrån den dag då jag satte domare över mitt folk Israel. Jag skall låta dig få ro för alla dina fiender.Nu förkunnar Herren för dig att Herren skall bygga ett hus åt dig.</span> <span class="verse"><a name="12">12</a>När din tid är ute och du vilar hos dina fäder, skall jag efter dig upphöja den avkomling som skall utgå ur ditt liv, och jag skall befästa hans kungadöme.</span> <span class="verse"><a name="13">13</a>Han skall bygga ett hus åt mitt namn, och jag skall befästa hans kungatron för evigt.</span> <span class="verse"><a name="14">14</a>Jag skall vara hans fader och han skall vara min son. Om han gör något orättfärdigt skall jag straffa honom med ris, så som människor brukar, och med plågor som drabbar människors barn.</span> <span class="verse"><a name="15">15</a>Men min nåd skall inte vika från honom, så som jag lät den vika från Saul, som jag lät vika för dig.</span> <span class="verse"><a name="16">16</a>Ditt hus och ditt kungadöme skall bestå inför mig till evig tid, ja, din tron skall vara befäst för evig tid."</span> <span class="verse"><a name="17">17</a>Helt enligt dessa ord och denna uppenbarelse talade Natan till David.</span> <span class="verse"><a name="18">18</a>Då gick kung David in och satte sig ner inför Herrens ansikte och sade: "Vem är jag, Herre, Herre, och vad är mitt hus, eftersom du har fört mig ända hit?</span> <span class="verse"><a name="19">19</a>Och ändå var detta för litet i dina ögon, Herre, Herre. Du har också talat om din tjänares hus långt fram i tiden, och detta till undervisning för människorna, Herre, Herre.</span> <span class="verse"><a name="20">20</a>Vad skall nu David säga mera till dig? Du känner din tjänare, Herre, Herre.</span> <span class="verse"><a name="21">21</a>För ditt ords skull och efter ditt hjärta har du gjort allt detta stora och gjort det känt för din tjänare.</span> <span class="verse"><a name="22">22</a>Därför är du stor, Herre Herre, ty ingen är dig lik, och ingen Gud finns utom dig efter allt vad vi har hört med våra öron.</span> <span class="verse"><a name="23">23</a>Finns det ett enda folk på jorden likt ditt folk Israel, som Gud själv kom för att friköpa åt sig som sitt eget, för att göra sitt namn känt? Du har gjort storverk för dem och förunderliga ting för ditt land och inför ögonen på ditt folk, som du har friköpt från Egypten, från hednafolken och deras gudar.</span> <span class="verse"><a name="24">24</a>Du har gjort ditt folk Israel till ett folk åt dig för evig tid, och du, Herre, har blivit deras Gud.</span> <span class="verse"><a name="25">25</a>Så uppfyll nu, min Herre och Gud, för evigt det ord du har talat om din tjänare och om hans hus. Gör som du har lovat.</span> <span class="verse"><a name="26">26</a>Då skall ditt namn vara stort till evig tid så att man skall säga: Herren Sebaot är Gud över Israel. Så skall din tjänare Davids hus bestå inför dig.</span> <span class="verse"><a name="27">27</a>Ty du, Herre Sebaot, Israels Gud, har uppenbarat för din tjänare och sagt: Jag skall bygga dig ett hus. Därför har din tjänare fått frimodighet att be till dig denna bön.</span> <span class="verse"><a name="28">28</a>Och nu, Herre, Herre, du är Gud, och dina ord är sanning, och du har lovat din tjänare detta goda.</span> <span class="verse"><a name="29">29</a>Må det nu behaga dig att välsigna din tjänares hus, så att det blir kvar för evigt inför dig. Ty du Herre, Herre, har talat, och genom din välsignelse skall din tjänares hus bli välsignat för evigt."</span> </p></div</div></div></body></html>