<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2sam/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2sam">2 Samuel</a> &gt <strong>Chapter 11</strong></div><p><span class="verse"><a name="1">1</a>Följande år, vid den tid då kungarna brukade dra ut i fält, sände David i väg Joab och med honom sina tjänare och hela Israel. De förgjorde ammoniterna och belägrade Rabba. Men David stannade kvar i Jerusalem.</span> <span class="verse"><a name="2">2</a>Då hände det sig en kväll när David hade stigit upp från sin bädd och gick omkring på taket till det kungliga palatset, att han från taket fick se en kvinna som badade, och kvinnan var mycket vacker.</span> <span class="verse"><a name="3">3</a>David sände bud och hörde sig för om kvinnan. "Det är Bat-Seba, dotter till Eliam och hustru till hetiten Uria", sade man.</span> <span class="verse"><a name="4">4</a>David sände då några män för att hämta henne. Hon kom till honom, och han låg med henne, när hon hade renat sig från sin orenhet. Sedan återvände hon hem.</span> <span class="verse"><a name="5">5</a>Men kvinnan hade blivit havande, och hon sände bud till David och lät säga: "Jag är havande".</span> <span class="verse"><a name="6">6</a>Då sände David detta bud till Joab: "Sänd hetiten Uria till mig." Joab sände då Uria till David.</span> <span class="verse"><a name="7">7</a>Och när Uria kom till honom, frågade David om allt var väl med Joab och med folket och hur kriget gick.</span> <span class="verse"><a name="8">8</a>Därefter sade David till Uria: "Gå ner till ditt hus och tvätta dina fötter." Uria lämnade då kungens palats, och kungen sände en gåva till honom.</span> <span class="verse"><a name="9">9</a>Men Uria lade sig vid ingången till kungens palats bland hans herres alla andra tjänare och gick inte ner till sitt eget hus.</span> <span class="verse"><a name="10">10</a>Detta berättades för David och man sade: "Uria har inte gått ner till sitt hus." Då sade David till Uria: "Du kommer ju från en resa. Varför har du inte gått ner till ditt hus?"</span> <span class="verse"><a name="11">11</a>Uria svarade David: "Arken och Israel och Juda bor i lägerhyddor, och min herre Joab och min herres tjänare har slagit läger ute på marken. Skulle jag då gå in i mitt hus för att äta och dricka och ligga med min hustru? Så sant du lever och så sant din själ lever: Det kan jag inte göra."</span> <span class="verse"><a name="12">12</a>Då sade David till Uria: "Stanna här i dag också, i morgon skall jag låta dig fara." Uria stannade då i Jerusalem den dagen och dagen därpå.</span> <span class="verse"><a name="13">13</a>David bjöd in honom till sig och lät honom äta och dricka så att han blev drucken. Men på kvällen gick Uria ut och lade sig på sin bädd bland sin herres tjänare. Han gick inte ner till sitt hus.</span> <span class="verse"><a name="14">14</a>Följande morgon skrev David ett brev till Joab och sände det med Uria.</span> <span class="verse"><a name="15">15</a>I brevet skrev han: "Ställ Uria längst fram där striden är som häftigast. Drag er sedan tillbaka från honom, så att han blir slagen och dödad."</span> <span class="verse"><a name="16">16</a>Under belägringen av staden skickade Joab Uria till den plats där han visste att de tappraste männen fanns.</span> <span class="verse"><a name="17">17</a>Männen i staden gjorde ett utfall och gav sig i strid med Joab, och en del av folket, av Davids tjänare, föll, och även hetiten Uria stupade.</span> <span class="verse"><a name="18">18</a>Då sände Joab bud och lät berätta för David allt vad som hade hänt under striden.</span> <span class="verse"><a name="19">19</a>Han befallde budbäraren att säga: "När du har talat om för kungen allt som har hänt under striden,</span> <span class="verse"><a name="20">20</a>blir kanske kungen mycket upprörd och säger till dig: Varför gick ni under striden så nära intill staden? Visste ni inte att de skulle skjuta uppifrån muren?</span> <span class="verse"><a name="21">21</a>Vem var det som dödade Abimelek, Jerubbesets son? Var det inte en kvinna som kastade en kvarnsten ner på honom från muren, så att han dödades där i Tebes? Varför gick ni så nära intill muren? Då skall du säga: Din tjänare Uria, hetiten, är också död."</span> <span class="verse"><a name="22">22</a>Budbäraren gav sig i väg. När han kom fram berättade han för David allt vad Joab hade sänt honom att säga.</span> <span class="verse"><a name="23">23</a>Budbäraren sade till David: "Männen blev oss övermäktiga. De gjorde ett utfall mot oss på fältet, men vi slog dem tillbaka ända till stadsporten.</span> <span class="verse"><a name="24">24</a>Då sköt skyttarna uppifrån muren på dina tjänare, så att en del av kungens tjänare dödades. Din tjänare Uria, hetiten, är också död."</span> <span class="verse"><a name="25">25</a>Då sade David till budbäraren: "Så skall du säga till Joab: Låt inte detta plåga dig, för svärdet förtär den ene såväl som den andre. Fullfölj med kraft stadens belägring och förstör den. Och inge honom mod."</span> <span class="verse"><a name="26">26</a>När Urias hustru hörde att hennes man Uria var död, höll hon dödsklagan efter honom.</span> <span class="verse"><a name="27">27</a>När sorgetiden var över, sände David bud och lät hämta henne till sitt hus. Hon blev hans hustru och födde honom en son. Men det som David hade gjort misshagade Herren.</span> </p></div</div></div></body></html>