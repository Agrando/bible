<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/eccl/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/eccl">Ecclesiastes</a> &gt <strong>Chapter 2</strong></div><p><span class="verse"><a name="1">1</a>Jag sade i mitt hjärta: "Nåväl, jag vill låta dig pröva glädjen. Gör dig nu goda dagar." Men se, också detta var förgängligt.</span> <span class="verse"><a name="2">2</a>Jag sade om skrattet: "Det är dårskap",och om glädjen: "Vad tjänar den till?"</span> <span class="verse"><a name="3">3</a>Jag tänkte att jag skulle stärka min kropp med vin, medan jag gav akt på vishet, och hålla mig till dårskap, till dess att jag såg vad som var bäst för människors barn att göra under himlen de dagar de lever.</span> <span class="verse"><a name="4">4</a>Jag uträttade stora ting: Jag byggde hus åt mig, jag planterade vingårdar åt mig.</span> <span class="verse"><a name="5">5</a>Jag anlade trädgårdar och parker åt mig och planterade där alla slags fruktträd.</span> <span class="verse"><a name="6">6</a>Jag anlade vattendammar åt mig för att med dem vattna den skog av träd som växte upp.</span> <span class="verse"><a name="7">7</a>Jag köpte slavar och slavinnor och hade tjänare som fötts i mitt hus. Jag ägde mer boskap, nötkreatur och får än någon före mig i Jerusalem.</span> <span class="verse"><a name="8">8</a>Jag samlade också silver och guld och skatter från kungar och länder. Jag skaffade mig sångare och sångerskor och det som är mannens lust: en kvinna, ja, kvinnor.</span> <span class="verse"><a name="9">9</a>Jag blev stor, ja, större än alla som före mig varit i Jerusalem. Min vishet förblev också hos mig.</span> <span class="verse"><a name="10">10</a>Allt som mina ögon begärde gav jag dem och jag unnade mig all glädje. Ty mitt hjärta hade glädje av all min möda, och detta var lönen för all min möda.</span> <span class="verse"><a name="11">11</a>Men när jag såg på allt som mina händer hade gjort och på den möda jag hade lagt ner, se, då var allt förgängligt och ett jagande efter vind. Det finns ingenting att vinna under solen.</span> <span class="verse"><a name="12">12</a>Sedan vände jag mig för att se på visheten och oförnuftet och dårskapen. Ty vad kan den människa göra som kommer efter kungen? Bara det som man redan förut har gjort.</span> <span class="verse"><a name="13">13</a>Jag insåg då att visheten har samma företräde framför dårskapen som ljuset framför mörkret:</span> <span class="verse"><a name="14">14</a>Den vise har ögon i sitt huvud, medan dåren vandrar i mörker. Men jag märkte att samma öde drabbar dem båda.</span> <span class="verse"><a name="15">15</a>Då sade jag i mitt hjärta: Som det går dåren, så skall det gå mig. Vilken nytta har jag då haft av all min vishet? Jag sade i mitt hjärta: Också detta är förgängligt.</span> <span class="verse"><a name="16">16</a>Ty varken den vise eller dåren minns man för evigt. I kommande dagar skall båda vara glömda. Hur dör den vise? Som dåren!</span> <span class="verse"><a name="17">17</a>Jag hatade livet, ty ont tycktes mig det verk som görs under solen. Allt är ju förgängligt och ett jagande efter vind.</span> <span class="verse"><a name="18">18</a>Jag hatade all min möda under solen. Åt den som kommer efter mig måste jag ju lämna vad jag gjort.</span> <span class="verse"><a name="19">19</a>Och vem vet om han är en vis man eller en dåre. Ändå skall han få råda över allt det som jag med möda och vishet förvärvat under solen. Också detta är förgänglighet.</span> <span class="verse"><a name="20">20</a>Jag började förtvivla i mitt hjärta över all den möda som jag gjort mig under solen.</span> <span class="verse"><a name="21">21</a>Ty om en människa har arbetat med vishet och kunskap och skicklighet, så måste hon ändå lämna sin del åt någon annan som inte haft någon möda med den. Också detta är förgängligt och ett stort elände.</span> <span class="verse"><a name="22">22</a>Vad har då människan för all sin möda och sitt hjärtas önskan och allt sitt slit under solen?</span> <span class="verse"><a name="23">23</a>Ty alla hennes dagar är fyllda av plågor och bekymmer. Inte ens natten ger hennes hjärta ro. Också detta är fåfänglighet.</span> <span class="verse"><a name="24">24</a>Det finns inget bättre för en människa än att hon kan äta och dricka och göra sig goda dagar under sin möda. Jag förstod att också detta kommer från Guds hand.</span> <span class="verse"><a name="25">25</a>Ty vem kan äta och vem kan njuta oberoende av honom?</span> <span class="verse"><a name="26">26</a>Åt den människa som är god i hans ögon ger han vishet och kunskap och glädje. Men åt syndaren ger han besväret att samla in och lägga på hög för att det skall ges åt den som är god i Guds ögon. Också detta är fåfänglighet och ett jagande efter vind.</span> </p></div</div></div></body></html>