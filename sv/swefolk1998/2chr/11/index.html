<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>När Rehabeam kom till Jerusalem, kallade han samman Juda hus och Benjamin, 180 000 utvalda krigare, för att de skulle strida mot Israel och vinna tillbaka kungadömet åt Rehabeam.</span> <span class="verse"><a name="2">2</a>Men Herrens ord kom till gudsmannen Semaja. Han sade:</span> <span class="verse"><a name="3">3</a>"Säg till Rehabeam, Salomos son, Juda kung, och till alla israeliter i Juda och Benjamin:</span> <span class="verse"><a name="4">4</a>"Så säger Herren: Ni skall inte dra upp för att strida mot era bröder. Vänd tillbaka hem, var och en till sitt, ty det som har skett har kommit från mig." Och de lyssnade till Herrens ord och vände om och drog inte ut mot Jerobeam.</span> <span class="verse"><a name="5">5</a>Rehabeam bodde i Jerusalem, och han byggde om städer i Juda till befästa platser.</span> <span class="verse"><a name="6">6</a>Han byggde om Betlehem, Etam, Tekoa,</span> <span class="verse"><a name="7">7</a>Bet-Sur, Soko, Adullam,</span> <span class="verse"><a name="8">8</a>Gat, Maresa, Sif,</span> <span class="verse"><a name="9">9</a>Adorajim, Lakish, Aseka,</span> <span class="verse"><a name="10">10</a>Sorga, Ajalon och Hebron, befästa städer, som låg i Juda och Benjamin.</span> <span class="verse"><a name="11">11</a>Han gjorde deras befästningar starka och tillsatte befälhavare i dem och lade in förråd av mat, olja och vin.</span> <span class="verse"><a name="12">12</a>Var och en av dessa städer försåg han med sköldar och spjut. Han befäste dem mycket starkt. Och Juda och Benjamin blev kvar under hans välde.</span> <span class="verse"><a name="13">13</a>Prästerna och leviterna i hela Israel gick över till Rehabeam från alla sina områden.</span> <span class="verse"><a name="14">14</a>Leviterna övergav sina utmarker och sina andra besittningar och begav sig till Juda och Jerusalem, eftersom Jerobeam med sina söner drev bort dem från deras tjänst som Herrens präster</span> <span class="verse"><a name="15">15</a>och anställde åt sig andra präster för offerhöjderna och för de onda andarna och för kalvarna som han hade gjort.</span> <span class="verse"><a name="16">16</a>Och de från alla Israels stammar som vände sina hjärtan till att söka Herren, Israels Gud, följde leviterna, och de kom till Jerusalem för att offra åt Herren, sina fäders Gud.</span> <span class="verse"><a name="17">17</a>I tre år stärkte de så kungamakten i Juda och gjorde Rehabeams, Salomos sons, välde starkt, ty i tre år vandrade de på Davids och Salomos väg.</span> <span class="verse"><a name="18">18</a>Rehabeam tog Mahalat till hustru åt sig. Hon var dotter till Jerimot, Davids son, och till Abihajil, Eliabs, Isais sons, dotter.</span> <span class="verse"><a name="19">19</a>Hon födde åt honom sönerna Jeus, Semarja, och Saham.</span> <span class="verse"><a name="20">20</a>Efter henne tog han Maaka, Absaloms dotter, till hustru. Hon födde Abia, Attaj, Sisa och Selomit åt honom.</span> <span class="verse"><a name="21">21</a>Och Rehabeam hade Maaka, Absaloms dotter, kärare än alla sina andra hustrur och bihustrur. Han hade tagit arton hustrur och sextio bihustrur, och han blev far till tjugoåtta söner och sextio döttrar.</span> <span class="verse"><a name="22">22</a>Rehabeam satte Abia, Maakas son, till huvud och ledare bland sina bröder, ty han tänkte göra honom till kung.</span> <span class="verse"><a name="23">23</a>Han handlade klokt och lät alla sina söner bo runt om i hela Juda och Benjamins land i alla befästa städer och gav dem rikligt underhåll. Han skaffade dem också många hustrur.</span> </p></div</div></div></body></html>