<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2chr">2 Chronicles</a> &gt <strong>Chapter 17</strong></div><p><span class="verse"><a name="1">1</a>Hans son Josafat blev kung efter honom. Han stärkte sitt välde mot Israel</span> <span class="verse"><a name="2">2</a>och förlade krigsfolk i alla befästa städer i Juda och trupper i Juda land och i de städer i Efraim som hans fader Asa hade intagit.</span> <span class="verse"><a name="3">3</a>Herren var med Josafat, ty han vandrade de vägar som hans fader David hade gått under sin första tid. Han sökte inte baalerna,</span> <span class="verse"><a name="4">4</a>utan sin fars Gud sökte han. Han lydde Guds bud och gjorde inte som Israel.</span> <span class="verse"><a name="5">5</a>Herren stärkte kungadömet i hans hand. Hela Juda gav gåvor åt Josafat, och han fick stor rikedom och ära.</span> <span class="verse"><a name="6">6</a>Han var stolt över att gå Herrens vägar och avlägsnade offerhöjderna och aserorna i Juda.</span> <span class="verse"><a name="7">7</a>I sitt tredje regeringsår sände Josafat ut sina hövdingar Ben-Hajil, Obadja, Sakarja, Netanel och Mikaja för att undervisa i Juda städer.</span> <span class="verse"><a name="8">8</a>Tillsammans med dem sände han leviterna Semaja, Netanja, Sebadja, Asael, Semiramot, Jonatan, Adonia, Tobia och Tob-Adonia, och de hade med sig prästerna Elisama och Joram.</span> <span class="verse"><a name="9">9</a>Dessa undervisade i Juda och hade Herrens lagbok med sig. De for omkring till alla Juda städer och undervisade folket.</span> <span class="verse"><a name="10">10</a>Fruktan för Herren kom över alla kungadömen i de länder som låg omkring Juda, så att de inte vågade föra krig mot Josafat.</span> <span class="verse"><a name="11">11</a>Några av filisteerna förde gåvor till Josafat och gav silver i skatt. Och araberna förde småboskap till honom, 7 700 baggar och 7 700 bockar.</span> <span class="verse"><a name="12">12</a>Josafat blev mäktigare och mäktigare och byggde borgar och förrådsstäder i Juda.</span> <span class="verse"><a name="13">13</a>Han hade stora förråd i Juda städer, och krigsfolk, tappra stridsmän, i Jerusalem.</span> <span class="verse"><a name="14">14</a>Och detta var ordningen bland dem efter deras familjer. Till Juda hörde följande höga befäl: befälhavaren Adna och med honom 300 000 tappra stridsmän,</span> <span class="verse"><a name="15">15</a>därnäst befälhavaren Johanan och med honom 280 000 man</span> <span class="verse"><a name="16">16</a>och efter honom Amasja, Sikris son, som frivilligt hade givit sig i Herrens tjänst, och med honom 200 000 tappra stridsmän.</span> <span class="verse"><a name="17">17</a>Från Benjamin kom Eljada, en tapper stridsman, och med honom 200 000 man, beväpnade med båge och sköld.</span> <span class="verse"><a name="18">18</a>Därnäst kom Josabad och med honom 180 000 man, rustade till strid.</span> <span class="verse"><a name="19">19</a>Det var dessa som gjorde tjänst hos kungen, och därtill kom de som kungen hade förlagt i de befästa städerna i hela Juda.</span> </p></div</div></div></body></html>