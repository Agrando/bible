<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2chr/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2chr">2 Chronicles</a> &gt <strong>Chapter 29</strong></div><p><span class="verse"><a name="1">1</a>Hiskia var tjugofem år när han blev kung, och han regerade tjugonio år i Jerusalem. Hans mor hette Abia och hon var dotter till Sakarja.</span> <span class="verse"><a name="2">2</a>Han gjorde det som var rätt i Herrens ögon, alldeles som hans fader David hade gjort.</span> <span class="verse"><a name="3">3</a>I sitt första regeringsår, i första månaden, öppnade han dörrarna till Herrens hus och satte dem i stånd.</span> <span class="verse"><a name="4">4</a>Han lät hämta prästerna och leviterna och samlade dem på den öppna platsen mot öster</span> <span class="verse"><a name="5">5</a>och sade till dem: "Hör på mig, ni leviter: Helga nu er själva och helga Herrens, era fäders Guds, hus och för bort orenheten ur helgedomen.</span> <span class="verse"><a name="6">6</a>Ty våra fäder var trolösa och gjorde vad ont var i Herrens, vår Guds, ögon och övergav honom. De vände sitt ansikte bort ifrån Herrens boning och vände honom ryggen.</span> <span class="verse"><a name="7">7</a>De stängde också igen dörrarna till förhuset och släckte lamporna, och de tände ingen rökelse och offrade inga brännoffer i helgedomen åt Israels Gud.</span> <span class="verse"><a name="8">8</a>Därför har Herrens vrede kommit över Juda och Jerusalem, och han har gjort dem till ett avskräckande exempel, till häpnad och förakt, som ni ser med egna ögon.</span> <span class="verse"><a name="9">9</a>Ja, därför har också våra fäder fallit för svärd, och våra söner och döttrar och hustrur har kommit i fångenskap.</span> <span class="verse"><a name="10">10</a>Men nu har jag i sinnet att sluta ett förbund med Herren, Israels Gud, för att hans vredes glöd skall vända sig ifrån oss.</span> <span class="verse"><a name="11">11</a>Så var nu inte försumliga, mina barn, för Herren har utvalt er att stå inför hans ansikte och göra tjänst inför honom till att vara hans tjänare och tända rökelse inför honom."</span> <span class="verse"><a name="12">12</a>Då stod leviterna upp: Mahat, Amasajs son, och Joel, Asarjas son, av kehatiternas släkt; av Meraris släkt Kish, Abdis son, och Asarja, Jehallelels son; av gersoniterna Joa, Simmas son, och Eden, Joas son;</span> <span class="verse"><a name="13">13</a>av Elisafans släkt Simri och Jeguel; av Asafs släkt Sakarja och Mattanja;</span> <span class="verse"><a name="14">14</a>av Hemans släkt Jehuel och Simei samt av Jedutuns släkt Semaja och Ussiel.</span> <span class="verse"><a name="15">15</a>Dessa samlade sina bröder och helgade sig och gick sedan för att rena Herrens hus, så som kungen hade befallt i kraft av Herrens ord.</span> <span class="verse"><a name="16">16</a>Men prästerna gick in i det inre av Herrens hus för att rena det, och all orenhet som de fann i Herrens tempel bar de ut på förgården till Herrens hus. Där tog leviterna emot den och bar ut den i Kidrons dal.</span> <span class="verse"><a name="17">17</a>De började att helga templet på första dagen i första månaden, och på åttonde dagen i månaden hade de hunnit till Herrens förhus. De helgade sedan Herrens hus under åtta dagar. På sextonde dagen i första månaden var de färdiga.</span> <span class="verse"><a name="18">18</a>Då gick de in till kung Hiskia och sade: "Vi har renat hela Herrens hus och brännoffersaltaret med tillbehör och skådebrödsbordet med tillbehör.</span> <span class="verse"><a name="19">19</a>Alla de kärl som kung Ahas under sin regering i trolöshet förkastade har vi återställt och helgat, och de står nu framför Herrens altare."</span> <span class="verse"><a name="20">20</a>Tidigt på morgonen samlade kung Hiskia furstarna i staden och gick upp i Herrens hus.</span> <span class="verse"><a name="21">21</a>Man förde fram sju tjurar, sju baggar, sju lamm och sju bockar till syndoffer för landet och helgedomen och för Juda. Och kungen befallde Arons söner, prästerna, att offra detta på Herrens altare.</span> <span class="verse"><a name="22">22</a>De slaktade då nötboskapen, och prästerna tog blodet och stänkte det på altaret. Därefter slaktade de baggarna och stänkte blodet på altaret. Sedan slaktade de lammen och stänkte blodet på altaret.</span> <span class="verse"><a name="23">23</a>Så förde de fram syndoffersbockarna inför kungen och församlingen, och de lade händerna på dem.</span> <span class="verse"><a name="24">24</a>Och prästerna slaktade dem och lät deras blod som syndoffer komma på altaret till försoning för hela Israel. Kungen hade nämligen befallt att dessa brännoffer och syndoffer skulle offras för hela Israel.</span> <span class="verse"><a name="25">25</a>Han lät leviterna ställa upp sig till tjänstgöring i Herrens hus med cymbaler, psaltare och harpor, så som David och Gad, kungens siare, och profeten Natan hade befallt. Ty Herren hade genom sina profeter givit befallning om detta.</span> <span class="verse"><a name="26">26</a>Och leviterna ställde upp sig med Davids instrument och prästerna med trumpeterna.</span> <span class="verse"><a name="27">27</a>Hiskia befallde att man skulle offra brännoffret på altaret. Samtidigt som offret bars fram började Herrens sång att ljuda tillsammans med trumpeterna under ledning av Davids, Israels kungs, instrument.</span> <span class="verse"><a name="28">28</a>Hela församlingen tillbad medan sången sjöngs och trumpeterna ljöd, och detta pågick till dess att brännoffret var fullbordat.</span> <span class="verse"><a name="29">29</a>När de hade offrat brännoffret böjde kungen knä, och alla som var tillsammans med honom tillbad.</span> <span class="verse"><a name="30">30</a>Och kung Hiskia och furstarna befallde leviterna att lova Herren med Davids och siaren Asafs ord, och de lovsjöng med glädje, de böjde sig ner och tillbad.</span> <span class="verse"><a name="31">31</a>Hiskia tog då till orda och sade: "Ni har nu blivit vigda åt Herren. Kom därför hit och för fram slaktoffer och gemenskapsoffer till Herrens hus." Då förde församlingen fram slaktoffer och gemenskapsoffer, och var och en som i sitt hjärta manades att offra brännoffer gjorde så.</span> <span class="verse"><a name="32">32</a>Antalet av de brännoffersdjur som församlingen förde fram var 70 tjurar, 100 baggar och 200 lamm - alla dessa var till brännoffer åt Herren.</span> <span class="verse"><a name="33">33</a>Och gemenskapsoffren utgjordes av 600 tjurar och 3 000 djur av småboskapen.</span> <span class="verse"><a name="34">34</a>Men prästerna var för få och kunde inte flå alla brännoffersdjuren. Därför hjälpte deras bröder leviterna dem, till dess att detta arbete var fullgjort och till dess att prästerna hade helgat sig. Leviterna var nämligen mer angelägna än prästerna att helga sig.</span> <span class="verse"><a name="35">35</a>Antalet brännoffer var också stort, och därtill kom fettstyckena av gemenskapsoffren liksom de drickoffer som hörde till brännoffren. På detta sätt blev det ordnat med tjänstgöringen i Herrens hus.</span> <span class="verse"><a name="36">36</a>Och Hiskia och allt folket gladde sig över vad Gud hade berett åt folket, för plötsligt hade detta hänt.</span> </p></div</div></div></body></html>