<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2chr/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2chr">2 Chronicles</a> &gt <strong>Chapter 9</strong></div><p><span class="verse"><a name="1">1</a>När drottningen av Saba fick höra ryktet om Salomo, kom hon till Jerusalem för att sätta honom på prov med svåra frågor. Hon kom med ett mycket stort följe och med kameler som bar väldoftande kryddor och guld i stor mängd och dyrbara stenar. När hon kom inför Salomo, talade hon med honom om allt som låg på hennes hjärta.</span> <span class="verse"><a name="2">2</a>Salomo svarade på alla hennes frågor. Ingenting var dolt för Salomo, utan han kunde ge henne svar på allt.</span> <span class="verse"><a name="3">3</a>När drottningen av Saba såg Salomos vishet och såg huset han hade byggt,</span> <span class="verse"><a name="4">4</a>rätterna på hans bord och hur hans tjänare satt där och hur de som betjänade honom skötte sina sysslor och hur de var klädda, och hans hovmän och hur de var klädda, och när hon såg den trappa på vilken han gick upp till Herrens hus, då blev hon utom sig av förundran.</span> <span class="verse"><a name="5">5</a>Och hon sade till kungen: "Så var det då sant det jag i mitt land hörde om dina ord och om din vishet.</span> <span class="verse"><a name="6">6</a>Jag trodde inte vad man sade, förrän jag själv kom och fick se det med egna ögon. Men se, vidden av din vishet har inte ens till hälften blivit omtalad för mig. Du överträffar det rykte jag hade hört.</span> <span class="verse"><a name="7">7</a>Lyckliga är dina män och lyckliga dessa dina tjänare som ständigt får stå inför dig och höra din vishet.</span> <span class="verse"><a name="8">8</a>Välsignad vare Herren, din Gud, som har funnit sådant behag i dig att han har satt dig på sin tron till att vara konung inför Herren, din Gud! Eftersom din Gud älskar Israel och vill hålla det vid makt till evig tid, därför har han satt dig till konung över dem, för att du skall skipa lag och rätt."</span> <span class="verse"><a name="9">9</a>Hon gav kungen etthundratjugo talenter guld samt väldoftande kryddor i stor mängd samt dyrbara stenar. Väldoftande kryddor av det slag som drottningen av Saba gav åt kung Salomo har aldrig mer funnits.</span> <span class="verse"><a name="10">10</a>När Hirams folk och Salomos folk hämtade guld från Ofir, förde de också hem algumträ och dyrbara stenar.</span> <span class="verse"><a name="11">11</a>Av algumträet lät kungen göra tillbehör till Herrens hus och till kungshuset, samt harpor och psaltare för sångarna. Sådant hade man aldrig tidigare sett i Juda land.</span> <span class="verse"><a name="12">12</a>Kung Salomo gav drottningen av Saba allt vad hon önskade och begärde, förutom gengåvor för det som hon hade fört med sig till kungen. Sedan vände hon om och for med sina tjänare hem till sitt land igen.</span> <span class="verse"><a name="13">13</a>Det guld som årligen kom in till Salomo vägde sexhundrasextiosex talenter,</span> <span class="verse"><a name="14">14</a>förutom det som kringresande handelsmän och andra köpmän förde in. Också Arabiens alla kungar och ståthållarna i landet förde guld och silver till Salomo.</span> <span class="verse"><a name="15">15</a>Kung Salomo lät göra tvåhundra stora sköldar av uthamrat guld och använde till varje sådan sköld sexhundra siklar uthamrat guld</span> <span class="verse"><a name="16">16</a>samt trehundra mindre sköldar av uthamrat guld och använde till varje sådan sköld trehundra siklar guld. Kungen satte upp dem i Libanonskogshuset.</span> <span class="verse"><a name="17">17</a>Vidare lät kungen göra en stor tron av elfenben och överdrog den med rent guld.</span> <span class="verse"><a name="18">18</a>Tronen hade sex trappsteg och en pall av guld, fastsatta vid tronen. På båda sidor om sätet fanns armstöd, och två lejon stod utmed armstöden,</span> <span class="verse"><a name="19">19</a>och tolv lejon stod där, ett på varje sida om de sex trappstegen. Något sådant hade aldrig tillverkats i något annat rike.</span> <span class="verse"><a name="20">20</a>Alla kung Salomos dryckeskärl var av guld, och alla kärl i Libanonskogshuset var av rent guld. Ingenting var av silver, det hade inget värde på Salomos tid.</span> <span class="verse"><a name="21">21</a>Ty kungen hade skepp som gick till Tarsis med Hurams folk och en gång vart tredje år kom Tarsisskeppen hem och förde med sig guld och silver, elfenben, apor och påfåglar.</span> <span class="verse"><a name="22">22</a>Kung Salomo blev större än någon annan kung på jorden, både i rikedom och i vishet.</span> <span class="verse"><a name="23">23</a>Alla kungar på jorden kom för att besöka Salomo och höra den vishet som Gud hade lagt ner i hans hjärta.</span> <span class="verse"><a name="24">24</a>Var och en av dem förde med sig gåvor: föremål av silver och guld, kläder, vapen, väldoftande kryddor, hästar och mulåsnor. Detta hände år efter år.</span> <span class="verse"><a name="25">25</a>Salomo hade 4 000 spann hästar med vagnar och 12 000 ridhästar, som han inrymde dels i vagnstäderna, dels i Jerusalem hos kungen själv.</span> <span class="verse"><a name="26">26</a>Han härskade över alla kungarna från floden till filisternas land och vidare ner till Egyptens gräns.</span> <span class="verse"><a name="27">27</a>Kungen styrde så att silver blev lika vanligt i Jerusalem som stenar, och cederträ lika vanligt som mullbärsfikonträ i Låglandet.</span> <span class="verse"><a name="28">28</a>Och hästar fördes in till Salomo från Egypten och från alla andra länder.</span> <span class="verse"><a name="29">29</a>Vad som mer finns att säga om Salomo, om hans första tid såväl som om hans sista, det är skrivet i profeten Natans krönika, i siloniten Ahias profetia och i siaren Jedajs syner om Jerobeam, Nebats son.</span> <span class="verse"><a name="30">30</a>Salomo regerade i Jerusalem över hela Israel i fyrtio år.</span> <span class="verse"><a name="31">31</a>Och Salomo gick till vila hos sina fäder, och man begravde honom i hans fader Davids stad. Hans son Rehabeam blev kung efter honom.</span> </p></div</div></div></body></html>