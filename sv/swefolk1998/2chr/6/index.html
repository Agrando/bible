<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2chr/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2chr">2 Chronicles</a> &gt <strong>Chapter 6</strong></div><p><span class="verse"><a name="1">1</a>Då sade Salomo:" Herren har sagt att han vill bo i dunklet.</span> <span class="verse"><a name="2">2</a>Jag har nu byggt ett hus till boning åt dig, en plats där du kan bo till evig tid."</span> <span class="verse"><a name="3">3</a>Sedan vände kungen sig om och välsignade Israels hela församling, medan allt folket stod.</span> <span class="verse"><a name="4">4</a>Han sade: "Välsignad vare Herren, Israels Gud, som med sina händer har fullbordat vad han med sin mun lovade min fader David, när han sade:</span> <span class="verse"><a name="5">5</a>Från den dag då jag förde mitt folk ut ur Egyptens land har jag inte i någon av Israels stammar utvalt en stad för att i den bygga ett hus där mitt namn skulle vara, och jag har inte heller utvalt någon man till att vara furste över mitt folk Israel.</span> <span class="verse"><a name="6">6</a>Men Jerusalem har jag utvalt för att mitt namn skall vara där, och David har jag utvalt till att råda över mitt folk Israel.</span> <span class="verse"><a name="7">7</a>Min fader David hade i sinnet att bygga ett hus åt Herrens, Israels Guds, namn.</span> <span class="verse"><a name="8">8</a>Men Herren sade till min fader David: Då du nu har i sinnet att bygga ett hus åt mitt namn, så gör du rätt i att ha detta i sinnet.</span> <span class="verse"><a name="9">9</a>Men det är inte du som skall bygga detta hus, utan din son, han som skall utgå från dig, han skall bygga huset åt mitt namn.</span> <span class="verse"><a name="10">10</a>Och Herren har hållit det löfte han gav, för jag har kommit i min fader Davids ställe och sitter nu på Israels tron, så som Herren lovade, och jag har byggt huset åt Herrens, Israels Guds, namn.</span> <span class="verse"><a name="11">11</a>Där har jag ställt arken, och i den förvaras det förbund som Herren har slutit med Israels barn."</span> <span class="verse"><a name="12">12</a>Därefter ställde Salomo sig framför Herrens altare inför Israels hela församling och räckte ut sina händer.</span> <span class="verse"><a name="13">13</a>Han hade gjort en talarstol av koppar, fem alnar lång, fem alnar bred och tre alnar hög, och ställt den mitt på den yttre förgården, och han stod nu i talarstolen. Sedan föll han ner på knä inför Israels hela församling, räckte ut sina händer mot himlen</span> <span class="verse"><a name="14">14</a>och sade:" Herre, Israels Gud, det finns ingen Gud som du, varken i himlen eller på jorden, du som håller förbundet och bevarar nåden mot dina tjänare när de vandrar inför dig av hela sitt hjärta,</span> <span class="verse"><a name="15">15</a>du som har hållit vad du lovade din tjänare, min fader David. Ty vad du med din mun lovade, det fullbordade du med din hand, så som nu har skett.</span> <span class="verse"><a name="16">16</a>Håll nu, Herre, Israels Gud, vad du lovade din tjänare, min fader David, när du sade till honom: Det skall aldrig saknas en avkomling av dig inför mig på Israels tron, om dina barn ger akt på sin väg och vandrar efter min lag, så som du har vandrat inför mig.</span> <span class="verse"><a name="17">17</a>Och nu, Herre, Israels Gud, låt det ord bli sant som du har talat till din tjänare David.</span> <span class="verse"><a name="18">18</a>Men kan då Gud verkligen bo bland människorna på jorden? Se, himlarna och himlarnas himmel rymmer dig inte. Hur mycket mindre då detta hus som jag har byggt!</span> <span class="verse"><a name="19">19</a>Men vänd dig ändå till din tjänares bön och åkallan, Herre, min Gud, så att du hör det rop och den bön som din tjänare sänder upp till dig</span> <span class="verse"><a name="20">20</a>och låter dina ögon dag och natt vara öppna mot detta hus, den plats om vilken du har sagt att du där vill fästa ditt namn, så att du hör den bön som din tjänare ber, när han vänder sig mot denna plats.</span> <span class="verse"><a name="21">21</a>Ja, hör de böner som din tjänare och ditt folk Israel sänder upp, när de vänder sig mot denna plats. Må du höra dem från den plats där du bor, från himlen. Och när du hör, må du förlåta.</span> <span class="verse"><a name="22">22</a>Om någon syndar mot sin nästa och man föreskriver honom en ed och låter honom svära den, och han kommer och svär eden inför ditt altare i detta hus,</span> <span class="verse"><a name="23">23</a>må du då höra det från himlen och utföra ditt verk och skaffa dina tjänare rätt. Du skall straffa den skyldige och låta hans gärningar komma över hans huvud men förklara den rättfärdige rättfärdig och låta honom få efter hans rättfärdighet.</span> <span class="verse"><a name="24">24</a>Om ditt folk Israel blir slaget inför en fiende, därför att de har syndat mot dig, men de vänder om och prisar ditt namn och ber och åkallar inför ditt ansikte i detta hus,</span> <span class="verse"><a name="25">25</a>må du då höra det från himlen och förlåta ditt folk Israels synd och låta dem komma tillbaka till det land som du har givit åt dem och deras fäder.</span> <span class="verse"><a name="26">26</a>Om himlen stängs till och inget regn faller, därför att de har syndat mot dig, men de då ber, vända mot denna plats, och prisar ditt namn och vänder om från sin synd, eftersom du har ödmjukat dem,</span> <span class="verse"><a name="27">27</a>må du då höra det i himlen och förlåta dina tjänares och ditt folk Israels synd och undervisa dem om den goda väg de skall vandra. Låt det då också regna över ditt land, det som du har givit åt ditt folk till arvedel.</span> <span class="verse"><a name="28">28</a>Om det blir hungersnöd i landet, om det blir pest, om det blir sot och rost, om gräshoppor och gräsmaskar kommer, om fienderna tränger in i deras land och belägrar deras städer, ja, vilken plåga och sjukdom som än kommer,</span> <span class="verse"><a name="29">29</a>om då någon, vem det vara må, eller hela ditt folk Israel, ber och ropar till dig när de var för sig känner plågan och smärtan som har drabbat dem och de så räcker ut sina händer mot detta hus,</span> <span class="verse"><a name="30">30</a>må du då höra det från himlen där du bor, och förlåta och ge var och en efter alla hans gärningar, eftersom du känner hans hjärta. Ty endast du känner människornas hjärtan.</span> <span class="verse"><a name="31">31</a>Så skall de frukta dig och vandra på dina vägar, så länge de lever i det land som du har givit åt våra fäder.</span> <span class="verse"><a name="32">32</a>Också om en främling, en som inte är av ditt folk Israel, kommer från något land långt borta för ditt stora namns och din starka hands och din uträckta arms skull, ja, om han kommer och ber, vänd mot detta hus,</span> <span class="verse"><a name="33">33</a>må du då höra det från himlen där du bor och göra allt vad främlingen ropar till dig om. Så skall alla folk på jorden lära känna ditt namn och frukta dig, som ditt folk Israel gör, och förstå att detta hus, som jag har byggt, är uppkallat efter ditt namn.</span> <span class="verse"><a name="34">34</a>Om ditt folk drar ut till strid mot sina fiender på den väg du sänder dem och de ber till dig, vända i riktning mot denna stad som du har utvalt och mot det hus som jag har byggt åt ditt namn,</span> <span class="verse"><a name="35">35</a>må du då från himlen höra deras bön och åkallan och skaffa dem rätt.</span> <span class="verse"><a name="36">36</a>Om de syndar mot dig - och det finns ingen människa som inte syndar - och du blir vred på dem och ger dem i fiendens våld, och man tar dem till fånga och för bort dem till något land, långt borta eller nära,</span> <span class="verse"><a name="37">37</a>men de då kommer till besinning i det land där de är i fångenskap och vänder om och ropar till dig om nåd i fångenskapens land och säger: Vi har syndat, vi har gjort illa och varit ogudaktiga,</span> <span class="verse"><a name="38">38</a>om de då vänder om till dig av hela sitt hjärta och av hela sin själ i det land dit man fört dem som fångar, och de ber, vända i riktning mot sitt land, det som du har givit åt deras fäder, och mot den stad som du har utvalt och mot det hus som jag har byggt åt ditt namn,</span> <span class="verse"><a name="39">39</a>må du då från himlen där du bor, höra deras bön och deras rop om nåd och skaffa dem rätt och förlåta ditt folk, som har syndat mot dig.</span> <span class="verse"><a name="40">40</a>Därför, min Gud, låt dina ögon vara öppna och dina öron lyssna till vad som beds på denna plats.</span> <span class="verse"><a name="41">41</a>Och nu:Stå upp, Herre, Gud, och kom till din vilostad,du och din makts ark.Må dina präster, Herre, Gud, vara klädda i frälsning,och må dina fromma glädja sig över ditt goda.</span> <span class="verse"><a name="42">42</a>Herre, Gud, visa inte tillbaka din smorde.Tänk på den nåd du har lovat din tjänare David."</span> </p></div</div></div></body></html>