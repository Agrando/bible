<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2chr/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2chr">2 Chronicles</a> &gt <strong>Chapter 4</strong></div><p><span class="verse"><a name="1">1</a>Salomo gjorde ett altare av koppar, tjugo alnar långt, tjugo alnar brett och tio alnar högt.</span> <span class="verse"><a name="2">2</a>Han gjorde också havet i gjutet arbete. Det var tio alnar från den ena kanten till den andra, helt runt och fem alnar högt. Ett snöre som var trettio alnar långt mätte omkretsen.</span> <span class="verse"><a name="3">3</a>Runt omkring nertill fanns bilder som föreställde oxar, tio på varje aln, så att de omslöt havet runtom. Oxarna bildade två rader och var gjutna i ett stycke med det övriga.</span> <span class="verse"><a name="4">4</a>Havet stod på tolv oxar. Tre var vända mot norr, tre mot väster, tre mot söder och tre mot öster. Havet stod ovanpå oxarna, och deras bakdelar var alla vända inåt.</span> <span class="verse"><a name="5">5</a>Havets tjocklek var en handsbredd, och kanten var gjord som kanten på en bägare, och liknade en utslagen lilja. Det rymde tretusen bat.</span> <span class="verse"><a name="6">6</a>Vidare gjorde han tio tvättkar och ställde fem på högra sidan och fem på vänstra. De skulle användas vid tvättning. I dem skulle man skölja det som hörde till brännoffret. Men havet var för prästerna att tvätta sig i.</span> <span class="verse"><a name="7">7</a>Vidare gjorde han ljusstakarna av guld, tio stycken, sådana de skulle vara och ställde dem i tempelsalen, fem på högra sidan och fem på vänstra.</span> <span class="verse"><a name="8">8</a>Vidare gjorde han tio bord och satte dem i tempelsalen, fem på högra sidan och fem på vänstra. Han gjorde också etthundra skålar av guld.</span> <span class="verse"><a name="9">9</a>Och han byggde prästernas förgård och den stora yttre förgården och dörrarna till denna förgård. Dörrarna överdrog han med koppar.</span> <span class="verse"><a name="10">10</a>Havet ställde han på högra sidan, åt sydost.</span> <span class="verse"><a name="11">11</a>Dessutom gjorde Huram askkärlen, skovlarna och skålarna.Så slutförde Huram det arbete han skulle göra åt kung Salomo i Guds hus.</span> <span class="verse"><a name="12">12</a>Han gjorde två pelare och två klotformiga pelarhuvuden ovanpå pelarna samt de två flätverk som skulle täcka de båda klotformiga pelarhuvuden som satt ovanpå pelarna.</span> <span class="verse"><a name="13">13</a>Vidare gjorde han de fyrahundra granatäpplena till de båda flätverken, två rader granatäpplen till varje flätverk, för att de båda klotformiga pelarhuvuden som satt ovanpå pelarna, skulle bli täckta.</span> <span class="verse"><a name="14">14</a>Vidare gjorde han faten och underredena att ställa faten på.</span> <span class="verse"><a name="15">15</a>Han gjorde också havet - det var bara ett - och de tolv oxarna under det.</span> <span class="verse"><a name="16">16</a>Askkärlen, skovlarna och gafflarna och alla de föremål som hörde dit gjorde Huram-Abib åt kung Salomo till Herrens hus. Allt var av blank koppar.</span> <span class="verse"><a name="17">17</a>På Jordanslätten, mellan Suckot och Sereda, lät kungen gjuta det i lerformar.</span> <span class="verse"><a name="18">18</a>Och Salomo lät göra alla dessa föremål i så stort antal att kopparns vikt inte kunde fastställas.</span> <span class="verse"><a name="19">19</a>Salomo gjorde alla de föremål som skulle finnas i Guds hus: det gyllene altaret, borden där skådebröden skulle ligga,</span> <span class="verse"><a name="20">20</a>liksom ljusstakarna av fint guld med sina lampor som skulle tändas framför koret på föreskrivet sätt,</span> <span class="verse"><a name="21">21</a>vidare blomverket, lamporna och lamptängerna av guld - allt av finaste guld.</span> <span class="verse"><a name="22">22</a>Vidare lät han göra knivarna, de båda slagen av skålar och eldfaten av dyrbart guld. Beträffande ingångarna i huset, så var både de dörrar i det innersta som ledde till det allra heligaste, och de dörrar som ledde till tempelsalen, gjorda av guld.</span> </p></div</div></div></body></html>