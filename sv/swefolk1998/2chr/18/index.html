<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2chr">2 Chronicles</a> &gt <strong>Chapter 18</strong></div><p><span class="verse"><a name="1">1</a>Josafat hade vunnit stor rikedom och ära, och genom giftermål blev han släkt med Ahab.</span> <span class="verse"><a name="2">2</a>Efter några år for han ner till Ahab i Samaria, och Ahab lät för honom och för folket han hade med sig slakta en stor mängd får och nötboskap, och han försökte förmå honom att dra upp mot Ramot i Gilead.</span> <span class="verse"><a name="3">3</a>Ahab, Israels kung, frågade Josafat, Juda kung: "Vill du dra ut med mig mot Ramot i Gilead?" Han svarade honom: "Jag som du och mitt folk som ditt folk. Jag vill vara med dig i striden."</span> <span class="verse"><a name="4">4</a>Men Josafat sade till Israels kung: "Fråga dock först Herren om detta."</span> <span class="verse"><a name="5">5</a>Då samlade Israels kung profeterna, fyra hundra män, och frågade dem: "Skall vi dra ut mot Ramot i Gilead för att belägra det eller skall jag låta bli?" De svarade: "Drag dit upp! Gud skall ge det i konungens hand."</span> <span class="verse"><a name="6">6</a>Men Josafat sade: "Finns det inte längre någon Herrens profet här, så att vi kan fråga genom honom?"</span> <span class="verse"><a name="7">7</a>Israels kung svarade Josafat: "Här finns ännu en man, Mika, Jimlas son. Genom honom kan vi fråga Herren. Men jag hatar honom, för han profeterar aldrig lycka åt mig utan alltid bara olycka." Josafat sade: "Konungen skall inte säga så."</span> <span class="verse"><a name="8">8</a>Då kallade Israels kung till sig en hovman och sade: "Hämta genast hit Mika, Jimlas son."</span> <span class="verse"><a name="9">9</a>Israels kung och Josafat, Juda kung, satt nu var och en på sin tron, klädda i sina skrudar. De satt på en tröskplats vid ingången till Samarias port medan alla profeterna profeterade inför dem.</span> <span class="verse"><a name="10">10</a>Sidkia, Kenaanas son, gjorde sig då horn av järn och sade: "Så säger Herren: Med dessa skall du stånga arameerna, så att de förgörs."</span> <span class="verse"><a name="11">11</a>Och alla profeterna profeterade på samma sätt och sade: "Drag upp mot Ramot i Gilead, så skall du ha framgång. Herren skall ge det i konungens hand."</span> <span class="verse"><a name="12">12</a>Budbäraren som hade gått för att hämta Mika sade till honom: "Hör på! Profeterna lovar med en mun lycka åt kungen. Låt därför dina ord stämma överens med deras och lova också du lycka."</span> <span class="verse"><a name="13">13</a>Men Mika svarade: "Så sant Herren lever, det min Gud talar, skall jag säga honom."</span> <span class="verse"><a name="14">14</a>När han kom till kungen frågade kungen honom: "Mika, skall vi dra ut mot Ramot i Gilead för att belägra det, eller skall jag låta bli? Han svarade: "Drag dit upp, så skall ni ha framgång. De skall bli givna i er hand."</span> <span class="verse"><a name="15">15</a>Men kungen sade till honom: "Hur många gånger skall jag behöva ta ed av dig att du bara skall tala sanning till mig i Herrens namn?"</span> <span class="verse"><a name="16">16</a>Då sade han: "Jag såg hela Israel skingrat på bergen, som får utan herde. Och Herren sade: Dessa har inte någon herre. Låt dem vända tillbaka hem i frid, var och en till sitt."</span> <span class="verse"><a name="17">17</a>Då sade Israels kung till Josafat: "Sade jag inte till dig att han aldrig profeterar lycka åt mig utan bara olycka?"</span> <span class="verse"><a name="18">18</a>Men Mika sade: "Hör alltså Herrens ord: Jag såg Herren sitta på sin tron och himlens hela härskara stod på hans högra sida och på hans vänstra.</span> <span class="verse"><a name="19">19</a>Och Herren sade: Vem vill locka Ahab, Israels kung, att dra upp mot Ramot i Gilead, så att han stupar där? Den ene sade si och den andre så.</span> <span class="verse"><a name="20">20</a>Då kom en ande fram och ställde sig inför Herren och sade: Jag skall locka honom till det. Herren frågade honom: Hur då?</span> <span class="verse"><a name="21">21</a>Han svarade: Jag skall gå ut och bli en lögnens ande i alla hans profeters mun. Då sade Herren: Försök locka honom till det, och du skall också lyckas. Gå ut och gör så!</span> <span class="verse"><a name="22">22</a>Och se, nu har Herren lagt en lögnens ande i dessa dina profeters mun, och Herren har beslutat att olycka skall drabba dig."</span> <span class="verse"><a name="23">23</a>Då gick Sidkia, Kenaanas son, fram och gav Mika ett slag på kinden och sade: "På vilken väg har då Herrens Ande gått bort från mig för att tala till dig?"</span> <span class="verse"><a name="24">24</a>Mika svarade: "Du skall få se det den dag när du måste springa från rum till rum för att gömma dig."</span> <span class="verse"><a name="25">25</a>Men Israels kung sade: "Tag Mika och för honom tillbaka till Amon, stadens överste, och till Joas, konungasonen,</span> <span class="verse"><a name="26">26</a>och säg: Så säger konungen: Sätt honom i fängelse och låt honom leva på vatten och bröd tills jag kommer välbehållen tillbaka."</span> <span class="verse"><a name="27">27</a>Mika svarade: "Om du kommer välbehållen tillbaka, har Herren inte talat genom mig." Och han tillade: "Hör detta, ni alla folk."</span> <span class="verse"><a name="28">28</a>Så drog Israels kung och Josafat, Juda kung, upp mot Ramot i Gilead.</span> <span class="verse"><a name="29">29</a>Och Israels kung sade till Josafat: "Jag skall dra ut i striden förklädd, men kläd dig du i dina egna kläder." Så förklädde sig Israels kung när de drog ut i striden.</span> <span class="verse"><a name="30">30</a>Men kungen i Aram hade givit en befallning åt befälen för vagnarna. Han hade sagt: "Ni skall inte ge er i strid med någon, vare sig liten eller stor, utan bara med Israels kung."</span> <span class="verse"><a name="31">31</a>När befälen över vagnarna fick se Josafat, tänkte de: "Det där är Israels kung!" Och de omringade honom för att anfalla honom. Då gav Josafat upp ett rop, och Herren hjälpte honom. Gud drev bort dem ifrån honom.</span> <span class="verse"><a name="32">32</a>Så snart befälen över vagnarna märkte att det inte var Israels kung, vände de om och lät honom vara.</span> <span class="verse"><a name="33">33</a>Men en man, som spände sin båge och sköt på måfå, träffade Israels kung i en fog på rustningen. Då sade kungen till föraren av vagnen: "Vänd vagnen och för mig ut ur striden, för jag är sårad."</span> <span class="verse"><a name="34">34</a>Striden blev den dagen allt häftigare, och Israels kung stod ända till kvällen upprätt i sin vagn, vänd mot arameerna. Men vid solnedgången dog han.</span> </p></div</div></div></body></html>