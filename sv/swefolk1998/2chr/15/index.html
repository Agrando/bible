<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>Guds Ande kom över Asarja, Odeds son.</span> <span class="verse"><a name="2">2</a>Han gick ut mot Asa och sade till honom: "Hör mig, du Asa, och ni hela Juda och Benjamin. Herren är med er när ni är med honom, och om ni söker honom låter han sig finnas av er. Men om ni överger honom kommer han att överge er.</span> <span class="verse"><a name="3">3</a>En lång tid levde Israel utan den sanne Guden, utan präster som undervisade dem och utan någon lag.</span> <span class="verse"><a name="4">4</a>Men i sin nöd omvände de sig till Herren, Israels Gud, och när de sökte honom lät han sig finnas av dem.</span> <span class="verse"><a name="5">5</a>Under de tiderna fanns det ingen trygghet när man gick ut eller in, utan stor förvirring rådde bland alla som bodde här i länderna.</span> <span class="verse"><a name="6">6</a>Folk drabbade samman med folk och stad med stad, ty Gud förvirrade dem med all slags nöd.</span> <span class="verse"><a name="7">7</a>Men var nu starka och låt inte modet falla, ty ert arbete skall få sin lön."</span> <span class="verse"><a name="8">8</a>När Asa hörde dessa ord och denna profetia av profeten Oded, tog han mod till sig och avlägsnade de eländiga avgudabilderna ur Juda och Benjamins hela land och ur de städer som han hade erövrat i Efraims bergsbygd. Han upprättade på nytt Herrens altare, det som stod framför Herrens förhus.</span> <span class="verse"><a name="9">9</a>Och han samlade hela Juda och Benjamin, liksom de främlingar från Efraim, Manasse och Simeon som bodde ibland dem, ty många från Israel hade slutit sig till honom, när de såg att Herren, hans Gud, var med honom.</span> <span class="verse"><a name="10">10</a>De samlades i Jerusalem i tredje månaden av Asas femtonde regeringsår.</span> <span class="verse"><a name="11">11</a>Av det byte de hade fört med sig offrade de på den dagen åt Herren 700 tjurar och 7 000 djur av småboskapen.</span> <span class="verse"><a name="12">12</a>Och de slöt det förbundet att de skulle söka Herren, sina fäders Gud, av hela sitt hjärta och av hela sin själ.</span> <span class="verse"><a name="13">13</a>Var och en som inte sökte Herren, Israels Gud, skulle bli dödad, liten eller stor, man eller kvinna.</span> <span class="verse"><a name="14">14</a>Och de svor eden inför Herren med hög röst, under jubel och till ljudet av trumpeter och horn.</span> <span class="verse"><a name="15">15</a>Hela Juda gladde sig över eden, för de hade svurit den av hela sitt hjärta, och de sökte Herren med hela sin vilja. Han lät sig finnas av dem, och han lät dem få ro på alla sidor.</span> <span class="verse"><a name="16">16</a>Kung Asa avsatte också sin moder Maaka från hennes drottningvärdighet, därför att hon hade satt upp en avgudabild åt Aseran. Asa högg ner hennes avgudabild, krossade den och brände upp den i Kidrons dal.</span> <span class="verse"><a name="17">17</a>Men offerhöjderna blev inte avlägsnade ur Israel. Asas hjärta var dock hängivet Gud så länge han levde.</span> <span class="verse"><a name="18">18</a>Han förde in i Guds hus både det hans far och det han själv hade helgat åt Herren: silver, guld och kärl.</span> <span class="verse"><a name="19">19</a>Och det blev inget krig förrän i Asas trettiofemte regeringsår.</span> </p></div</div></div></body></html>