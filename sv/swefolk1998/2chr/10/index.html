<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/2chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/2chr">2 Chronicles</a> &gt <strong>Chapter 10</strong></div><p><span class="verse"><a name="1">1</a>Rehabeam begav sig till Sikem, ty hela Israel hade kommit till Sikem för att göra honom till kung.</span> <span class="verse"><a name="2">2</a>När Jerobeam, Nebats son, hörde detta där han var i Egypten - han hade flytt dit undan kung Salomo - återvände han från Egypten.</span> <span class="verse"><a name="3">3</a>Och de sände bud och kallade honom tillbaka. Då kom Jerobeam tillsammans med hela Israel och sade till Rehabeam:</span> <span class="verse"><a name="4">4</a>"Din far gjorde vårt ok tungt, men lätta nu det svåra arbete och det tunga ok som din far lade på oss, så vill vi tjäna dig."</span> <span class="verse"><a name="5">5</a>Han svarade dem: "Vänta ännu tre dagar och kom sedan tillbaka till mig." Och folket gick.</span> <span class="verse"><a name="6">6</a>Då rådgjorde kung Rehabeam med de gamla som hade varit i tjänst hos hans fader Salomo, medan denne ännu levde, och han sade: "Vilket svar råder ni mig att ge detta folk?"</span> <span class="verse"><a name="7">7</a>De svarade honom: "Om du visar dig god mot detta folk, är vänlig mot dem och talar goda ord till dem, kommer de för alltid att bli dina tjänare."</span> <span class="verse"><a name="8">8</a>Men han brydde sig inte om det råd som de gamla hade givit honom, utan rådgjorde med de unga män som hade växt upp med honom och som nu var i hans tjänst.</span> <span class="verse"><a name="9">9</a>Han sade till dem: "Vilket svar råder ni oss att ge detta folk som har sagt till mig: Lätta det ok som din far har lagt på oss?"</span> <span class="verse"><a name="10">10</a>De unga männen, som hade växt upp med honom svarade: "Så här bör du säga till detta folk som har sagt till dig: 'Din far gjorde vårt ok tungt, men lätta du det för oss' - så här bör du säga till dem: Mitt minsta finger är tjockare än min fars midja.</span> <span class="verse"><a name="11">11</a>Har min far lagt på er ett tungt ok, så skall jag göra ert ok ännu tyngre. Har min far tuktat er med ris, så skall jag göra det med skorpiongissel."</span> <span class="verse"><a name="12">12</a>På tredje dagen kom Jerobeam med allt folket till Rehabeam, så som kungen hade befallt när han sade: "Kom tillbaka till mig om tre dagar."</span> <span class="verse"><a name="13">13</a>Då gav kungen dem ett hårt svar, ty kung Rehabeam brydde sig inte om de gamlas råd.</span> <span class="verse"><a name="14">14</a>Han talade till dem efter de unga männens råd och sade: "Har min far gjort ert ok tungt, så skall jag göra det ännu tyngre. Har min far tuktat er med ris, så skall jag göra det med skorpiongissel."</span> <span class="verse"><a name="15">15</a>Kungen lyssnade alltså inte till folket. Gud ledde det så för att Herrens ord skulle uppfyllas, det som han hade talat till Jerobeam, Nebats son, genom Ahia från Silo.</span> <span class="verse"><a name="16">16</a>När hela Israel förstod att kungen inte ville höra på dem, gav folket honom detta svar:"Vilken del har vi i David?Ingen arvslott har vi i Isais son.Israel må dra hem, var och en till sitt.Se nu själv om ditt hus, du David."Därefter gick hela Israel hem igen.</span> <span class="verse"><a name="17">17</a>Och Rehabeam förblev kung endast över de israeliter som bodde i Juda städer.</span> <span class="verse"><a name="18">18</a>När kung Rehabeam sände ut Hadoram, som hade uppsikten över tvångsarbetena, stenade Israels barn honom till döds. Själv måste kung Rehabeam skyndsamt stiga upp i sin vagn och fly till Jerusalem.</span> <span class="verse"><a name="19">19</a>Så avföll Israel från Davids hus och har varit skilt från det ända till denna dag.</span> </p></div</div></div></body></html>