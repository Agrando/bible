<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/prov">Proverbs</a> &gt <strong>Chapter 23</strong></div><p><span class="verse"><a name="1">1</a>När du sitter till bordsmed en furste,besinna då vem du har framför dig.</span> <span class="verse"><a name="2">2</a>Sätt kniven mot din strupeom du är alltför hungrig.</span> <span class="verse"><a name="3">3</a>Var ej lysten efter hans läckerheter,det kan vara bedräglig kost.</span> <span class="verse"><a name="4">4</a>Slit inte ut dig för att bli rik,var klok nog att avstå från det.</span> <span class="verse"><a name="5">5</a>Far inte med blicken efter det som ingenting är,ty det gör sig vingaroch flyger som örnen mot himlen.</span> <span class="verse"><a name="6">6</a>Ät inte den missunnsammes brödvar ej lysten efter hans läckerheter,</span> <span class="verse"><a name="7">7</a>för han handlar efter sina själviska beräkningar."Ät och drick" säger han till dig,men menar det ej.</span> <span class="verse"><a name="8">8</a>Den bit du ätit måste du spy ut,och dina vackra ord är förspillda.</span> <span class="verse"><a name="9">9</a>Tala inte för en dåres öron,han föraktar dina kloka ord.</span> <span class="verse"><a name="10">10</a>Flytta inte en gammal gränsstenoch gör inte intrång på de faderlösas åkrar.</span> <span class="verse"><a name="11">11</a>Ty deras återlösare är stark.Han skall föra deras talan mot dig.</span> <span class="verse"><a name="12">12</a>Öppna ditt hjärta för tillrättavisningoch dina öron för kunskapens ord.</span> <span class="verse"><a name="13">13</a>Låt inte pojken vara utan fostran,slår du honom med riset skall han inte dö.</span> <span class="verse"><a name="14">14</a>När du slår honom med riseträddar du hans själ från dödsriket.</span> <span class="verse"><a name="15">15</a>Min son, om ditt hjärta blir vistgläder sig också mitt hjärta.</span> <span class="verse"><a name="16">16</a>Mitt innersta fröjdar signär dina läppar talar det rätta.</span> <span class="verse"><a name="17">17</a>Låt inte ditt hjärta avundas syndare,utan sträva alltid efter Herrens fruktan.</span> <span class="verse"><a name="18">18</a>Förvisso har du då en framtid,och ditt hopp skall ej bli om intet.</span> <span class="verse"><a name="19">19</a>Hör, min son, och bli visoch låt ditt hjärta gå rätta vägar.</span> <span class="verse"><a name="20">20</a>Umgås inte med drinkareeller med dem som frossar i mat.</span> <span class="verse"><a name="21">21</a>Ty drinkare och frossare blir fattiga,och sömnaktighet ger trasiga kläder.</span> <span class="verse"><a name="22">22</a>Lyssna till din far som har fött digoch förakta inte din mor när hon blir gammal.</span> <span class="verse"><a name="23">23</a>Förvärva sanning och sälj den inte,förvärva vishet, fostran och insikt.</span> <span class="verse"><a name="24">24</a>Jubel fyller den rättfärdiges far,en vis son skänker glädje.</span> <span class="verse"><a name="25">25</a>Låt din far och mor vara glada,må hon som fött dig kunna fröjda sig.</span> <span class="verse"><a name="26">26</a>Min son, ge mig ditt hjärtaoch låt mina vägar behaga dig.</span> <span class="verse"><a name="27">27</a>Ty skökan är en djup grop,den okända kvinnan en trång brunn.</span> <span class="verse"><a name="28">28</a>Ja, som en rövare ligger hon på lur,hon förökar de trolösas skara bland människorna.</span> <span class="verse"><a name="29">29</a>Vem ropar "ack", vem ropar "ve"?Vem vållar kiv, vem klagar?Vem har sår utan orsak?Vem har dimmiga ögon?</span> <span class="verse"><a name="30">30</a>De som stannar länge vid vinet,de som går för att pröva kryddat vin.</span> <span class="verse"><a name="31">31</a>Se inte på vinet att det är så rött,att det ger sådan glans i bägarenoch rinner ner så lätt.</span> <span class="verse"><a name="32">32</a>Till slut biter det som en orm,och stinger som en giftorm.</span> <span class="verse"><a name="33">33</a>Dina ögon får då se konstiga syner,och ditt hjärta talar galenskaper.</span> <span class="verse"><a name="34">34</a>Du blir lik en som ligger mitt ute på haveteller svävar i toppen av en mast.</span> <span class="verse"><a name="35">35</a>"De slår mig, men det gör inte ont,de ger mig stryk, men jag känner inget.När skall jag vakna,så att jag kan få tag i mer?"</span> </p></div</div></div></body></html>