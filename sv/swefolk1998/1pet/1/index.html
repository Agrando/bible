<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1pet">1 Peter</a> &gt <strong>Chapter 1</strong></div><p><span class="verse"><a name="1">1</a>Från Petrus, Jesu Kristi apostel, till de utvalda som lever kringspridda som främlingar i Pontus, Galatien, Kappadocien, Asien och Bitynien.</span> <span class="verse"><a name="2">2</a>Ni är av Gud, Fadern, förutbestämda till att helgas genom Anden, så att ni lyder och blir bestänkta med Jesu Kristi blod. Må nåd och frid i allt rikligare mått komma er till del.</span> <span class="verse"><a name="3">3</a>Välsignad är vår Herre Jesu Kristi Gud och Fader. I sin stora barmhärtighet har han genom Jesu Kristi uppståndelse från de döda fött oss på nytt till ett levande hopp,</span> <span class="verse"><a name="4">4</a>till ett arv som aldrig kan förstöras, fläckas eller vissna och som är förvarat åt er i himlen.</span> <span class="verse"><a name="5">5</a>Med Guds makt blir ni genom tron bevarade till den frälsning som finns beredd och skall uppenbaras i den sista tiden.</span> <span class="verse"><a name="6">6</a>Gläd er därför, om ni nu en kort tid måste utstå prövningar av olika slag.</span> <span class="verse"><a name="7">7</a>Äktheten i er tro är långt värdefullare än guld som är förgängligt, fastän det håller provet i eld, och den tron skall visa sig bli till lov, pris och ära, när Jesus Kristus uppenbarar sig.</span> <span class="verse"><a name="8">8</a>Honom älskar ni utan att ha sett honom, och fastän ni ännu inte ser honom, tror ni på honom och jublar över honom i obeskrivlig, himmelsk glädje,</span> <span class="verse"><a name="9">9</a>då ni nu är på väg att vinna målet för er tro, era själars frälsning.</span> <span class="verse"><a name="10">10</a>Det var denna frälsning som profeterna sökte och forskade efter, de som profeterade om den nåd som ni skulle få.</span> <span class="verse"><a name="11">11</a>De undersökte vem eller vilken tid Kristi Ande i dem visade på, när han förutsade Kristi lidanden och den härlighet som skulle följa.</span> <span class="verse"><a name="12">12</a>Och det blev uppenbarat för dem att det inte var sig själva utan er de tjänade med sitt budskap. Detta har nu förkunnats för er genom dem som i den helige Ande, sänd från himlen, predikade evangeliet för er. Och detta önskar änglarna att få blicka in i.</span> <span class="verse"><a name="13">13</a>Spänn därför bältet om livet och var vakna och sätt ert hopp helt och fullt till den nåd som skall komma er till del, när Jesus Kristus uppenbaras.</span> <span class="verse"><a name="14">14</a>Som lydnadens barn skall ni inte styras av de begär som ni tidigare levde i när ni ännu var okunniga.</span> <span class="verse"><a name="15">15</a>Nej, liksom han som har kallat er är helig, skall ni föra ett alltigenom helgat liv.</span> <span class="verse"><a name="16">16</a>Det står skrivet: Ni skall vara heliga, ty jag är helig.</span> <span class="verse"><a name="17">17</a>Om ni ropar "Fader" till honom, som opartiskt dömer var och en efter hans gärning, så vandra här i gudsfruktan under er tid som främlingar.</span> <span class="verse"><a name="18">18</a>Ni vet ju att det inte var med förgängliga ting, med silver eller guld, som ni blev friköpta från det meningslösa liv ni ärvt från era fäder,</span> <span class="verse"><a name="19">19</a>utan med Kristi dyrbara blod, som med blodet av ett lamm utan fel och lyte.</span> <span class="verse"><a name="20">20</a>Han var utsedd redan före världens skapelse men har i dessa sista tider uppenbarats för er skull,</span> <span class="verse"><a name="21">21</a>ni som genom honom tror på Gud, som uppväckte honom från de döda och gav honom härlighet, så att er tro och ert hopp står till Gud.</span> <span class="verse"><a name="22">22</a>Ni har renat era själar genom att lyda sanningen, så att ni älskar varandra uppriktigt som bröder. Älska då varandra uthålligt av rent hjärta.</span> <span class="verse"><a name="23">23</a>Ni är ju födda på nytt, inte av en förgänglig säd, utan genom en oförgänglig, genom Guds levande ord som består.</span> <span class="verse"><a name="24">24</a>Tyallt kött är som gräset och all desshärlighet som blomman i gräset.Gräset vissnar bort och blommanfaller av,</span> <span class="verse"><a name="25">25</a>men Herrens ord förbliri evighet. Det är detta ord som har förkunnats för er.</span> </p></div</div></div></body></html>