<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1pet/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1pet">1 Peter</a> &gt <strong>Chapter 4</strong></div><p><span class="verse"><a name="1">1</a>Då nu Kristus har lidit till kroppen, skall också ni beväpna er med samma sinne. Ty den som får lida till kroppen har slutat synda,</span> <span class="verse"><a name="2">2</a>så att han den tid som är kvar inte längre lever efter människors begär utan efter Guds vilja.</span> <span class="verse"><a name="3">3</a>Det är nog med att ni förr levde på hedningarnas vis - i utsvävningar och begär, i fylleri och supkalas, i vilda fester och förbjudna avgudakulter.</span> <span class="verse"><a name="4">4</a>Därför är de förvånade och hånar er, när ni inte längre tillsammans med dem störtar er ned i samma ström av utsvävningar.</span> <span class="verse"><a name="5">5</a>Men de skall stå till svars inför honom som är redo att döma levande och döda.</span> <span class="verse"><a name="6">6</a>Ty avsikten med att evangeliet predikades också för dem som nu är döda, var att de visserligen skulle dömas kroppsligen som människor döms, men leva andligen, liksom Gud lever.</span> <span class="verse"><a name="7">7</a>Slutet på allting är nära. Var därför förståndiga och nyktra, så att ni kan be.</span> <span class="verse"><a name="8">8</a>Framför allt skall ni älska varandra innerligt, ty kärleken överskyler många synder.</span> <span class="verse"><a name="9">9</a>Var gästfria mot varandra utan att klaga.</span> <span class="verse"><a name="10">10</a>Tjäna varandra, var och en med den nådegåva han har fått, som goda förvaltare av Guds mångfaldiga nåd.</span> <span class="verse"><a name="11">11</a>Om någon talar skall han tala i enlighet med Guds ord. Har någon en tjänst skall han tjäna efter den kraft Gud ger, så att Gud i allt blir ärad genom Jesus Kristus. Hans är äran och makten i evigheternas evigheter, amen.</span> <span class="verse"><a name="12">12</a>Mina älskade, var inte förvånade över den eld som ni måste gå igenom till er prövning, som om det hände er något oväntat.</span> <span class="verse"><a name="13">13</a>Nej, gläd er ju mer ni delar Kristi lidanden. Då skall ni också jubla och vara glada, när han uppenbarar sig i sin härlighet.</span> <span class="verse"><a name="14">14</a>Saliga är ni, om ni hånas för Kristi namns skull, ty härlighetens Ande, Guds Ande, vilar över er.</span> <span class="verse"><a name="15">15</a>Men ingen av er skall lida för att han är en mördare eller tjuv, förbrytare eller förskingrare.</span> <span class="verse"><a name="16">16</a>Men om någon får lida för att han är kristen, skall han inte skämmas utan prisa Gud för det namnet.</span> <span class="verse"><a name="17">17</a>Ty tiden är inne för domen, och den börjar med Guds hus. Men om den börjar med oss, vad skall då slutet bli för dem som inte lyder Guds evangelium?</span> <span class="verse"><a name="18">18</a>Och om den rättfärdige med knapp nöd blir frälst, vad blir det då av den ogudaktige och syndaren?</span> <span class="verse"><a name="19">19</a>Därför skall de som efter Guds vilja får lida anförtro sina själar åt sin trofaste Skapare, under det att de gör vad som är gott.</span> </p></div</div></div></body></html>