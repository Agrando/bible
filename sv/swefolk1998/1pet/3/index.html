<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1pet">1 Peter</a> &gt <strong>Chapter 3</strong></div><p><span class="verse"><a name="1">1</a>På samma sätt skall ni hustrur underordna er era män, så att den man som inte vill tro ordet kan vinnas utan ord genom sin hustrus liv,</span> <span class="verse"><a name="2">2</a>när han ser hur gudfruktigt och rent hon lever.</span> <span class="verse"><a name="3">3</a>Er prydnad skall inte vara något yttre: konstfulla håruppsättningar, påhängda guldsmycken eller fina kläder,</span> <span class="verse"><a name="4">4</a>utan hjärtats dolda människa med den oförgängliga skönheten hos en mild och stilla ande. Det är mycket dyrbart i Guds ögon.</span> <span class="verse"><a name="5">5</a>Så prydde sig också förr de heliga kvinnor som satte sitt hopp till Gud. De underordnade sig sina män,</span> <span class="verse"><a name="6">6</a>så som Sara var lydig mot Abraham och kallade honom herre. Hennes barn har ni blivit, när ni gör det som är gott och inte låter skrämma er.</span> <span class="verse"><a name="7">7</a>På samma sätt skall ni män leva förståndigt tillsammans med era hustrur som är det svagare kärlet. Visa dem aktning som medarvingar till livets nåd, så att era böner inte blir hindrade.</span> <span class="verse"><a name="8">8</a>Till sist, var alla ett i själ och sinne, visa medkänsla, älska bröderna, var barmhärtiga och ödmjuka.</span> <span class="verse"><a name="9">9</a>Löna inte ont med ont eller skymf med skymf. Tvärtom skall ni välsigna, eftersom ni är kallade att ärva välsignelse.</span> <span class="verse"><a name="10">10</a>Tyden som älskar livetoch vill se goda dagarskall avhålla sin tungafrån det som är ontoch sina läppar från att tala svek.</span> <span class="verse"><a name="11">11</a>Han skall vända sig bortfrån det onda och göra det goda,söka efter frid och sträva efter den.</span> <span class="verse"><a name="12">12</a>Ty Herrens ögon är vändatill de rättfärdiga,och hans öron är öppnaför deras böner.Men Herrens ansikte är vänt emotdem som gör det onda.</span> <span class="verse"><a name="13">13</a>Vem kan göra er något ont, om ni ivrar för det goda?</span> <span class="verse"><a name="14">14</a>Ja, även om ni skulle få lida för rättfärdighetens skull, är ni saliga. Var inte rädda för dem och låt er inte skrämmas.</span> <span class="verse"><a name="15">15</a>Herren Kristus skall ni hålla helig i era hjärtan. Var alltid beredda att svara var och en som begär att ni förklarar det hopp ni äger.</span> <span class="verse"><a name="16">16</a>Men låt det ske ödmjukt, med respekt och ett rent samvete, så att de som talar illa om er goda livsföring i Kristus får skämmas för sitt förtal.</span> <span class="verse"><a name="17">17</a>Ty det är bättre att lida för goda gärningar, om det skulle vara Guds vilja, än att lida för onda gärningar.</span> <span class="verse"><a name="18">18</a>Så led också Kristus en gång för våra synder. Rättfärdig led han i orättfärdigas ställe, för att föra oss till Gud. Han blev dödad till köttet, men levandegjord genom Anden.</span> <span class="verse"><a name="19">19</a>I Anden gick han bort och utropade ett budskap för andarna i fängelset,</span> <span class="verse"><a name="20">20</a>för dem som den gången var olydiga när Gud tåligt väntade under Noas dagar, medan arken byggdes. I den blev några få, åtta personer, frälsta genom vatten.</span> <span class="verse"><a name="21">21</a>Efter denna förebild frälser dopet nu också er. Det innebär inte att kroppen renas från smuts utan är ett rent samvetes bekännelse till Gud genom Jesu Kristi uppståndelse,</span> <span class="verse"><a name="22">22</a>han som har stigit upp till himlen och sitter på Guds högra sida, sedan änglar, furstar och makter har blivit lagda under honom.</span> </p></div</div></div></body></html>