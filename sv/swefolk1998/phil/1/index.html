<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/phil">Philippians</a> &gt <strong>Chapter 1</strong></div><p><span class="verse"><a name="1">1</a>Från Paulus och Timoteus, Kristi Jesu tjänare, till alla de heliga i Kristus Jesus som bor i Filippi, tillsammans med församlingsledarna och församlingstjänarna.</span> <span class="verse"><a name="2">2</a>Nåd vare med er och frid från Gud, vår Fader, och Herren Jesus Kristus.</span> <span class="verse"><a name="3">3</a>Jag tackar min Gud var gång jag tänker på er.</span> <span class="verse"><a name="4">4</a>Så ofta jag ber för er alla gör jag det alltid med glädje,</span> <span class="verse"><a name="5">5</a>eftersom ni har varit med i arbetet för evangeliet från första dagen ända till nu.</span> <span class="verse"><a name="6">6</a>Jag är övertygad om att han som har börjat ett gott verk i er också skall fullborda det intill Kristi Jesu dag.</span> <span class="verse"><a name="7">7</a>Det är inte mer än rätt att jag tänker så om er alla, ty jag har er i mitt hjärta. Både när jag bär bojor och när jag försvarar och befäster evangeliet delar ni allesammans nåden med mig.</span> <span class="verse"><a name="8">8</a>Ja, Gud är mitt vittne att jag längtar efter er alla av hela mitt hjärta, i Kristus Jesus.</span> <span class="verse"><a name="9">9</a>Och min bön är att er kärlek mer och mer skall överflöda och leda er fram till insikt och klart omdöme,</span> <span class="verse"><a name="10">10</a>så att ni kan avgöra vad som är rätt och vara rena och fläckfria på Kristi dag,</span> <span class="verse"><a name="11">11</a>rika på rättfärdighetens frukt som Jesus Kristus ger, Gud till ära och pris.</span> <span class="verse"><a name="12">12</a>Jag vill att ni skall veta, bröder, att det som har hänt mig snarare har lett till framgång för evangeliet.</span> <span class="verse"><a name="13">13</a>Så har hela pretoriet och alla andra kommit att förstå att det är för Kristi skull jag sitter fängslad.</span> <span class="verse"><a name="14">14</a>Min fångenskap har gjort de flesta av bröderna övertygade i Herren, så att de vågar predika Guds ord ännu mer oförskräckt.</span> <span class="verse"><a name="15">15</a>En del predikar visserligen Kristus för att de är avundsjuka och söker strid, men en del gör det i god avsikt,</span> <span class="verse"><a name="16">16</a>av kärlek, eftersom de vet att jag är satt till att försvara evangelium.</span> <span class="verse"><a name="17">17</a>De andra söker strid och predikar Kristus av orena motiv och tror att de kan göra min fångenskap tyngre.</span> <span class="verse"><a name="18">18</a>Än sen? Kristus blir ändå på ett eller annat sätt predikad, för syns skull eller uppriktigt, och det är jag glad över.Och jag vill fortsätta att glädja mig,</span> <span class="verse"><a name="19">19</a>ty jag vet att detta kommer att leda till min frälsning, därför att ni ber för mig och Jesu Kristi Ande hjälper mig.</span> <span class="verse"><a name="20">20</a>Det är också min längtan och mitt hopp att jag inte på något sätt skall stå där med skam, utan att Kristus nu som alltid skall av mig frimodigt förhärligas i min kropp, vare sig jag lever eller dör.</span> <span class="verse"><a name="21">21</a>Ty för mig är livet Kristus och döden en vinst.</span> <span class="verse"><a name="22">22</a>Men om livet här på jorden innebär att mitt arbete bär frukt, då vet jag inte vad jag skall välja.</span> <span class="verse"><a name="23">23</a>Jag dras åt båda hållen. Jag skulle vilja bryta upp och vara hos Kristus, det vore mycket bättre.</span> <span class="verse"><a name="24">24</a>Men för er skull är det nödvändigt att jag får leva kvar.</span> <span class="verse"><a name="25">25</a>Och då jag är övertygad om det, vet jag att jag skall leva och bli kvar hos er alla och hjälpa er till framsteg och glädje i tron.</span> <span class="verse"><a name="26">26</a>När jag är hos er igen, kan ni få ännu större anledning att i Kristus Jesus prisa er lyckliga för min skull.</span> <span class="verse"><a name="27">27</a>Lev nu bara på ett sätt som är värdigt Kristi evangelium, så att jag, vare sig jag besöker er eller inte, får höra att ni står fasta i en och samme ande och i ett och samma sinne kämpar för tron på evangelium</span> <span class="verse"><a name="28">28</a>utan att på något sätt låta er skrämmas av motståndarna. Det blir för dem ett tecken på att de går förlorade, men för er ett tecken på att ni blir frälsta, och det av Gud.</span> <span class="verse"><a name="29">29</a>Ty för Kristi skull har ni fått nåd, inte bara att tro på honom utan också att lida för hans skull,</span> <span class="verse"><a name="30">30</a>eftersom ni har samma strid att utkämpa som ni såg att jag hade och nu hör att jag har.</span> </p></div</div></div></body></html>