<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/john/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/john">John</a> &gt <strong>Chapter 7</strong></div><p><span class="verse"><a name="1">1</a>Därefter vandrade Jesus omkring i Galileen. Han ville inte uppehålla sig i Judeen, eftersom judarna var ute efter att döda honom.</span> <span class="verse"><a name="2">2</a>Judarnas lövhyddohögtid stod för dörren.</span> <span class="verse"><a name="3">3</a>Hans bröder sade då till honom: "Bege dig härifrån och gå till Judeen, så att också dina lärjungar får se de gärningar som du gör.</span> <span class="verse"><a name="4">4</a>Ingen som vill bli känd gör något i hemlighet. Om du gör sådana gärningar, träd då öppet fram för världen!"</span> <span class="verse"><a name="5">5</a>Inte ens hans bröder trodde på honom.</span> <span class="verse"><a name="6">6</a>Jesus sade till dem: "Den rätta tiden för mig har ännu inte kommit, men för er är det alltid rätt tid.</span> <span class="verse"><a name="7">7</a>Världen kan inte hata er, men mig hatar den, därför att jag vittnar om att dess gärningar är onda.</span> <span class="verse"><a name="8">8</a>Gå ni upp till högtiden. Jag går ännu inte upp till den här högtiden, eftersom min tid ännu inte är inne."</span> <span class="verse"><a name="9">9</a>Så sade han och stannade kvar i Galileen.</span> <span class="verse"><a name="10">10</a>När hans bröder hade gått upp till högtiden, gick han också dit, inte öppet utan i hemlighet.</span> <span class="verse"><a name="11">11</a>Judarna sökte efter honom under högtiden och frågade: "Var är han?"</span> <span class="verse"><a name="12">12</a>Och bland folket talades det mycket i det tysta om honom. En del sade: "Han är god." Andra sade: "Nej, han vilseleder folket."</span> <span class="verse"><a name="13">13</a>Men ingen talade öppet om honom av rädsla för judarna.</span> <span class="verse"><a name="14">14</a>När halva högtiden redan var förbi, gick Jesus upp till tempelplatsen och började undervisa.</span> <span class="verse"><a name="15">15</a>Judarna blev förvånade och sade: "Hur kan han känna Skrifterna, han som inte har studerat?"</span> <span class="verse"><a name="16">16</a>Jesus svarade: "Min lära är inte min, utan hans som har sänt mig.</span> <span class="verse"><a name="17">17</a>Om någon vill göra hans vilja, skall han förstå om min lära är från Gud eller om jag talar av mig själv.</span> <span class="verse"><a name="18">18</a>Den som talar av sig själv söker sin egen ära, men den som söker hans ära som har sänt honom, han talar sanning, och ingen orättfärdighet finns i honom.</span> <span class="verse"><a name="19">19</a>Har inte Mose gett er lagen? Och ingen av er håller lagen. Varför vill ni döda mig?"</span> <span class="verse"><a name="20">20</a>Folket svarade: "Du är besatt. Vem vill döda dig?"</span> <span class="verse"><a name="21">21</a>Jesus sade: "En enda gärning gjorde jag, och ni blev alla häpna.</span> <span class="verse"><a name="22">22</a>Därför att Mose har gett er omskärelsen - egentligen kommer den inte från Mose utan från fäderna - så omskär ni en människa även på en sabbat.</span> <span class="verse"><a name="23">23</a>Om någon tar emot omskärelsen på sabbaten för att Mose lag inte skall upphävas, hur kan ni då vara förbittrade på mig, för att jag gjorde hela människan frisk på en sabbat?</span> <span class="verse"><a name="24">24</a>Döm inte efter skenet, utan fäll en rätt dom!"</span> <span class="verse"><a name="25">25</a>Några av invånarna i Jerusalem sade då: "Är det inte den mannen som de vill döda?</span> <span class="verse"><a name="26">26</a>Nu talar han öppet, och de säger ingenting till honom. Har då rådsherrarna verkligen blivit övertygade om att han är Messias?</span> <span class="verse"><a name="27">27</a>Varifrån den här mannen är, det vet vi, men när Messias kommer vet ingen varifrån han är."</span> <span class="verse"><a name="28">28</a>Då sade Jesus med hög röst, där han undervisade på tempelplatsen: "Ja, mig känner ni och vet varifrån jag är. Men jag har inte kommit av mig själv, utan det finns en som har sänt mig, en som är trovärdig, och honom känner ni inte.</span> <span class="verse"><a name="29">29</a>Jag känner honom, eftersom jag är av honom och han har sänt mig."</span> <span class="verse"><a name="30">30</a>Då ville de gripa honom, men ingen bar hand på honom, eftersom hans stund ännu inte hade kommit.</span> <span class="verse"><a name="31">31</a>Bland folket kom många till tro på honom, och de sade: "När Messias kommer, ska väl han göra fler tecken än den här mannen har gjort?"</span> <span class="verse"><a name="32">32</a>Fariseerna hörde att folk sade detta om honom. Då skickade översteprästerna och fariseerna ut tempelvakter för att gripa honom.</span> <span class="verse"><a name="33">33</a>Jesus sade: "Ännu en kort tid är jag hos er, innan jag går till honom som har sänt mig.</span> <span class="verse"><a name="34">34</a>Ni skall söka efter mig och inte finna mig, och där jag är, dit kan ni inte komma."</span> <span class="verse"><a name="35">35</a>Judarna sade till varandra: "Vart tänker han ta vägen, eftersom vi inte skall finna honom? Inte tänker han väl bege sig till dem som bor kringspridda bland grekerna och undervisa dem?</span> <span class="verse"><a name="36">36</a>Vad menar han med att säga: Ni kommer att söka efter mig och inte finna mig, och där jag är, dit kan ni inte komma?"</span> <span class="verse"><a name="37">37</a>På den sista dagen, den största i högtiden, stod Jesus och ropade: "Om någon törstar, så kom till mig och drick!</span> <span class="verse"><a name="38">38</a>Den som tror på mig, ur hans innersta skall strömmar av levande vatten flyta fram, som Skriften säger."</span> <span class="verse"><a name="39">39</a>Detta sade han om Anden, som de skulle få som trodde på honom. Ty Anden hade ännu inte blivit utgjuten, eftersom Jesus ännu inte hade blivit förhärligad.</span> <span class="verse"><a name="40">40</a>Några ur folkhopen som hade hört hans ord sade: "Han är verkligen Profeten."</span> <span class="verse"><a name="41">41</a>Andra sade: "Han är Messias", och andra: "Inte kommer väl Messias från Galileen?</span> <span class="verse"><a name="42">42</a>Säger inte Skriften att Messias skall komma av Davids släkt och från Betlehem, den stad där David bodde?"</span> <span class="verse"><a name="43">43</a>Så uppstod för hans skull delade meningar bland folket.</span> <span class="verse"><a name="44">44</a>Några ville gripa honom, men ingen gjorde det.</span> <span class="verse"><a name="45">45</a>Tempelvakterna kom tillbaka till översteprästerna och fariseerna, som frågade dem: "Varför har ni inte fört hit honom?"</span> <span class="verse"><a name="46">46</a>De svarade: "Aldrig har någon människa talat som han."</span> <span class="verse"><a name="47">47</a>Då sade fariseerna till dem: "Har ni också blivit vilseledda?</span> <span class="verse"><a name="48">48</a>Finns det någon i Stora rådet eller bland fariseerna som har trott på honom?</span> <span class="verse"><a name="49">49</a>Men den här hopen som inte känner lagen, den är förbannad."</span> <span class="verse"><a name="50">50</a>Nikodemus, han som tidigare hade kommit till Jesus och som var en av dem, sade:</span> <span class="verse"><a name="51">51</a>"Inte dömer väl vår lag någon utan att man först hör honom och tar reda på vad han har gjort?"</span> <span class="verse"><a name="52">52</a>De svarade: "Är kanske du också från Galileen? Om du undersöker Skriften skall du se att ingen profet kommer från Galileen."</span> <span class="verse"><a name="53">53</a>Sedan gick var och en hem till sitt,</span> </p></div</div></div></body></html>