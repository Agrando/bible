<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/john">John</a> &gt <strong>Chapter 9</strong></div><p><span class="verse"><a name="1">1</a>När Jesus kom gående fick han se en man som var blind från födelsen.</span> <span class="verse"><a name="2">2</a>Hans lärjungar frågade: "Rabbi, vem har syndat, han själv eller hans föräldrar, eftersom han föddes blind?"</span> <span class="verse"><a name="3">3</a>Jesus svarade: "Det är varken han eller hans föräldrar som har syndat, utan detta har skett för att Guds gärningar skulle uppenbaras på honom.</span> <span class="verse"><a name="4">4</a>Så länge det är dag måste vi göra hans gärningar som har sänt mig. Natten kommer, då ingen kan arbeta.</span> <span class="verse"><a name="5">5</a>När jag är i världen, är jag världens ljus."</span> <span class="verse"><a name="6">6</a>När han hade sagt detta, spottade han på marken, gjorde en deg av saliven och strök den på den blindes ögon</span> <span class="verse"><a name="7">7</a>och sade till honom: "Gå och tvätta dig i dammen Siloam." - Ordet Siloam betyder "utsänd". - Då gick han dit och tvättade sig, och när han kom tillbaka kunde han se.</span> <span class="verse"><a name="8">8</a>Hans grannar och de som förut hade sett honom tigga sade: "Är det inte han som satt och tiggde?"</span> <span class="verse"><a name="9">9</a>Några sade: "Det är han", och andra: "Nej, men han är lik honom." Själv sade han: "Det är jag."</span> <span class="verse"><a name="10">10</a>De frågade: "Hur öppnades dina ögon?"</span> <span class="verse"><a name="11">11</a>Han svarade: "Den man som heter Jesus gjorde en deg och smorde mina ögon och sade till mig: Gå till Siloam och tvätta dig där. Jag gick dit, och när jag tvättat mig kunde jag se."</span> <span class="verse"><a name="12">12</a>De frågade: "Var är den mannen?" Han svarade: "Det vet jag inte."</span> <span class="verse"><a name="13">13</a>De förde då mannen som hade varit blind till fariseerna.</span> <span class="verse"><a name="14">14</a>Men det var sabbat den dag Jesus hade gjort degen och öppnat hans ögon.</span> <span class="verse"><a name="15">15</a>Därför frågade även fariseerna honom, hur han hade fått sin syn. Han svarade: "Han lade en deg på mina ögon, och jag tvättade mig, och nu ser jag."</span> <span class="verse"><a name="16">16</a>Några fariseer sade: "Den mannen kan inte vara från Gud, då han inte håller sabbaten." Andra sade: "Hur kan en syndig människa göra sådana tecken?" De var alltså oeniga</span> <span class="verse"><a name="17">17</a>och frågade därför den blinde igen: "Vad säger du om honom som öppnade dina ögon?" Han svarade: "En profet är han."</span> <span class="verse"><a name="18">18</a>Men judarna trodde inte att han hade varit blind och fått sin syn, förrän de hade skickat efter hans föräldrar</span> <span class="verse"><a name="19">19</a>och frågat dem: "Är det här er son, som ni säger är född blind? Hur kommer det sig att han nu kan se?"</span> <span class="verse"><a name="20">20</a>Hans föräldrar svarade: "Vi vet att han är vår son och att han föddes blind.</span> <span class="verse"><a name="21">21</a>Men hur han nu kan se, det vet vi inte, och inte heller vet vi vem som har öppnat hans ögon. Fråga honom själv. Han är gammal nog och kan svara för sig."</span> <span class="verse"><a name="22">22</a>Föräldrarna svarade så, därför att de var rädda för judarna. Redan då hade judarna kommit överens om att den som bekände Jesus som Messias skulle uteslutas ur synagogan.</span> <span class="verse"><a name="23">23</a>Därför gav hans föräldrar detta svar: "Han är gammal nog att svara för sig. Fråga honom själv."</span> <span class="verse"><a name="24">24</a>De kallade för andra gången till sig mannen som hade varit blind och sade till honom: "Ge Gud äran! Vi vet att den mannen är en syndare."</span> <span class="verse"><a name="25">25</a>Han svarade: "Om han är en syndare vet jag inte. Men ett vet jag, att jag som var blind nu ser."</span> <span class="verse"><a name="26">26</a>De frågade honom: "Vad gjorde han med dig? Hur öppnade han dina ögon?"</span> <span class="verse"><a name="27">27</a>Han svarade: "Jag har redan sagt er det, men ni har inte hört på. Varför vill ni höra det en gång till? Kanske ni också vill bli hans lärjungar?"</span> <span class="verse"><a name="28">28</a>De hånade honom och sade: "Det är du som är hans lärjunge, vi är Moses lärjungar.</span> <span class="verse"><a name="29">29</a>Vi vet att Gud har talat till Mose, men varifrån den här mannen kommer, det vet vi inte."</span> <span class="verse"><a name="30">30</a>Han svarade: "Ja, det är det som är så märkligt. Ni vet inte varifrån han är, och han har öppnat mina ögon!</span> <span class="verse"><a name="31">31</a>Vi vet att Gud inte lyssnar till syndare, men om någon är gudfruktig och gör hans vilja, då lyssnar han till honom.</span> <span class="verse"><a name="32">32</a>Aldrig någonsin har man hört att någon har öppnat ögonen på en som var född blind.</span> <span class="verse"><a name="33">33</a>Om den mannen inte vore från Gud, kunde han ingenting göra."</span> <span class="verse"><a name="34">34</a>De svarade: "Du är helt och hållet född i synd, och du undervisar oss!" Och de drev bort honom.</span> <span class="verse"><a name="35">35</a>Jesus fick höra att de hade drivit bort honom, och när han fann honom sade han: "Tror du på Människosonen?"</span> <span class="verse"><a name="36">36</a>Han svarade: "Vem är han, herre? Tala om det så att jag kan tro på honom."</span> <span class="verse"><a name="37">37</a>Jesus sade: "Du har sett honom. Den som talar med dig, han är det."</span> <span class="verse"><a name="38">38</a>Då sade mannen: "Jag tror, Herre." Och han tillbad honom.</span> <span class="verse"><a name="39">39</a>Jesus sade: "Till en dom har jag kommit i världen, för att de som inte ser skall se och för att de som ser skall bli blinda."</span> <span class="verse"><a name="40">40</a>Några fariseer som var med honom hörde detta och sade: "Inte är väl också vi blinda?"</span> <span class="verse"><a name="41">41</a>Jesus sade: "Om ni vore blinda skulle ni inte ha någon synd. Men nu säger ni att ni ser. Därför står er synd kvar.</span> </p></div</div></div></body></html>