<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/john/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/john">John</a> &gt <strong>Chapter 17</strong></div><p><span class="verse"><a name="1">1</a>Sedan Jesus hade sagt detta, såg han upp mot himlen och bad: "Fader, stunden har kommit. Förhärliga din Son, för att Sonen må förhärliga dig.</span> <span class="verse"><a name="2">2</a>Du har gett honom makt över alla människor, för att han skall ge evigt liv åt alla dem som du har gett åt honom.</span> <span class="verse"><a name="3">3</a>Detta är evigt liv att de känner dig, den ende sanne Guden, och den som du har sänt, Jesus Kristus.</span> <span class="verse"><a name="4">4</a>Jag har förhärligat dig på jorden genom att fullborda det verk som du har gett mig att utföra.</span> <span class="verse"><a name="5">5</a>Fader, förhärliga nu mig med den härlighet som jag hade hos dig innan världen var till.</span> <span class="verse"><a name="6">6</a>Jag har uppenbarat ditt namn för de människor som du har tagit ut ur världen och gett mig. De var dina, och du gav dem åt mig, och de har hållit fast vid ditt ord.</span> <span class="verse"><a name="7">7</a>Nu har de förstått att allt vad du har gett mig kommer från dig.</span> <span class="verse"><a name="8">8</a>Ty de ord som du har gett mig har jag gett dem, och de har tagit emot dem och har verkligen förstått att jag har utgått från dig, och de tror att du har sänt mig.</span> <span class="verse"><a name="9">9</a>Jag ber för dem. Det är inte för världen jag ber utan för dem som du har gett mig, eftersom de är dina.</span> <span class="verse"><a name="10">10</a>Allt mitt är ditt och allt ditt är mitt, och jag är förhärligad i dem.</span> <span class="verse"><a name="11">11</a>Jag är inte längre kvar i världen, men de är kvar i världen när jag går till dig. Helige Fader, bevara i ditt namn dem som du har gett mig, för att de skall vara ett, liksom vi är ett.</span> <span class="verse"><a name="12">12</a>Medan jag var hos dem, bevarade jag i ditt namn dem som du har gett mig. Jag vakade över dem, och ingen av dem gick förlorad, ingen utom fördärvets man, för att Skriften skulle uppfyllas.</span> <span class="verse"><a name="13">13</a>Nu går jag till dig, och detta säger jag medan jag är i världen, för att deras hjärtan skall vara fyllda av min glädje.</span> <span class="verse"><a name="14">14</a>Jag har gett dem ditt ord, och världen har hatat dem, eftersom de inte är av världen, liksom inte heller jag är av världen.</span> <span class="verse"><a name="15">15</a>Jag ber inte att du skall ta dem ut ur världen utan att du skall bevara dem för det onda.</span> <span class="verse"><a name="16">16</a>De är inte av världen, liksom inte heller jag är av världen.</span> <span class="verse"><a name="17">17</a>Helga dem i sanningen, ditt ord är sanning.</span> <span class="verse"><a name="18">18</a>Liksom du har sänt mig till världen, så har jag sänt dem till världen.</span> <span class="verse"><a name="19">19</a>Och jag helgar mig för dem, för att de skall vara helgade i sanningen.</span> <span class="verse"><a name="20">20</a>Men inte bara för dem ber jag, utan också för dem som genom deras ord kommer att tro på mig.</span> <span class="verse"><a name="21">21</a>Jag ber att de alla skall vara ett, och att såsom du, Fader, är i mig och jag i dig, också de skall vara i oss, för att världen skall tro att du har sänt mig.</span> <span class="verse"><a name="22">22</a>Och den härlighet som du har gett mig har jag gett dem, för att de skall vara ett, liksom vi är ett:</span> <span class="verse"><a name="23">23</a>jag i dem och du i mig, för att de skall vara fullkomligt förenade till ett. Då skall världen förstå att du har sänt mig och har älskat dem så som du har älskat mig.</span> <span class="verse"><a name="24">24</a>Fader, jag vill att där jag är, där skall också de som du har gett mig vara med mig, så att de får se min härlighet som du har gett mig, eftersom du har älskat mig innan världens grund var lagd.</span> <span class="verse"><a name="25">25</a>Rättfärdige Fader, världen har inte lärt känna dig, men jag känner dig, och de vet att du har sänt mig.</span> <span class="verse"><a name="26">26</a>Jag har gjort ditt namn känt för dem, och jag skall göra det känt, för att den kärlek som du har älskat mig med skall vara i dem och jag i dem."</span> </p></div</div></div></body></html>