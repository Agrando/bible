<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/john">John</a> &gt <strong>Chapter 14</strong></div><p><span class="verse"><a name="1">1</a>Låt inte era hjärtan oroas. Tro på Gud och tro på mig.</span> <span class="verse"><a name="2">2</a>I min Faders hus finns många rum. Om det inte vore så, skulle jag då ha sagt er att jag går bort för att bereda plats åt er?</span> <span class="verse"><a name="3">3</a>Och om jag än går och bereder plats åt er, skall jag komma tillbaka och ta er till mig, för att ni skall vara där jag är.</span> <span class="verse"><a name="4">4</a>Och vart jag går, det vet ni. Den vägen känner ni."</span> <span class="verse"><a name="5">5</a>Thomas sade: "Herre, vi vet inte vart du går. Hur kan vi då känna vägen?"</span> <span class="verse"><a name="6">6</a>Jesus sade till honom: "Jag är vägen och sanningen och livet. Ingen kommer till Fadern utom genom mig.</span> <span class="verse"><a name="7">7</a>Om ni har lärt känna mig, skall ni också lära känna min Fader. Och härefter känner ni honom och har sett honom."</span> <span class="verse"><a name="8">8</a>Filippus sade: "Herre, låt oss få se Fadern, så räcker det för oss."</span> <span class="verse"><a name="9">9</a>Jesus svarade: "Så länge har jag varit hos er, och du har inte lärt känna mig, Filippus. Den som har sett mig har sett Fadern. Hur kan du säga: Låt oss se Fadern?</span> <span class="verse"><a name="10">10</a>Tror du inte att jag är i Fadern och att Fadern är i mig? De ord som jag talar till er, talar jag inte av mig själv. Fadern förblir i mig och gärningarna är hans verk.</span> <span class="verse"><a name="11">11</a>Tro mig: jag är i Fadern och Fadern är i mig. Om ni inte kan tro det, så tro för gärningarnas skull.</span> <span class="verse"><a name="12">12</a>Amen, amen säger jag er: Den som tror på mig skall utföra de gärningar som jag gör, och större än dessa skall han göra, ty jag går till Fadern.</span> <span class="verse"><a name="13">13</a>Och vad ni än ber om i mitt namn, skall jag göra, för att Fadern skall bli förhärligad i Sonen.</span> <span class="verse"><a name="14">14</a>Om ni ber om något i mitt namn, skall jag göra det.</span> <span class="verse"><a name="15">15</a>Om ni älskar mig, håller ni fast vid mina bud.</span> <span class="verse"><a name="16">16</a>Och jag skall be Fadern, och han skall ge er en annan Hjälpare, som alltid skall vara hos er,</span> <span class="verse"><a name="17">17</a>sanningens Ande, som världen inte kan ta emot. Ty världen ser honom inte och känner honom inte. Ni känner honom, eftersom han förblir hos er och skall vara i er.</span> <span class="verse"><a name="18">18</a>Jag skall inte lämna er faderlösa, jag skall komma till er.</span> <span class="verse"><a name="19">19</a>Ännu en kort tid, och världen ser mig inte längre, men ni skall se mig, ty jag lever, och ni kommer att leva.</span> <span class="verse"><a name="20">20</a>Den dagen skall ni förstå att jag är i min Fader, och att ni är i mig och jag i er.</span> <span class="verse"><a name="21">21</a>Den som har mina bud och håller fast vid dem, han är den som älskar mig. Den som älskar mig skall bli älskad av min Fader, och jag skall älska honom och uppenbara mig för honom."</span> <span class="verse"><a name="22">22</a>Judas - inte Judas Iskariot - frågade: "Herre, hur kommer det sig att du vill uppenbara dig för oss och inte för världen?"</span> <span class="verse"><a name="23">23</a>Jesus svarade: "Om någon älskar mig, håller han fast vid mitt ord, och min Fader skall älska honom, och vi skall komma till honom och ta vår boning hos honom.</span> <span class="verse"><a name="24">24</a>Den som inte älskar mig håller inte fast vid mina ord. Det ord som ni hör är inte mitt utan kommer från Fadern som har sänt mig.</span> <span class="verse"><a name="25">25</a>Detta har jag talat till er, medan jag är kvar hos er.</span> <span class="verse"><a name="26">26</a>Men Hjälparen, den helige Ande, som Fadern skall sända i mitt namn, han skall lära er allt och påminna er om allt vad jag har sagt er.</span> <span class="verse"><a name="27">27</a>Frid lämnar jag efter mig åt er. Min frid ger jag er. Inte ger jag er en sådan frid som världen ger. Låt inte era hjärtan oroas och var inte modlösa.</span> <span class="verse"><a name="28">28</a>Ni har hört att jag har sagt er: Jag går bort, och jag kommer till er igen. Om ni älskade mig, skulle ni glädjas över att jag går till Fadern, ty Fadern är större än jag.</span> <span class="verse"><a name="29">29</a>Och nu har jag sagt det till er innan det sker, för att ni skall tro, när det har skett.</span> <span class="verse"><a name="30">30</a>Det är inte mycket mer jag kommer att säga er, ty denna världens furste kommer. Mot mig förmår han ingenting.</span> <span class="verse"><a name="31">31</a>Men för att världen skall förstå att jag älskar Fadern och gör som Fadern har befallt mig, så stå upp och låt oss gå härifrån.</span> </p></div</div></div></body></html>