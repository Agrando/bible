<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/john/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/john">John</a> &gt <strong>Chapter 18</strong></div><p><span class="verse"><a name="1">1</a>När Jesus hade sagt detta, gick han med sina lärjungar över bäcken Kidron. Där låg en trädgård dit han och hans lärjungar gick.</span> <span class="verse"><a name="2">2</a>Men Judas, han som skulle förråda honom, kände också till det stället, eftersom Jesus ofta hade varit där med sina lärjungar.</span> <span class="verse"><a name="3">3</a>Judas tog med sig den romerska vakten och ett antal av översteprästernas och fariseernas tjänare och kom dit med facklor, lyktor och vapen.</span> <span class="verse"><a name="4">4</a>Jesus, som visste om allt som skulle hända honom, gick ut och sade till dem: "Vem söker ni?"</span> <span class="verse"><a name="5">5</a>De svarade: "Jesus från Nasaret." Han sade till dem: " Jag Är". Bland dem stod också Judas, han som förrådde honom.</span> <span class="verse"><a name="6">6</a>När Jesus sade till dem: Jag Är, vek de tillbaka och föll till marken.</span> <span class="verse"><a name="7">7</a>Än en gång frågade han dem: "Vem söker ni?" De sade: "Jesus från Nasaret."</span> <span class="verse"><a name="8">8</a>Jesus svarade: "Jag sade er att det är jag. Om det alltså är mig ni söker, så låt dessa gå!"</span> <span class="verse"><a name="9">9</a>Det ord som han hade talat skulle nämligen gå i uppfyllelse: "Av dem som du har gett mig, har jag inte förlorat någon enda."</span> <span class="verse"><a name="10">10</a>Simon Petrus, som hade ett svärd, drog det och högg till översteprästens tjänare och högg så av honom högra örat. Tjänaren hette Malkus.</span> <span class="verse"><a name="11">11</a>Jesus sade till Petrus: "Stick ditt svärd i skidan! Skulle jag inte dricka den kalk som Fadern har gett mig?"</span> <span class="verse"><a name="12">12</a>Soldaterna med sin befälhavare och judarnas tjänare grep nu Jesus och band honom.</span> <span class="verse"><a name="13">13</a>De förde honom först till Hannas, svärfar till Kajfas, som var överstepräst det året.</span> <span class="verse"><a name="14">14</a>Det var Kajfas som hade gett judarna det rådet att det var bäst att en man dog i folkets ställe.</span> <span class="verse"><a name="15">15</a>Simon Petrus och en annan lärjunge följde efter Jesus. Den lärjungen var bekant med översteprästen och kom med Jesus in på översteprästens gård.</span> <span class="verse"><a name="16">16</a>Men Petrus stod utanför vid porten. Den andre lärjungen, han som var bekant med översteprästen, gick då ut och talade med flickan som vaktade porten och förde in Petrus.</span> <span class="verse"><a name="17">17</a>Tjänsteflickan sade till Petrus: "Är inte också du en av den där mannens lärjungar?" Han svarade: "Nej, det är jag inte."</span> <span class="verse"><a name="18">18</a>Eftersom det var kallt hade tjänarna och vakterna gjort upp en koleld, där de stod och värmde sig. Även Petrus stod och värmde sig tillsammans med dem.</span> <span class="verse"><a name="19">19</a>Översteprästen frågade ut Jesus om hans lärjungar och om hans lära.</span> <span class="verse"><a name="20">20</a>Jesus svarade honom: "Jag har talat öppet till världen. Jag har alltid undervisat i synagogan och i templet, där alla judar samlas. I hemlighet har jag inte talat någonting alls.</span> <span class="verse"><a name="21">21</a>Varför frågar du mig? Fråga dem som har hört vad jag har förkunnat för dem. De vet vad jag har sagt."</span> <span class="verse"><a name="22">22</a>När Jesus sade detta, gav en av tjänarna, som stod där, honom ett slag i ansiktet och sade: "Skall du svara översteprästen på det sättet?"</span> <span class="verse"><a name="23">23</a>Jesus svarade: "Har jag sagt något oriktigt, så bevisa det, men har jag talat rätt, varför slår du mig då?"</span> <span class="verse"><a name="24">24</a>Hannas skickade honom sedan bunden till översteprästen Kajfas.</span> <span class="verse"><a name="25">25</a>Simon Petrus stod där och värmde sig. Då sade de till honom: "Är inte du också en av hans lärjungar?" Han nekade och sade: "Det är jag inte."</span> <span class="verse"><a name="26">26</a>En av översteprästens tjänare, en släkting till den som Petrus hade huggit örat av, sade: "Såg jag inte själv att du var med honom i trädgården?"</span> <span class="verse"><a name="27">27</a>Petrus nekade än en gång. Och strax gol en tupp.</span> <span class="verse"><a name="28">28</a>Från Kajfas förde de sedan Jesus till pretoriet. Det var tidigt på morgonen. Själva gick de inte in i pretoriet, för att de inte skulle bli orena utan kunna fira påsken.</span> <span class="verse"><a name="29">29</a>Pilatus gick då ut till dem och frågade: "Vad anklagar ni den här mannen för?"</span> <span class="verse"><a name="30">30</a>De svarade: "Om han inte vore en förbrytare, hade vi inte överlämnat honom åt dig."</span> <span class="verse"><a name="31">31</a>Pilatus sade till dem: "Ta ni honom och döm honom efter er lag!" Judarna sade: "Vi har inte rätt att döma någon till döden."</span> <span class="verse"><a name="32">32</a>Så skulle det ord uppfyllas som Jesus hade sagt, när han angav på vilket sätt han skulle dö.</span> <span class="verse"><a name="33">33</a>Pilatus gick tillbaka in i pretoriet och lät kalla fram Jesus och frågade: "Är du judarnas konung?"</span> <span class="verse"><a name="34">34</a>Jesus svarade: "Säger du detta av dig själv, eller har andra sagt det om mig?"</span> <span class="verse"><a name="35">35</a>Pilatus svarade: "Jag är väl inte jude. Ditt eget folk och översteprästerna har överlämnat dig åt mig. Vad har du gjort?"</span> <span class="verse"><a name="36">36</a>Jesus svarade: "Mitt rike är inte av den här världen. Om mitt rike vore av den här världen, hade mina tjänare kämpat för att jag inte skulle bli överlämnad åt judarna. Men nu är mitt rike inte av den här världen."</span> <span class="verse"><a name="37">37</a>Pilatus sade: "Du är alltså en konung?" Jesus svarade: "Du säger själv att jag är en konung. Ja, för att vittna om sanningen är jag född, och därför har jag kommit till världen. Var och en som är av sanningen lyssnar till min röst."</span> <span class="verse"><a name="38">38</a>Pilatus sade till honom: "Vad är sanning?" Efter att ha sagt detta gick han ut till judarna igen och sade till dem: "Jag finner honom inte skyldig till något brott.</span> <span class="verse"><a name="39">39</a>Nu är det sed att jag friger en fånge åt er vid påsken. Vill ni att jag skall frige judarnas konung åt er?"</span> <span class="verse"><a name="40">40</a>Då skrek de: "Inte honom, utan Barabbas!" Men Barabbas var en förbrytare.</span> </p></div</div></div></body></html>