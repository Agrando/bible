<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/john/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/john">John</a> &gt <strong>Chapter 20</strong></div><p><span class="verse"><a name="1">1</a>Tidigt den första veckodagen, medan det ännu var mörkt, kom Maria från Magdala ut till graven och fick se att stenen var borttagen från den.</span> <span class="verse"><a name="2">2</a>Hon sprang därifrån och kom till Simon Petrus och den andre lärjungen, den som Jesus älskade, och sade till dem: "De har tagit bort Herren från graven, och vi vet inte var de har lagt honom."</span> <span class="verse"><a name="3">3</a>Då begav sig Petrus och den andre lärjungen ut till graven.</span> <span class="verse"><a name="4">4</a>De sprang båda på samma gång, men den andre lärjungen sprang fortare än Petrus och kom först fram till graven.</span> <span class="verse"><a name="5">5</a>Han lutade sig in och såg linnebindlarna ligga där, men han gick inte in.</span> <span class="verse"><a name="6">6</a>Strax därefter kom Simon Petrus. Han gick in i graven och såg linnebindlarna ligga där</span> <span class="verse"><a name="7">7</a>och duken som hade täckt huvudet. Men den låg inte tillsammans med bindlarna utan för sig, hopvikt på en särskild plats.</span> <span class="verse"><a name="8">8</a>Sedan gick också den andre lärjungen in, han som hade kommit först till graven, och han såg och trodde.</span> <span class="verse"><a name="9">9</a>Förut hade de nämligen inte förstått Skriftens ord att han måste uppstå från de döda.</span> <span class="verse"><a name="10">10</a>Därefter vände lärjungarna tillbaka hem.</span> <span class="verse"><a name="11">11</a>Maria stod utanför graven och grät. Och medan hon grät lutade hon sig in i graven.</span> <span class="verse"><a name="12">12</a>Hon fick då se två änglar i vita kläder sitta där Jesu kropp hade legat, den ene vid huvudets plats, den andre vid fötternas.</span> <span class="verse"><a name="13">13</a>Och de sade till henne: "Kvinna, varför gråter du?" Hon svarade: "De har tagit bort min Herre, och jag vet inte var de har lagt honom."</span> <span class="verse"><a name="14">14</a>När hon hade sagt det, vände hon sig om och fick se Jesus stå där, men hon förstod inte att det var han.</span> <span class="verse"><a name="15">15</a>Jesus sade till henne: "Kvinna, varför gråter du? Vem söker du?" Hon trodde att det var trädgårdsmästaren och sade till honom: "Herre, om det är du som har fört bort honom, så säg mig var du har lagt honom, så att jag kan hämta honom."</span> <span class="verse"><a name="16">16</a>Jesus sade till henne: "Maria." Då vände hon sig om och sade till honom på hebreiska: "Rabbuni" - det betyder lärare.</span> <span class="verse"><a name="17">17</a>Jesus sade till henne: "Rör inte vid mig, ty jag har ännu inte farit upp till Fadern. Men gå till mina bröder och säg till dem att jag far upp till min Fader och er Fader, till min Gud och er Gud."</span> <span class="verse"><a name="18">18</a>Maria från Magdala gick då och berättade för lärjungarna att hon hade sett Herren och att han hade sagt detta till henne.</span> <span class="verse"><a name="19">19</a>På kvällen samma dag, den första veckodagen, var lärjungarna samlade bakom låsta dörrar av rädsla för judarna. Då kom Jesus och stod mitt ibland dem och sade: "Frid vare med er."</span> <span class="verse"><a name="20">20</a>När han hade sagt detta visade han dem sina händer och sin sida. Och lärjungarna blev glada när de såg Herren.</span> <span class="verse"><a name="21">21</a>Jesus sade än en gång till dem: "Frid vare med er. Som Fadern har sänt mig sänder jag er."</span> <span class="verse"><a name="22">22</a>Sedan han sagt detta, andades han på dem och sade: "Tag emot den helige Ande!</span> <span class="verse"><a name="23">23</a>Om ni förlåter någon hans synder så är de förlåtna, och om ni binder någon i hans synder så är han bunden."</span> <span class="verse"><a name="24">24</a>Thomas, en av de tolv, han som kallades Tvillingen, hade inte varit med dem när Jesus kom.</span> <span class="verse"><a name="25">25</a>De andra lärjungarna sade nu till honom: "Vi har sett Herren." Men han svarade dem: "Om jag inte får se hålen efter spikarna i hans händer och sticka fingret i hålen efter spikarna och inte får sticka min hand i hans sida, så kan jag inte tro."</span> <span class="verse"><a name="26">26</a>Åtta dagar därefter samlades hans lärjungar igen där inne, och Thomas var med bland dem. Då kom Jesus, medan dörrarna var låsta, och stod mitt ibland dem och sade: "Frid vare med er."</span> <span class="verse"><a name="27">27</a>Sedan sade han till Thomas: "Räck hit ditt finger och se mina händer. Och räck hit din hand och stick den i min sida. Och tvivla inte utan tro!"</span> <span class="verse"><a name="28">28</a>Thomas svarade honom: "Min Herre och min Gud!"</span> <span class="verse"><a name="29">29</a>Jesus sade till honom: "Därför att du har sett mig, tror du. Saliga är de som tror, fastän de inte ser."</span> <span class="verse"><a name="30">30</a>Många andra tecken, som inte är nerskrivna i denna bok, gjorde Jesus i sina lärjungars åsyn.</span> <span class="verse"><a name="31">31</a>Men dessa har blivit nerskrivna, för att ni skall tro att Jesus är Messias, Guds Son, och för att ni genom tron skall ha liv i hans namn.</span> </p></div</div></div></body></html>