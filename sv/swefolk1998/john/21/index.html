<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/john/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/john">John</a> &gt <strong>Chapter 21</strong></div><p><span class="verse"><a name="1">1</a>Därefter uppenbarade sig Jesus än en gång för lärjungarna. Det var vid Tiberias sjö, och det gick till så här:</span> <span class="verse"><a name="2">2</a>Simon Petrus och Thomas som kallades Tvillingen, Natanael från Kana i Galileen, Sebedeus söner och två andra av hans lärjungar var tillsammans.</span> <span class="verse"><a name="3">3</a>Simon Petrus sade till dem: "Jag ger mig ut och fiskar." De andra sade: "Vi går också med dig." De gick ut och steg i båten, men den natten fick de ingenting.</span> <span class="verse"><a name="4">4</a>Tidigt på morgonen stod Jesus på stranden, men lärjungarna visste inte att det var han.</span> <span class="verse"><a name="5">5</a>Jesus sade till dem: "Mina barn, har ni något att äta?" De svarade: "Nej."</span> <span class="verse"><a name="6">6</a>Han sade: "Kasta ut nätet på högra sidan om båten, så skall ni få." De kastade ut nätet, och nu orkade de inte längre dra upp det för all fisken.</span> <span class="verse"><a name="7">7</a>Den lärjunge som Jesus älskade sade då till Petrus: "Det är Herren." När Simon Petrus hörde att det var Herren, tog han på sig ytterplagget, för han var lätt klädd, och kastade sig i sjön.</span> <span class="verse"><a name="8">8</a>De andra lärjungarna kom efter i båten. De var inte långt från land.</span> <span class="verse"><a name="9">9</a>När de kom i land, fick de se en glödhög och fisk som låg på den och bröd.</span> <span class="verse"><a name="10">10</a>Jesus sade till dem: "Bär hit av fisken som ni fått."</span> <span class="verse"><a name="11">11</a>Simon Petrus steg i båten och drog in nätet. Det var fullt av stora fiskar, etthundrafemtiotre stycken. Och fast de var så många gick nätet inte sönder.</span> <span class="verse"><a name="12">12</a>Jesus sade till dem: "Kom och ät." Ingen av lärjungarna vågade fråga honom vem han var. De förstod att det var Herren.</span> <span class="verse"><a name="13">13</a>Jesus gick fram och tog brödet och gav dem, och likaså fisken.</span> <span class="verse"><a name="14">14</a>Detta var tredje gången som Jesus uppenbarade sig för lärjungarna sedan han hade uppstått från de döda.</span> <span class="verse"><a name="15">15</a>När de hade ätit sade Jesus till Simon Petrus: "Simon, Johannes son, älskar du mig mer än dessa?" Han svarade: "Ja, Herre, du vet att jag har dig kär." Jesus sade till honom: "För mina lamm på bete."</span> <span class="verse"><a name="16">16</a>För andra gången frågade han: "Simon, Johannes son, älskar du mig?" Han svarade: "Ja, Herre, du vet att jag har dig kär." Jesus sade till honom: "Var en herde för mina får."</span> <span class="verse"><a name="17">17</a>För tredje gången frågade han: "Simon, Johannes son, har du mig kär?" Petrus blev bedrövad över att Jesus för tredje gången frågade: "Har du mig kär?" och han svarade: "Herre, du vet allt. Du vet att jag har dig kär." Jesus sade: "För mina får på bete.</span> <span class="verse"><a name="18">18</a>Amen, amen säger jag dig: När du var yngre, spände du själv bältet om dig och gick vart du ville. Men när du blir äldre, skall du sträcka ut dina händer och en annan skall spänna bältet om dig och leda dig dit du inte vill."</span> <span class="verse"><a name="19">19</a>Detta sade han för att ge till känna med vilken död Petrus skulle förhärliga Gud. Sedan sade han till honom: "Följ mig!"</span> <span class="verse"><a name="20">20</a>Petrus vände sig om och fick se att den lärjunge som Jesus älskade följde efter. Det var han som vid måltiden hade legat vid Jesu sida och frågat: "Herre, vem är det som skall förråda dig?"</span> <span class="verse"><a name="21">21</a>När Petrus fick se honom, frågade han Jesus: "Herre, hur blir det med honom?"</span> <span class="verse"><a name="22">22</a>Jesus svarade: "Om jag vill att han skall vara kvar tills jag kommer, vad rör det dig? Följ du mig!"</span> <span class="verse"><a name="23">23</a>Så kom det ryktet ut bland bröderna att den lärjungen inte skulle dö. Men Jesus hade inte sagt till honom att han inte skulle dö, utan: "Om jag vill att han skall vara kvar tills jag kommer, vad rör det dig?"</span> <span class="verse"><a name="24">24</a>Det är den lärjungen som vittnar om detta och har skrivit detta, och vi vet att hans vittnesbörd är sant.</span> <span class="verse"><a name="25">25</a>Jesus gjorde också mycket annat. Om varje händelse skulle skrivas ner, tror jag att inte ens hela världen kunde rymma de böcker som då skulle skrivas.</span> </p></div</div></div></body></html>