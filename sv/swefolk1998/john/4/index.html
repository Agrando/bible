<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/john">John</a> &gt <strong>Chapter 4</strong></div><p><span class="verse"><a name="1">1</a>När Jesus fick veta att fariseerna hade hört att han vann fler lärjungar och döpte fler än Johannes</span> <span class="verse"><a name="2">2</a>- men det var inte Jesus själv utan hans lärjungar som döpte -</span> <span class="verse"><a name="3">3</a>lämnade han Judeen och vände tillbaka till Galileen.</span> <span class="verse"><a name="4">4</a>Han måste då ta vägen genom Samarien</span> <span class="verse"><a name="5">5</a>och kom till en samaritisk stad som heter Sykar, nära det jordstycke som Jakob hade gett åt sin son Josef.</span> <span class="verse"><a name="6">6</a>Där fanns Jakobs brunn. Eftersom Jesus var trött av vandringen, satte han sig där vid brunnen. Det var omkring sjätte timmen.</span> <span class="verse"><a name="7">7</a>Då kom en samaritisk kvinna för att hämta vatten. Jesus sade till henne: "Ge mig att dricka."</span> <span class="verse"><a name="8">8</a>Hans lärjungar hade gått in i staden för att köpa mat.</span> <span class="verse"><a name="9">9</a>Den samaritiska kvinnan sade till honom: "Hur kan du som är jude be mig, en samaritisk kvinna, om något att dricka?" - Judarna umgås inte med samariterna. -</span> <span class="verse"><a name="10">10</a>Jesus svarade henne: "Om du kände till Guds gåva och vem det är som säger till dig: Ge mig att dricka, då skulle du ha bett honom, och han skulle ha gett dig levande vatten."</span> <span class="verse"><a name="11">11</a>Hon sade: "Herre, inte ens en skopa har du, och brunnen är djup. Varifrån får du då det levande vattnet?</span> <span class="verse"><a name="12">12</a>Inte är väl du förmer än vår fader Jakob, som gav oss brunnen och själv drack ur den, liksom hans söner och hans boskap?"</span> <span class="verse"><a name="13">13</a>Jesus svarade henne: "Var och en som dricker av det här vattnet blir törstig igen.</span> <span class="verse"><a name="14">14</a>Men den som dricker av det vatten jag ger honom skall aldrig någonsin törsta. Det vatten jag ger skall i honom bli en källa, som flödar fram och ger evigt liv."</span> <span class="verse"><a name="15">15</a>Kvinnan sade till honom: "Herre, ge mig det vattnet, så att jag inte blir törstig och behöver gå hit och hämta vatten."</span> <span class="verse"><a name="16">16</a>Han sade: "Gå och hämta din man och kom hit!"</span> <span class="verse"><a name="17">17</a>Kvinnan svarade: "Jag har ingen man." Jesus sade: "Du har rätt när du säger att du inte har någon man.</span> <span class="verse"><a name="18">18</a>Fem män har du haft, och den du har nu är inte din man. Det du sade är sant."</span> <span class="verse"><a name="19">19</a>Kvinnan sade: "Herre, jag märker att du är en profet.</span> <span class="verse"><a name="20">20</a>Våra fäder har tillbett på detta berg, och ni säger att den plats där man skall tillbe finns i Jerusalem."</span> <span class="verse"><a name="21">21</a>Jesus svarade: "Tro mig, kvinna, den tid kommer, då det varken är på detta berg eller i Jerusalem som ni skall tillbe Fadern.</span> <span class="verse"><a name="22">22</a>Ni tillber vad ni inte känner. Vi tillber vad vi känner, eftersom frälsningen kommer från judarna.</span> <span class="verse"><a name="23">23</a>Men den tid kommer, ja, den är redan här, då sanna tillbedjare skall tillbe Fadern i ande och sanning. Ty sådana tillbedjare vill Fadern ha.</span> <span class="verse"><a name="24">24</a>Gud är ande, och de som tillber honom måste tillbe i ande och sanning."</span> <span class="verse"><a name="25">25</a>Kvinnan sade till honom: "Jag vet att Messias skall komma, han som kallas Kristus. När han kommer, skall han förkunna allt för oss."</span> <span class="verse"><a name="26">26</a>Jesus sade till henne: "Det Är Jag, den som talar med dig."</span> <span class="verse"><a name="27">27</a>Just då kom hans lärjungar, och de blev förvånade över att han talade med en kvinna, men ingen frågade vad han ville henne eller varför han talade med henne.</span> <span class="verse"><a name="28">28</a>Kvinnan lät sin kruka stå och gick in i staden och sade till folket:</span> <span class="verse"><a name="29">29</a>"Kom och se en man som har sagt mig allt vad jag har gjort. Han kanske är Messias."</span> <span class="verse"><a name="30">30</a>Då gick de ut ur staden och kom till honom.</span> <span class="verse"><a name="31">31</a>Under tiden bad lärjungarna honom: "Rabbi, ät."</span> <span class="verse"><a name="32">32</a>Men han sade till dem: "Jag har mat att äta som ni inte känner till."</span> <span class="verse"><a name="33">33</a>Lärjungarna sade till varandra: "Inte kan väl någon ha kommit med mat till honom?"</span> <span class="verse"><a name="34">34</a>Jesus sade: "Min mat är att göra hans vilja som har sänt mig och att fullborda hans verk.</span> <span class="verse"><a name="35">35</a>Säger ni inte att det ännu är fyra månader kvar till skörden? Men se, jag säger er: Lyft blicken och se hur fälten har vitnat till skörd.</span> <span class="verse"><a name="36">36</a>Redan nu får den som skördar sin lön. Han samlar in frukt till evigt liv, så att den som sår och den som skördar kan glädja sig på samma gång.</span> <span class="verse"><a name="37">37</a>Ändå är det ordet sant, att en sår och en annan skördar.</span> <span class="verse"><a name="38">38</a>Jag har sänt er att skörda där ni inte har arbetat. Andra har arbetat, och ni har gått in i deras arbete."</span> <span class="verse"><a name="39">39</a>Många samariter från den staden kom till tro på honom genom kvinnans ord, då hon vittnade: "Han har sagt mig allt vad jag har gjort."</span> <span class="verse"><a name="40">40</a>När samariterna kom till honom, bad de att han skulle stanna kvar hos dem, och han stannade där två dagar.</span> <span class="verse"><a name="41">41</a>Och många fler kom till tro på grund av hans ord,</span> <span class="verse"><a name="42">42</a>och de sade till kvinnan: "Nu tror vi inte längre bara för dina ords skull. Vi har själva hört honom och vet att han verkligen är världens Frälsare."</span> <span class="verse"><a name="43">43</a>Efter dessa två dagar gick Jesus därifrån till Galileen.</span> <span class="verse"><a name="44">44</a>Han hade själv vittnat om att en profet inte blir erkänd i sin hemtrakt.</span> <span class="verse"><a name="45">45</a>När han nu kom till Galileen, tog galileerna emot honom, eftersom de hade sett allt som han hade gjort i Jerusalem vid högtiden. De hade själva varit där.</span> <span class="verse"><a name="46">46</a>Så kom han tillbaka till Kana i Galileen, där han hade gjort vattnet till vin. En man i kunglig tjänst hade en son som låg sjuk i Kapernaum.</span> <span class="verse"><a name="47">47</a>När han hörde att Jesus hade kommit från Judeen till Galileen, gick han till honom och bad att han skulle komma ner och bota hans son som låg för döden.</span> <span class="verse"><a name="48">48</a>Jesus sade till honom: "Om ni inte ser tecken och under, tror ni inte."</span> <span class="verse"><a name="49">49</a>Mannen sade till honom: "Herre, kom ner innan mitt barn dör!"</span> <span class="verse"><a name="50">50</a>Jesus svarade: "Gå, din son lever." Då trodde mannen det ord som Jesus sade till honom och gick.</span> <span class="verse"><a name="51">51</a>Och medan han ännu var på väg, möttes han av sina tjänare som sade att hans son levde.</span> <span class="verse"><a name="52">52</a>Han frågade vid vilken timme han hade blivit bättre. De svarade: "I går vid sjunde timmen lämnade febern honom."</span> <span class="verse"><a name="53">53</a>Då förstod fadern att det hade hänt just den timme då Jesus hade sagt till honom: "Din son lever." Och han själv och hela hans familj kom till tro.</span> <span class="verse"><a name="54">54</a>Detta var det andra tecknet som Jesus gjorde sedan han hade kommit från Judeen till Galileen.</span> </p></div</div></div></body></html>