<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/john">John</a> &gt <strong>Chapter 19</strong></div><p><span class="verse"><a name="1">1</a>Då tog Pilatus Jesus och lät gissla honom.</span> <span class="verse"><a name="2">2</a>Och soldaterna flätade en krona av törne och satte på hans huvud och klädde honom i en purpurröd mantel.</span> <span class="verse"><a name="3">3</a>De gick fram till honom och sade: "Var hälsad, judarnas konung", och de slog honom i ansiktet.</span> <span class="verse"><a name="4">4</a>Pilatus gick ut igen och sade till dem: "Se, jag för ut honom till er, för att ni skall förstå att jag inte finner något brottsligt hos honom."</span> <span class="verse"><a name="5">5</a>Jesus kom då ut, klädd i törnekronan och purpurmanteln. Pilatus sade till dem: "Se människan!"</span> <span class="verse"><a name="6">6</a>När översteprästerna och deras tjänare fick se honom, skrek de: "Korsfäst! Korsfäst!" Pilatus sade då till dem: "Ta ni och korsfäst honom! Jag finner honom inte skyldig."</span> <span class="verse"><a name="7">7</a>Judarna svarade: "Vi har en lag och enligt den lagen måste han dö, eftersom han har gjort sig till Guds Son."</span> <span class="verse"><a name="8">8</a>När Pilatus hörde det, blev han ännu mer förskräckt,</span> <span class="verse"><a name="9">9</a>och han gick tillbaka in i pretoriet och sade till Jesus: "Varifrån är du?" Men Jesus gav honom inget svar.</span> <span class="verse"><a name="10">10</a>Pilatus sade till honom: "Svarar du mig inte? Vet du inte att jag har makt att frige dig och makt att korsfästa dig?"</span> <span class="verse"><a name="11">11</a>Jesus svarade: "Du skulle inte ha någon makt över mig, om du inte hade fått den ovanifrån. Därför har den som utlämnat mig åt dig större skuld."</span> <span class="verse"><a name="12">12</a>Från det ögonblicket försökte Pilatus frige honom, men judarna skrek: "Friger du honom är du inte kejsarens vän. Var och en som gör sig själv till konung sätter sig upp mot kejsaren."</span> <span class="verse"><a name="13">13</a>När Pilatus hörde de orden, lät han föra ut Jesus och satte sig på domarsätet, på den plats som kallas Lithostroton, på hebreiska Gabbata.</span> <span class="verse"><a name="14">14</a>Det var påskens tillredelsedag, omkring sjätte timmen. Pilatus sade till judarna: "Här ser ni er konung!"</span> <span class="verse"><a name="15">15</a>De skrek: "Bort med honom, bort! Korsfäst honom!" Pilatus frågade: "Skall jag korsfästa er konung?" Översteprästerna svarade: "Vi har ingen annan konung än kejsaren."</span> <span class="verse"><a name="16">16</a>Då utlämnade han Jesus åt dem till att korsfästas.De tog Jesus med sig.</span> <span class="verse"><a name="17">17</a>Och han bar själv sitt kors på väg ut till den plats som kallas Huvudskalleplatsen, på hebreiska Golgata.</span> <span class="verse"><a name="18">18</a>Där korsfäste de honom, och tillsammans med honom två andra, en på var sida och Jesus i mitten.</span> <span class="verse"><a name="19">19</a>Pilatus hade också låtit göra ett anslag som sattes upp på korset. Där stod: "Jesus från Nasaret, judarnas konung."</span> <span class="verse"><a name="20">20</a>Det anslaget läste många judar, eftersom platsen där Jesus korsfästes låg nära staden och texten var skriven på hebreiska, latin och grekiska.</span> <span class="verse"><a name="21">21</a>Då sade judarnas överstepräster till Pilatus: "Skriv inte judarnas konung, utan skriv att han har sagt sig vara judarnas konung."</span> <span class="verse"><a name="22">22</a>Pilatus svarade: "Vad jag har skrivit, det har jag skrivit."</span> <span class="verse"><a name="23">23</a>Soldaterna som hade korsfäst Jesus tog hans kläder och delade dem i fyra delar, en åt varje soldat. Också livklädnaden tog de. Men den var utan sömmar, vävd i ett enda stycke, uppifrån och ända ner.</span> <span class="verse"><a name="24">24</a>Därför sade de till varandra: "Vi skall inte skära sönder den utan kasta lott om vem som skall få den." Ty Skriften skulle uppfyllas: De delade mina kläder mellan sig och kastade lott om min klädnad.  Så gjorde nu soldaterna.</span> <span class="verse"><a name="25">25</a>Vid Jesu kors stod hans mor och hennes syster Maria som var Klopas hustru och Maria från Magdala.</span> <span class="verse"><a name="26">26</a>När Jesus såg sin mor och bredvid henne den lärjunge som han älskade, sade han till sin mor: "Kvinna, se din son."</span> <span class="verse"><a name="27">27</a>Sedan sade han till lärjungen: "Se din mor." Och från den stunden tog lärjungen henne hem till sig.</span> <span class="verse"><a name="28">28</a>Jesus visste att allt redan var fullbordat, och han sade därefter för att Skriften skulle uppfyllas: "Jag törstar."</span> <span class="verse"><a name="29">29</a>Där stod ett kärl fullt med ättikvin, och de fäste en svamp fylld med ättikvin runt en isopstjälk och förde den till hans mun.</span> <span class="verse"><a name="30">30</a>När Jesus hade fått det sura vinet, sade han: "Det är fullbordat." Och han böjde ner huvudet och gav upp andan.</span> <span class="verse"><a name="31">31</a>Eftersom det var tillredelsedag och judarna inte ville att kropparna skulle hänga kvar på korset över sabbaten - det var nämligen en stor sabbatsdag - bad de Pilatus att de korsfästas ben skulle krossas och kropparna föras bort.</span> <span class="verse"><a name="32">32</a>Soldaterna kom därför och krossade benen på dem som var korsfästa tillsammans med honom, först på den ene och sedan på den andre.</span> <span class="verse"><a name="33">33</a>När de därefter kom till Jesus och såg att han redan var död, krossade de inte hans ben,</span> <span class="verse"><a name="34">34</a>men en av soldaterna stack upp hans sida med sitt spjut, och genast kom det ut blod och vatten.</span> <span class="verse"><a name="35">35</a>Den som har sett detta har vittnat för att också ni skall tro, och hans vittnesbörd är sant, och han vet att han talar sanning.</span> <span class="verse"><a name="36">36</a>Ty detta skedde för att Skriften skulle uppfyllas: Inget ben skall krossas på honom.</span> <span class="verse"><a name="37">37</a>Och ett annat skriftställe säger: De skall se upp till honom som de har genomborrat.</span> <span class="verse"><a name="38">38</a>Josef från Arimatea, som var en Jesu lärjunge i hemlighet, av rädsla för judarna, bad därefter Pilatus att få ta ner Jesu kropp. Pilatus tillät det, och Josef gick därför och tog hans kropp.</span> <span class="verse"><a name="39">39</a>Även Nikodemus kom dit, han som första gången hade kommit till Jesus om natten. Han hade med sig en blandning av myrra och aloe, omkring hundra pund.</span> <span class="verse"><a name="40">40</a>De tog Jesu kropp och lindade den med linnebindlar tillsammans med de välluktande salvorna, enligt begravningsseden bland judarna.</span> <span class="verse"><a name="41">41</a>Intill den plats där Jesus hade blivit korsfäst låg en trädgård, och i trädgården fanns en ny grav, där ännu ingen hade blivit lagd.</span> <span class="verse"><a name="42">42</a>I den lade de Jesus, eftersom det var judarnas tillredelsedag och graven låg nära.</span> </p></div</div></div></body></html>