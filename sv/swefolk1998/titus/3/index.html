<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/titus/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/titus">Titus</a> &gt <strong>Chapter 3</strong></div><p><span class="verse"><a name="1">1</a>Påminn dem om att de skall underordna sig och lyda myndigheter och makthavare och vara beredda att göra allt som är gott,</span> <span class="verse"><a name="2">2</a>att inte förolämpa någon utan hålla frid och vara tillmötesgående och visa vänlighet mot alla människor.</span> <span class="verse"><a name="3">3</a>Vi var själva en gång oförnuftiga, olydiga och vilsegångna. Vi var slavar under många slags begär och lustar, vi levde i ondska och avund, vi var avskyvärda och vi hatade varandra.</span> <span class="verse"><a name="4">4</a>Men när Guds, vår Frälsares, godhet och kärlek till människorna uppenbarades,</span> <span class="verse"><a name="5">5</a>frälste han oss, inte för rättfärdiga gärningar som vi hade gjort, utan på grund av sin barmhärtighet, genom ett bad till ny födelse och förnyelse i den helige Ande,</span> <span class="verse"><a name="6">6</a>som han rikligt utgöt över oss genom Jesus Kristus, vår Frälsare.</span> <span class="verse"><a name="7">7</a>Detta skedde för att vi skulle stå rättfärdiga genom hans nåd och, som vårt hopp är, bli arvingar till det eviga livet.</span> <span class="verse"><a name="8">8</a>Detta är ett ord att lita på, och jag vill att du med kraft inskärper det, så att de som tror på Gud vinnlägger sig om att göra goda gärningar. Sådant är gott och nyttigt för människorna.</span> <span class="verse"><a name="9">9</a>Men undvik dåraktiga dispyter och frågor om släktregister och kiv och stridigheter om lagen. Sådana är skadliga och helt meningslösa.</span> <span class="verse"><a name="10">10</a>En villolärare skall du visa ifrån dig, sedan du varnat honom en första och en andra gång,</span> <span class="verse"><a name="11">11</a>eftersom du vet att en sådan är på fel väg och syndar och har dömt sig själv.</span> <span class="verse"><a name="12">12</a>När jag nu sänder Artemas och Tykikus till dig, så skynda dig att komma till mig i Nikopolis. Jag har beslutat mig för att stanna där över vintern.</span> <span class="verse"><a name="13">13</a>Juristen Zenas och Apollos skall du utrusta ordentligt, så att de inte saknar något.</span> <span class="verse"><a name="14">14</a>Också de våra skall lära sig att utföra goda gärningar och fylla nödvändiga behov, så att de inte blir utan frukt.</span> <span class="verse"><a name="15">15</a>Alla som är hos mig hälsar till dig. Hälsa till dem som älskar oss i tron. Nåd vare med er alla.</span> </p></div</div></div></body></html>