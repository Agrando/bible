<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/titus/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/titus">Titus</a> &gt <strong>Chapter 1</strong></div><p><span class="verse"><a name="1">1</a>Från Paulus, Guds tjänare och Jesu Kristi apostel, sänd att leda Guds utvalda till tro och till insikt om den sanning som hör till gudsfruktan</span> <span class="verse"><a name="2">2</a>och som ger hopp om evigt liv. Ja, evigt liv har Gud, som inte kan ljuga, utlovat från evighet.</span> <span class="verse"><a name="3">3</a>Och när tiden var inne uppenbarade han sitt ord genom den förkunnelse som har anförtrotts åt mig på Guds, vår Frälsares, befallning.</span> <span class="verse"><a name="4">4</a>Jag hälsar Titus, mitt äkta barn i den gemensamma tron. Nåd och frid från Gud, Fadern, och Kristus Jesus, vår Frälsare.</span> <span class="verse"><a name="5">5</a>När jag lämnade dig kvar på Kreta, var det för att du skulle ordna det som ännu återstod och i varje stad insätta äldste efter mina anvisningar.</span> <span class="verse"><a name="6">6</a>En sådan skall vara oförvitlig, en enda kvinnas man, och ha troende barn som inte kan beskyllas för att vara ostyriga eller uppstudsiga.</span> <span class="verse"><a name="7">7</a>Församlingsledaren skall som en Guds förvaltare vara oförvitlig. Han skall inte vara självgod, inte häftig, inte missbruka vin, inte vara våldsam eller girig,</span> <span class="verse"><a name="8">8</a>utan gästfri, godhjärtad och förståndig, pålitlig, gudfruktig och behärskad.</span> <span class="verse"><a name="9">9</a>Han skall hålla sig till lärans tillförlitliga ord, så att han genom en sund undervisning kan uppmuntra andra och vederlägga motståndarna.</span> <span class="verse"><a name="10">10</a>Ty särskilt bland de omskurna finns det många orosstiftare, pratmakare och bedragare.</span> <span class="verse"><a name="11">11</a>Dem måste man tysta munnen på, för de vänder upp och ner på hela familjer genom att för egen vinning lära ut sådant som de inte borde.</span> <span class="verse"><a name="12">12</a>En av deras egna, en profet, har sagt: "Kreter ljuger alltid, är vilddjur, glupska och lata."</span> <span class="verse"><a name="13">13</a>Det omdömet är sant. Tillrättavisa dem därför strängt, så att de blir sunda i tron</span> <span class="verse"><a name="14">14</a>och inte befattar sig med judiska myter och med stadgar från människor som vänder sig bort från sanningen.</span> <span class="verse"><a name="15">15</a>För de rena är allting rent, men för de orena, för dem som inte tror, är ingenting rent, utan hos dem är både förstånd och samvete orenade.</span> <span class="verse"><a name="16">16</a>De försäkrar att de känner Gud, men med sina gärningar förnekar de honom. De är avskyvärda och olydiga, odugliga till varje god gärning.</span> </p></div</div></div></body></html>