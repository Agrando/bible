<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/job">Job</a> &gt <strong>Chapter 7</strong></div><p><span class="verse"><a name="1">1</a>Har inte människanett slitsamt liv på jorden,är inte hennes dagar som daglönarens dagar?</span> <span class="verse"><a name="2">2</a>Hon är lik en slav som flämtar efter skugga,lik en daglönare som väntar på sin lön.</span> <span class="verse"><a name="3">3</a>Månader av elände har jag fått till arvedel,nätter av vedermöda har blivit min lott.</span> <span class="verse"><a name="4">4</a>Så snart jag lagt mig frågar jag:"När skall jag stiga upp?När skall natten ta slut?"Jag mättas av oro intill morgonen.</span> <span class="verse"><a name="5">5</a>Min kropp täcks av förruttnelsens maskaroch med en skorpa som av jord,min hud skrumpnar och faller av.</span> <span class="verse"><a name="6">6</a>Mina dagar flyr snabbare än vävarens spole,de försvinner utan hopp.</span> <span class="verse"><a name="7">7</a>Tänk på att mitt liv är en vindfläkt,att mitt öga inte längre får se det goda.</span> <span class="verse"><a name="8">8</a>Det öga som ser mig skall ej mer iaktta mig,om din blick söker mig finns jag inte längre.</span> <span class="verse"><a name="9">9</a>Som ett moln löses upp och är borta,så kommer inte heller den tillbaka som farit ner i dödsriket.</span> <span class="verse"><a name="10">10</a>Aldrig mer vänder han tillbaka till sitt hus,hans plats vet inte längre av honom.</span> <span class="verse"><a name="11">11</a>Därför vill jag inte lägga band på min mun,jag vill tala i min andes ångest,jag vill klaga i min själs bedrövelse.</span> <span class="verse"><a name="12">12</a>Jag är väl inte ett hav eller ett havsodjur,så att du måste sätta ut vakt mot mig?</span> <span class="verse"><a name="13">13</a>När jag säger: "Min bädd skall trösta mig,min viloplats skall lindra mitt bekymmer",</span> <span class="verse"><a name="14">14</a>då skrämmer du mig med drömmaroch förskräcker mig med syner.</span> <span class="verse"><a name="15">15</a>Hellre vill jag bli kvävd,hellre dö än vara knotor.</span> <span class="verse"><a name="16">16</a>Jag är led vid detta.Jag skall inte leva för evigt,låt mig vara, ty mina dagar är en vindfläkt.</span> <span class="verse"><a name="17">17</a>Vad är då en människa,att du gör så stor sak av henne,ger akt på henne så noga,</span> <span class="verse"><a name="18">18</a>synar henne var morgon,prövar henne vart ögonblick?</span> <span class="verse"><a name="19">19</a>När skall du vända din blick ifrån mig,ge mig tid att svälja min saliv?</span> <span class="verse"><a name="20">20</a>Har jag syndat,vad skadar det dig,du människornas bevakare?Varför har du gjort mig till din måltavlaoch låtit mig bli en börda för mig själv?</span> <span class="verse"><a name="21">21</a>Varför förlåter du inte min överträdelseoch tar bort min missgärning?Snart skall jag ligga i stoftet,du skall söka efter mig, men jag finns inte mer.</span> </p></div</div></div></body></html>