<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/job">Job</a> &gt <strong>Chapter 39</strong></div><p><span class="verse"><a name="1">1</a>Kan du jaga byteåt lejoninnan?Stillar du de unga lejonens hunger</span> <span class="verse"><a name="2">2</a>när de kryper ihop i sina håloreller ligger på lur i snåret?</span> <span class="verse"><a name="3">3</a>Vem skaffar mat åt korpen,när hans ungar ropar till Gudoch flaxar omkring utan föda?</span> <span class="verse"><a name="4">4</a>Vet du tiden när stengetterna skall föda,vakar du över när hindarna skall kalva?</span> <span class="verse"><a name="5">5</a>Räknar du månaderna de går dräktiga,vet du tiden när de skall föda,</span> <span class="verse"><a name="6">6</a>när de böjer sig ner och föder fram sina fosteroch gör sig fria från födslosmärtan?</span> <span class="verse"><a name="7">7</a>Deras ungar växer sig starka ute på marken,de springer sin väg och vänder ej tillbaka.</span> <span class="verse"><a name="8">8</a>Vem släppte vildåsnan fri,vem lossade hennes band?</span> <span class="verse"><a name="9">9</a>Jag gav henne stäppen till hem,saltöknen blev hennes boning.</span> <span class="verse"><a name="10">10</a>Hon föraktar bullret i stadenoch hör ingen pådrivares rop.</span> <span class="verse"><a name="11">11</a>Hon söker efter bete på bergenoch letar efter allt som är grönt.</span> <span class="verse"><a name="12">12</a>Har vildoxen lust att tjäna digoch stanna över natten vid din krubba?</span> <span class="verse"><a name="13">13</a>Kan du tvinga vildoxen att gå i fåran med tömoch harva markerna jämna efter dig?</span> <span class="verse"><a name="14">14</a>Kan du lita på hans stora styrka,och vill du anförtro ditt arbete åt honom?</span> <span class="verse"><a name="15">15</a>Litar du på att han för hem din säd och samlar den i din loge?</span> <span class="verse"><a name="16">16</a>Strutshonans vingar flaxar med fröjd,men visar hennes vingar och fjädrar modersömhet?</span> <span class="verse"><a name="17">17</a>Hon lämnar sina ägg på markenoch låter dem värmas på sanden.</span> <span class="verse"><a name="18">18</a>Hon tänker ej på att en fot kan krossa dem,att ett vilddjur kan trampa på dem.</span> <span class="verse"><a name="19">19</a>Hon är hård mot sin avkomma,som om den inte vore hennes.Hon bekymras ej av att hennes ungar kan dö.</span> <span class="verse"><a name="20">20</a>Ty Gud lät henne ej få vishet,han har inte gett henne förstånd.</span> <span class="verse"><a name="21">21</a>Men när hon piskar sig upp till språng,då ler hon åt både häst och man.</span> <span class="verse"><a name="22">22</a>Ger du hästen hans styrka,och kläder du hans nacke med man?</span> <span class="verse"><a name="23">23</a>Kan du få honom att hoppa som gräshoppan?Hans stolta frustning är skrämmande.</span> <span class="verse"><a name="24">24</a>Han skrapar marken och gläds över sin styrka,han rusar fram mot väpnade skaror.</span> <span class="verse"><a name="25">25</a>Han ler åt fruktan och känner ingen rädsla,han ryggar inte tillbaka för svärd.</span> <span class="verse"><a name="26">26</a>Omkring honom rasslar det av koger,det blänker av spjut och lansar.</span> <span class="verse"><a name="27">27</a>Han skakar och är upphetsad när han vinner terräng,han kan inte stå stilla när basunen har ljudit.</span> <span class="verse"><a name="28">28</a>För varje basunstöt frustar han till,redan på avstånd vädrar han strid,kommandorop och härskrin.</span> <span class="verse"><a name="29">29</a>Är det genom din visdom som höken stigeroch breder ut sina vingar mot söder?</span> <span class="verse"><a name="30">30</a>Är det på din befallning som örnen stiger högtoch bygger sitt näste på höjden?På klipphyllan bor han och håller till,på klippans topp och bergsfästena.Därifrån spanar han efter byte,långt i fjärran spejar hans ögon.Hans ungar frossar på blod,och där de slagna ligger,där finner man honom. Och Herren svarade Job. Han sade: Vill du tvista med den Allsmäktige, du mästare?Ge svar, du som anklagar Gud.  Job svarade Herren och sade: Jag är för ringa,vad kan jag svara dig?Jag lägger handen på munnen.En gång har jag talat, men jag säger inget mer,ja, två gånger, men jag gör det aldrig mer.</span> </p></div</div></div></body></html>