<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/job/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/job">Job</a> &gt <strong>Chapter 8</strong></div><p><span class="verse"><a name="1">1</a>Sedan tog Bildad från Sua till orda och sade:</span> <span class="verse"><a name="2">2</a>Hur länge skall du tala så?Orden från din mun är som en väldig storm.</span> <span class="verse"><a name="3">3</a>Kan Gud kränka rättvisan,kan den Allsmäktige kränka rättfärdigheten?</span> <span class="verse"><a name="4">4</a>Om dina barn har syndat mot honom,då ger han dem i deras synders våld.</span> <span class="verse"><a name="5">5</a>Men om du söker Gudoch ber den Allsmäktige om förbarmande,</span> <span class="verse"><a name="6">6</a>om du är ren och rättsinnig,då skall han vaka över digoch göra din rättfärdighets boning trygg.</span> <span class="verse"><a name="7">7</a>Om än din början är ringa,skall du till sist bli mycket stor.</span> <span class="verse"><a name="8">8</a>Fråga gångna släktledoch ta vara på fädernas erfarenhet.</span> <span class="verse"><a name="9">9</a>Ty vi själva är från i går och vet inget,en skugga är våra dagar på jorden.</span> <span class="verse"><a name="10">10</a>Men de skall undervisa och berätta för digoch delge ord från sina hjärtan.</span> <span class="verse"><a name="11">11</a>Kan papyrus växa där marken inte är sank,skjuter vassen upp där det inte finns vatten?</span> <span class="verse"><a name="12">12</a>Medan den står grön och oskurenvissnar den före allt annat gräs.</span> <span class="verse"><a name="13">13</a>Så går det alla som glömmer Gud.Den gudlöses hopp kan inte bestå,</span> <span class="verse"><a name="14">14</a>ty hans tillförsikt är bräckligoch hans förtröstan som spindelns nät.</span> <span class="verse"><a name="15">15</a>Han förlitar sig på sitt hus, men det håller inte,han klamrar sig fast vid det, men det kommer inte att bestå.</span> <span class="verse"><a name="16">16</a>Han frodas i solens sken,hans skott sträcker sig ut över trädgården.</span> <span class="verse"><a name="17">17</a>Hans rötter slingrar sig kring stenröset,ett hus av sten har han i sikte.</span> <span class="verse"><a name="18">18</a>När han rycks bort från sin plats,förnekar den honom: "Jag har aldrig sett dig."</span> <span class="verse"><a name="19">19</a>Ja, detta är den glädje han får av sin färd,och ur mullen växer andra upp.</span> <span class="verse"><a name="20">20</a>Gud förkastar inte den oskyldige,inte heller håller han de onda vid handen.</span> <span class="verse"><a name="21">21</a>Vänta till dess han fyller din mun med skrattoch dina läppar med jubel.</span> <span class="verse"><a name="22">22</a>De som hatar dig skall kläs i skam,och de ogudaktigas tält skall inte mer finnas till.</span> </p></div</div></div></body></html>