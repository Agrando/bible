<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/job">Job</a> &gt <strong>Chapter 28</strong></div><p><span class="verse"><a name="1">1</a>Silvret har sin gruva,guldet en plats där det renas.</span> <span class="verse"><a name="2">2</a>Järn hämtas upp ur jorden,stenar smälts till koppar.</span> <span class="verse"><a name="3">3</a>Människan sätter gränser för mörkretoch utforskar det yttersta djupet,där stenen är natt och svartaste skugga.</span> <span class="verse"><a name="4">4</a>De spränger schakt långt från människoboningar,där ingen satt sin fot,de hänger svävande, fjärran från människor.</span> <span class="verse"><a name="5">5</a>Jorden, från vilken bröd kommer,förvandlas där nere som av eld.</span> <span class="verse"><a name="6">6</a>Bland dess stenar har safiren sin plats, och där finns guldmalm.</span> <span class="verse"><a name="7">7</a>Stigen dit är ej känd av örnen,falkens öga har ej upptäckt den.</span> <span class="verse"><a name="8">8</a>Stolta vilddjur har inte trampat på den,inget lejon har gått fram på den.</span> <span class="verse"><a name="9">9</a>På den hårda stenen lägger man sin handoch gräver ut bergen från grunden.</span> <span class="verse"><a name="10">10</a>De hugger ut gångar i klipporna,och ögat får se härliga ting.</span> <span class="verse"><a name="11">11</a>De stoppar upp vattenådrornas gråt,de drar fram dolda skatter i ljuset.</span> <span class="verse"><a name="12">12</a>Men visheten, var finns hon?Var har förståndet sin boning?</span> <span class="verse"><a name="13">13</a>Människan vet ej hennes värde,man finner henne ej i de levandes land.</span> <span class="verse"><a name="14">14</a>Djupet säger: "Hon är inte i mig",havet säger: "Hon finns inte hos mig."</span> <span class="verse"><a name="15">15</a>Man kan inte köpa henne för guld,inte väga upp silver för att förvärva henne.</span> <span class="verse"><a name="16">16</a>Hon kan ej köpas med guld från Ofireller med dyrbar onyx och safir.</span> <span class="verse"><a name="17">17</a>Guld och glas kan inte jämföras med henne,hon kan inte bytas ut mot guldkärl,</span> <span class="verse"><a name="18">18</a>koraller och kristall må inte nämnas.Att äga vishet är mer värt än pärlor.</span> <span class="verse"><a name="19">19</a>Topas från Kush kan ej jämföras med henne,hon kan ej vägas upp med renaste guld.</span> <span class="verse"><a name="20">20</a>Men visheten, var kommer hon ifrån?Var har förståndet sin boning?</span> <span class="verse"><a name="21">21</a>Hon är gömd för alla levandes ögon,hon är dold för himlens fåglar.</span> <span class="verse"><a name="22">22</a>Avgrunden och döden säger:"Endast hörsägner om henne har nått våra öron."</span> <span class="verse"><a name="23">23</a>Gud har insikt om vägen till henne, han vet var hon bor.</span> <span class="verse"><a name="24">24</a>Ty han skådar till jordens ändar,han ser allting under himlen.</span> <span class="verse"><a name="25">25</a>När han mätte upp vindens viktoch vägde vattnen efter mått,</span> <span class="verse"><a name="26">26</a>när han gjorde en lag för regnetoch en väg för åskans blixt,</span> <span class="verse"><a name="27">27</a>då såg han henne och uppenbarade henne,han lät henne stå fram och utforskade henne.</span> <span class="verse"><a name="28">28</a>Och till människorna sade han:"Se, Herrens fruktan är vishet,att fly det onda är förstånd."</span> </p></div</div></div></body></html>