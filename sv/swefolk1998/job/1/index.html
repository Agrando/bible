<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/job/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/job">Job</a> &gt <strong>Chapter 1</strong></div><p><span class="verse"><a name="1">1</a>I landet Us levde en man som hette Job. Han var en from och rättsinnig man, som fruktade Gud och undvek det onda.</span> <span class="verse"><a name="2">2</a>Han fick sju söner och tre döttrar.</span> <span class="verse"><a name="3">3</a>Han ägde 7 000 får, 3 000 kameler, 500 par oxar och 500 åsninnor, dessutom tjänare i stor mängd. Han var mäktigare än någon annan i Österlandet.</span> <span class="verse"><a name="4">4</a>Hans söner hade för vana att hålla fester i sina hem, var och en i tur och ordning. De sände bud och bjöd in sina tre systrar för att äta och dricka tillsammans med dem.</span> <span class="verse"><a name="5">5</a>När en sådan omgång av festdagar hade avslutats, sände Job bud efter dem för att helga dem. Han steg upp tidigt på morgonen och offrade ett brännoffer för var och en av dem. Ty Job tänkte: "Kanske har mina barn syndat och i sina hjärtan förbannat Gud." Så gjorde Job varje gång.</span> <span class="verse"><a name="6">6</a>En dag hände det att Guds söner kom och trädde fram inför Herren, och Åklagaren kom också med bland dem.</span> <span class="verse"><a name="7">7</a>Då frågade Herren Åklagaren: "Varifrån kommer du?" Åklagaren svarade Herren: "Från en färd utöver jorden där jag har vandrat omkring."</span> <span class="verse"><a name="8">8</a>Då sade Herren till Åklagaren: "Har du lagt märke till min tjänare Job? Ty på jorden finns ingen som är så from och rättsinnig, ingen som så fruktar Gud och undviker det onda."</span> <span class="verse"><a name="9">9</a>Åklagaren svarade Herren: "Är det utan orsak som Job fruktar Gud?</span> <span class="verse"><a name="10">10</a>Har du inte på allt sätt beskyddat honom och hans hus och allt vad han äger? Du har välsignat hans händers verk, och hans boskapshjordar breder ut sig i landet.</span> <span class="verse"><a name="11">11</a>Men räck ut din hand och rör vid allt som han äger. Helt säkert kommer han då att förbanna dig rakt i ansiktet."</span> <span class="verse"><a name="12">12</a>Herren sade till Åklagaren: "Nåväl, allt vad han äger är i din hand, men du får inte räcka ut din hand mot honom själv." Satan gick då bort från Herrens ansikte.</span> <span class="verse"><a name="13">13</a>När sedan Jobs söner och döttrar en dag åt en måltid och drack vin i den äldste broderns hem,</span> <span class="verse"><a name="14">14</a>kom en budbärare till Job och sade: "Oxarna gick för plogen, och åsninnorna betade i närheten.</span> <span class="verse"><a name="15">15</a>Då slog sabeerna till och rövade bort dem, och folket slog de med svärd. Jag var den ende som kom undan för att berätta det för dig."</span> <span class="verse"><a name="16">16</a>Medan han talade kom ännu en budbärare och sade: "Guds eld föll från himlen och slog ner bland småboskapen och folket och förtärde dem. Jag var den ende som kom undan för att berätta det för dig."</span> <span class="verse"><a name="17">17</a>Medan denne talade kom ännu en budbärare och sade: "Kaldeerna ställde upp sitt manskap i tre avdelningar och överföll kamelerna och rövade bort dem, och folket slog de med svärd. Jag var den ende som kom undan för att berätta det för dig."</span> <span class="verse"><a name="18">18</a>Medan denne talade kom ännu en budbärare och sade: "Dina söner och döttrar åt en måltid och drack vin i den äldste broderns hem.</span> <span class="verse"><a name="19">19</a>Då bröt en stark storm fram från öknen och tog tag i husets fyra hörn, och det rasade samman över folket, så att de dog. Jag var den ende som kom undan för att berätta det för dig."</span> <span class="verse"><a name="20">20</a>Då reste sig Job, rev sönder sin mantel, rakade sitt huvud och föll ner på marken och tillbad.</span> <span class="verse"><a name="21">21</a>Han sade:"Naken kom jag ur min moders liv,och naken skall jag vända tillbaka dit.Herren gav och Herren tog.Lovat vare Herrens namn!"</span> <span class="verse"><a name="22">22</a>Vid allt detta syndade inte Job, han kom inte med någon anklagelse mot Gud.</span> </p></div</div></div></body></html>