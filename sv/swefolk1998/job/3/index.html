<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/job">Job</a> &gt <strong>Chapter 3</strong></div><p><span class="verse"><a name="1">1</a>Sedan öppnade Job sin mun och förbannade sin födelsedag.</span> <span class="verse"><a name="2">2</a>Han sade:</span> <span class="verse"><a name="3">3</a>Må den dag då jag föddes bli utplånad,och den natt som sade: "En pojke är avlad."</span> <span class="verse"><a name="4">4</a>Må den dagen vändas i mörker,må Gud i höjden inte fråga efter denoch inget dagsljus lysa över den.</span> <span class="verse"><a name="5">5</a>Må mörkret och dödsskuggan återkräva denoch molnen sänka sig ner över den.Må mörker förskräcka den under dagen.</span> <span class="verse"><a name="6">6</a>Den natten må gripas av tjockaste mörker.Den må ej fröjdas bland årets dagareller finna rum inom månadernas krets.</span> <span class="verse"><a name="7">7</a>Ja, den natten må bli ofruktsam,jubel må ej höras under den.</span> <span class="verse"><a name="8">8</a>Må de som besvärjer dagar förbanna den,de som förmår mana framLeviatan.</span> <span class="verse"><a name="9">9</a>Må dess stjärnor förmörkas innan dagen gryr,må den förgäves vänta efter ljus,må den aldrig få se morgonrodnadens strålar.</span> <span class="verse"><a name="10">10</a>Ty den stängde ej dörrarna till min moders livoch lät ej olyckan förbli dold för mina ögon.</span> <span class="verse"><a name="11">11</a>Varför fick jag inte dö vid födelsen,förgås när jag kom ut ur min moders liv?</span> <span class="verse"><a name="12">12</a>Varför fanns knän som tog emot mig,varför bröst där jag fick di?</span> <span class="verse"><a name="13">13</a>Jag hade då legat i ro,jag hade då sovit och vilat</span> <span class="verse"><a name="14">14</a>tillsammans med kungar och rådsherrar på jorden,som byggde åt sig palatslika gravar,</span> <span class="verse"><a name="15">15</a>eller med furstar som ägde guldoch fyllde sina hus med silver.</span> <span class="verse"><a name="16">16</a>Eller varför blev jag inte nergrävd som ett dödfött foster,som ett barn som aldrig såg ljuset?</span> <span class="verse"><a name="17">17</a>Där rasar inte de ogudaktiga längre,där vilar de som uttömt sin kraft.</span> <span class="verse"><a name="18">18</a>Där har alla fångar fått ro,de hör ej någon slavdrivares röst.</span> <span class="verse"><a name="19">19</a>Små och stora är där lika,och slaven är fri från sin herre.</span> <span class="verse"><a name="20">20</a>Varför ges ljus åt den olyckligeoch liv åt plågade själar,</span> <span class="verse"><a name="21">21</a>som längtar efter döden, utan att den kommer,och söker efter den mer än efter någon skatt,</span> <span class="verse"><a name="22">22</a>som gläds, ja, jublar och fröjdar sig,när de finner sin grav?</span> <span class="verse"><a name="23">23</a>Varför ges liv åt en man vars väg är dold,åt en man instängd av Gud?</span> <span class="verse"><a name="24">24</a>Suckan har blivit mitt dagliga bröd,och som vatten strömmar mina klagorop.</span> <span class="verse"><a name="25">25</a>Ty det som förskräckte mig drabbar mig,vad jag fasade för kommer över mig.</span> <span class="verse"><a name="26">26</a>Jag får ingen rast, ingen ro, ingen vila,ångest kommer över mig.</span> </p></div</div></div></body></html>