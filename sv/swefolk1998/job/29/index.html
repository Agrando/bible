<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/job">Job</a> &gt <strong>Chapter 29</strong></div><p><span class="verse"><a name="1">1</a>Job fortsatte sin utläggning. Han sade:</span> <span class="verse"><a name="2">2</a>O, att jag vore som i förgångna månader,som i de dagar då Gud vakade över mig,</span> <span class="verse"><a name="3">3</a>då hans lykta sken över mitt huvudoch jag i hans ljus gick fram i mörkret,</span> <span class="verse"><a name="4">4</a>då jag var i min krafts dagar,då Guds godhet vilade över mitt hus,</span> <span class="verse"><a name="5">5</a>då den Allsmäktige ännu var med mig,och mina barn fanns runt omkring mig,</span> <span class="verse"><a name="6">6</a>då mina fötter badade i gräddmjölkoch klippan göt ut bäckar av olja för mig.</span> <span class="verse"><a name="7">7</a>När jag gick till porten i stadenoch intog min plats på torget,</span> <span class="verse"><a name="8">8</a>då drog sig de unga tillbaka när de såg mig,och de gamla reste sig och blev stående.</span> <span class="verse"><a name="9">9</a>Stormännen höll tillbaka sina ordoch lade handen på munnen.</span> <span class="verse"><a name="10">10</a>Furstarnas röst tystnade,tungan fastnade vid deras gom.</span> <span class="verse"><a name="11">11</a>Varje öra som hörde mig prisade mig,varje öga som såg mig lovordade mig.</span> <span class="verse"><a name="12">12</a>Ty jag räddade den fattige som ropade,och den faderlöse som ingen hjälpare hade.</span> <span class="verse"><a name="13">13</a>Den döende välsignade mig,änkans hjärta uppfyllde jag med jubel.</span> <span class="verse"><a name="14">14</a>I rättfärdighet klädde jag mig,den var min klädnad.Rättvisan var min mantel och huvudbonad.</span> <span class="verse"><a name="15">15</a>Jag var ögon åt den blindeoch fötter åt den halte.</span> <span class="verse"><a name="16">16</a>Jag var en fader åt de nödställda,och den okändes sak redde jag ut.</span> <span class="verse"><a name="17">17</a>Jag krossade den orättfärdiges käkaroch ryckte rovet undan hans tänder.</span> <span class="verse"><a name="18">18</a>Jag tänkte då:"I mitt eget bo kommer jag att dö,mina dagar skall bli många som sanden.</span> <span class="verse"><a name="19">19</a>Min rot sträcker sig till vatten,och i mina grenar faller nattens dagg.</span> <span class="verse"><a name="20">20</a>Min ära förnyas ständigt,och min båge är alltid ny i min hand."</span> <span class="verse"><a name="21">21</a>De lyssnade på mig och väntade,de var tysta inför mitt råd.</span> <span class="verse"><a name="22">22</a>Efter mig talade ingen,och mina ord vederkvickte dem.</span> <span class="verse"><a name="23">23</a>De väntade på mig som på regn,de öppnade sin mun som efter vårregn.</span> <span class="verse"><a name="24">24</a>Jag log mot dem när de misströstade,och mitt ansiktes ljus tog de emot.</span> <span class="verse"><a name="25">25</a>Jag valde väg åt dem och satt främst,jag tronade som en kung bland sitt manskap,likt en som tröstade de sörjande.</span> </p></div</div></div></body></html>