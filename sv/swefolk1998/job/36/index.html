<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/job">Job</a> &gt <strong>Chapter 36</strong></div><p><span class="verse"><a name="1">1</a>Elihu fortsatte. Han sade:</span> <span class="verse"><a name="2">2</a>Ha lite tålamod,jag har ännu något att säga till Guds försvar.</span> <span class="verse"><a name="3">3</a>Min insikt vill jag hämta från fjärran,och hävda att min skapare är rättfärdig.</span> <span class="verse"><a name="4">4</a>Sannerligen, mina ord är inte falska,en man med full insikt har du framför dig.</span> <span class="verse"><a name="5">5</a>Se, Gud är väldig och förkastar ingen,han är väldig i sitt förstånds kraft.</span> <span class="verse"><a name="6">6</a>Den ogudaktige låter han inte leva,men de nödställda skaffar han rätt.</span> <span class="verse"><a name="7">7</a>Han tar ej sina ögon från de rättfärdiga.De får trona i kungars krets,de är för alltid upphöjda.</span> <span class="verse"><a name="8">8</a>Om de läggs bundna i kedjoroch fångas i eländets snaror,</span> <span class="verse"><a name="9">9</a>så vill han visa dem vad de har gjortoch vilka överträdelser de i trots har begått.</span> <span class="verse"><a name="10">10</a>Han öppnar deras öra för tuktanoch manar dem att vända om från synden.</span> <span class="verse"><a name="11">11</a>Om de lyssnar och tjänar honom,får de framleva sina dagar i lyckaoch sina år i ljuvlig ro.</span> <span class="verse"><a name="12">12</a>Men om de inte lyssnar,skall de drabbas av svärdetoch gå under i sitt oförstånd.</span> <span class="verse"><a name="13">13</a>De som har gudlösa hjärtan hemfaller åt vrede,de ropar inte på hjälp när han binder dem.</span> <span class="verse"><a name="14">14</a>De skall dö i sin ungdomoch sluta sitt liv bland horkarlar i avgudatempel.</span> <span class="verse"><a name="15">15</a>Genom lidandet vill han rädda den lidandeoch genom nöd öppna hans öra.</span> <span class="verse"><a name="16">16</a>Han vill också föra dig ut ur nödens gaptill en rymlig plats utan betryckoch duka ditt bord med utsökta rätter.</span> <span class="verse"><a name="17">17</a>Men du är fylld av ogudaktighetens dom,dom och rättvisa håller dig fast.</span> <span class="verse"><a name="18">18</a>Låt inte din vrede uppegga dig till att håna och låt inte en stor lösensumma förleda dig.</span> <span class="verse"><a name="19">19</a>Skall ditt ropoch alla kraftansträngningarfrita dig från nöd?</span> <span class="verse"><a name="20">20</a>Längta inte efter den nattdå folken skall ryckas från sin plats.</span> <span class="verse"><a name="21">21</a>Tag dig till vara, vänd dig inte till ondska,som du valt i stället för lidande.</span> <span class="verse"><a name="22">22</a>Se, Gud är upphöjd i sin kraft.Var finns en lärare som han?</span> <span class="verse"><a name="23">23</a>Vem har anvisat honom hans väg,och vem kan säga: "Du har gjort orätt"?</span> <span class="verse"><a name="24">24</a>Kom ihåg att upphöja hans gärningar,dem som människorna sjunger om,</span> <span class="verse"><a name="25">25</a>som alla människor ser på,som de skådar, om än i fjärran.</span> <span class="verse"><a name="26">26</a>Se, Gud är för hög för vårt förstånd,hans år är fler än någon kan utrannsaka.</span> <span class="verse"><a name="27">27</a>Vattnets droppar drar han uppåt,de strilar som regn ner från dimman.</span> <span class="verse"><a name="28">28</a>Från skyarna strömmar detoch dryper ner över många människor.</span> <span class="verse"><a name="29">29</a>Kan någon förstå hur molnen breder ut sig,förstå dundret från hans hydda?</span> <span class="verse"><a name="30">30</a>Se, han sprider sina blixtars ljus omkring sigoch döljer havets djup.</span> <span class="verse"><a name="31">31</a>Ty genom dem dömer han folken,men ger också mat i överflöd.</span> <span class="verse"><a name="32">32</a>Han höljer sina händer i blixtarnas ljusoch befaller dem att träffa sitt mål.</span> <span class="verse"><a name="33">33</a>Hans dunder bär bud om honom,också boskapen vet vad som är på färde.</span> </p></div</div></div></body></html>