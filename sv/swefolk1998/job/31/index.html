<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/job">Job</a> &gt <strong>Chapter 31</strong></div><p><span class="verse"><a name="1">1</a>Jag slöt ett förbundmed mina ögon:att aldrig se på en ung kvinna.</span> <span class="verse"><a name="2">2</a>Vilken lott skulle jag annars få av Gud i höjden,vilken del av den Allsmäktige där ovan?</span> <span class="verse"><a name="3">3</a>Ofärd kommer ju över orättfärdiga,och olycka drabbar ogärningsmän.</span> <span class="verse"><a name="4">4</a>Ser inte han mina vägaroch räknar alla mina steg?</span> <span class="verse"><a name="5">5</a>Har jag umgåtts med lögn,har min fot varit snar till svek?</span> <span class="verse"><a name="6">6</a>Låt honom väga mig på en rättvis våg,så skall Gud få se min rättsinnighet.</span> <span class="verse"><a name="7">7</a>Har mina steg vikit av ifrån vägen,har mitt hjärta följt mina ögon,har jag någon fläck på mina händer?</span> <span class="verse"><a name="8">8</a>Då må en annan äta vad jag har sått,och mina plantor må ryckas upp med roten.</span> <span class="verse"><a name="9">9</a>Har mitt hjärta förförts av en kvinna,har jag stått på lur vid min nästas dörr?</span> <span class="verse"><a name="10">10</a>Då må min hustru mala korn åt en annan,och främmande män ligga i hennes famn.</span> <span class="verse"><a name="11">11</a>Det hade varit en skändlig handling,en straffbar missgärning,</span> <span class="verse"><a name="12">12</a>en eld som skulle förtära ända till avgrundenoch föröda till roten alla mina grödor.</span> <span class="verse"><a name="13">13</a>Har jag kränkt min tjänares eller tjänarinnas rättnär de hade någon tvist med mig?</span> <span class="verse"><a name="14">14</a>Vad skulle jag då göra när Gud står upp?När han ställer mig till svars, vad skulle jag säga?</span> <span class="verse"><a name="15">15</a>Har inte han som skapade mig i moderlivet skapat också dem?Är det inte en enda som har berett oss i modersskötet?</span> <span class="verse"><a name="16">16</a>Har jag nekat de fattiga vad de önskateller låtit änkans ögon försmäkta?</span> <span class="verse"><a name="17">17</a>Har jag ensam ätit mitt bröd,utan att den faderlöse fått äta av det?</span> <span class="verse"><a name="18">18</a>Nej, från min ungdom har jag uppfostrat honom som en far,och från första stund har jag tagit mig an änkor.</span> <span class="verse"><a name="19">19</a>Har jag sett någon förgås utan kläder,eller en fattig utan något att skyla sig med?</span> <span class="verse"><a name="20">20</a>Har inte hans hjärta välsignat migoch fick han ej värma sig i ull från mina lamm?</span> <span class="verse"><a name="21">21</a>Har jag lyft min hand mot den faderlösenär jag såg mig ha medhåll i porten?</span> <span class="verse"><a name="22">22</a>Då må min axel lossna från min skuldraoch min arm brytas från sin led.</span> <span class="verse"><a name="23">23</a>Jag måste då frukta bestraffning från Gudoch skulle stå maktlös inför hans majestät.</span> <span class="verse"><a name="24">24</a>Satte jag mitt hopp till guldet,kallade jag det rena guldet min förtröstan?</span> <span class="verse"><a name="25">25</a>Gladdes jag över att min rikedom blev storoch att min hand förvärvade så mycket?</span> <span class="verse"><a name="26">26</a>Hände det, när jag såg solljuset, hur det sken, och månen,hur härlig den skred fram,</span> <span class="verse"><a name="27">27</a>att mitt hjärta i hemlighet lät sig förföras och jag gav dem en handkyss?</span> <span class="verse"><a name="28">28</a>Också det hade varit en straffbar missgärning,ty jag hade då förnekat Gud i höjden.</span> <span class="verse"><a name="29">29</a>Har jag glatt mig åt min fiendes olycka,fröjdat mig när något ont drabbade honom?</span> <span class="verse"><a name="30">30</a>Nej, jag tillät inte min mun att syndagenom att med en förbannelse begära hans liv.</span> <span class="verse"><a name="31">31</a>Mitt husfolk kan vittna:"Var och en fick mätta sig med kött vid hans bord."</span> <span class="verse"><a name="32">32</a>Främlingen behövde ej övernatta på gatan,jag öppnade mina dörrar mot vägen.</span> <span class="verse"><a name="33">33</a>Har jag dolt mina överträdelser likt Adamoch gömt min missgärning inom mig,</span> <span class="verse"><a name="34">34</a>av fruktan för allt folketoch av rädsla för fränders förakt,så att jag teg och ej gick utanför min dörr?</span> <span class="verse"><a name="35">35</a>O, att jag hade någon som lyssnade på mig!Se, här är min underskrift.Den Allsmäktige må svara mig.Låt mig se min motparts anklagelseskrift!</span> <span class="verse"><a name="36">36</a>Sannerligen, jag skulle bära den på min skuldra,jag skulle fästa den på mig som en krona.</span> <span class="verse"><a name="37">37</a>Jag skulle berätta för honom om alla mina steg,som en furste skulle jag möta honom.</span> <span class="verse"><a name="38">38</a>Har min mark ropat över mig,har dess fåror gråtit med varandra?</span> <span class="verse"><a name="39">39</a>Har jag ätit frukten från den utan att betala,eller sugit ut dem som brukade jorden?</span> <span class="verse"><a name="40">40</a>Då må törne växa upp i stället för vete,ogräs i stället för korn.Slut på Jobs tal.</span> </p></div</div></div></body></html>