<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/dan/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/dan">Daniel</a> &gt <strong>Chapter 5</strong></div><p><span class="verse"><a name="1">1</a>Kung Belsassar ordnade en stor festmåltid för sina tusen stormän och drack vin med dem.</span> <span class="verse"><a name="2">2</a>När Belsassar var påverkad av vinet, befallde han att man skulle bära in de kärl av guld och silver som hans far Nebukadnessar hade tagit ur templet i Jerusalem. Ur dem skulle sedan kungen och hans stormän, hans gemåler och bihustrur dricka.</span> <span class="verse"><a name="3">3</a>Då bar man fram guldkärlen som hade tagits ur Guds tempel i Jerusalem, och kungen och hans stormän, hans gemåler och bihustrur drack vin ur dem.</span> <span class="verse"><a name="4">4</a>Medan de drack prisade de sina gudar av guld och silver, av koppar, järn, trä och sten.</span> <span class="verse"><a name="5">5</a>I samma stund visade sig fingrar som av en människohand, som skrev på den vitkalkade väggen mitt emot den stora ljusstaken i kungens palats, och kungen såg handen som skrev.</span> <span class="verse"><a name="6">6</a>Då blev kungen blek och fylldes av oroliga tankar, så att han blev alldeles knäsvag och benen vek sig.</span> <span class="verse"><a name="7">7</a>Och kungen ropade med hög röst och befallde att man skulle hämta besvärjarna, kaldeerna och stjärntydarna. Kungen sade till de vise i Babel: "Den som kan läsa denna skrift och ge mig dess uttydning skall bli klädd i purpur, och guldkedjan skall hängas om hans hals, och han skall i makt vara den tredje i riket."</span> <span class="verse"><a name="8">8</a>Då kom kungens alla vise in, men de kunde varken läsa skriften eller tyda den för kungen.</span> <span class="verse"><a name="9">9</a>Kung Belsassar blev då ännu mer förskräckt. Färgen vek bort från hans ansikte och hans stormän var bestörta.</span> <span class="verse"><a name="10">10</a>Men när kungens mor fick höra vad kungen och hans stormän hade sagt, begav hon sig till salen för festmåltiden. Där tog hon till orda och sade: "Må konungen leva för evigt! Låt inte dina tankar förskräcka dig och låt inte färgen vika bort från ditt ansikte.</span> <span class="verse"><a name="11">11</a>I ditt rike finns en man, i vilken heliga gudars ande är. I din fars tid visade han sig ha insikt och förstånd och vishet lik gudars vishet. Din far, kung Nebukadnessar, satte honom främst bland spåmännen, besvärjarna, kaldeerna och stjärntydarna. Detta gjorde din far, kungen,</span> <span class="verse"><a name="12">12</a>eftersom Daniel, som kungen gav namnet Beltesassar, hade en enastående ande, klokhet, förstånd och skicklighet att uttyda drömmar och lösa gåtor och reda ut invecklade ting. Sänd därför efter Daniel. Han kommer att ge uttydningen."</span> <span class="verse"><a name="13">13</a>När Daniel hade förts till kungen sade denne: "Du är ju Daniel, en av de judiska fångar som min far, kungen, förde hit från Juda.</span> <span class="verse"><a name="14">14</a>Jag har hört sägas om dig att gudars ande är i dig och att du har visat dig ha insikt och förstånd och utomordentlig vishet.</span> <span class="verse"><a name="15">15</a>Nu är det så att de vise och besvärjarna har förts hit till mig för att läsa denna skrift och tyda den för mig, men de kan inte tyda den.</span> <span class="verse"><a name="16">16</a>Men om dig har jag hört att du kan ge uttydningar och reda ut invecklade ting. Om du kan läsa skriften och säga mig vad den betyder skall du bli klädd i purpur, och guldkedjan skall hängas om din hals och du skall i makt vara den tredje i mitt rike."</span> <span class="verse"><a name="17">17</a>Då sade Daniel till kungen: "Behåll dina gåvor och ge dina belöningar åt någon annan. Jag skall ändå läsa skriften för konungen och ge uttydningen:</span> <span class="verse"><a name="18">18</a>Åt din far Nebukadnessar, o konung, gav den högste Guden rike och storhet, ära och härlighet,</span> <span class="verse"><a name="19">19</a>och för den storhets skull som Gud hade gett honom darrade människor av alla folk, stammar och tungomål i skräck för honom. Vem han ville dödade han, och vem han ville lät han leva. Vem han ville upphöjde han, och vem han ville ödmjukade han.</span> <span class="verse"><a name="20">20</a>Men när hans hjärta förhävde sig och hans ande blev stolt och övermodig, då störtades han från sin kungatron och hans ära togs ifrån honom.</span> <span class="verse"><a name="21">21</a>Han blev utstött från människor, och hans hjärta blev likt ett djurs. Han måste bo bland vildåsnor och äta gräs som en oxe och hans kropp fuktades av himlens dagg - detta ända tills han insåg att Gud, den Högste, råder över människors riken och upphöjer vem han vill till att härska över dem.</span> <span class="verse"><a name="22">22</a>Men du Belsassar, hans son, som har vetat allt detta, har ändå inte ödmjukat dig</span> <span class="verse"><a name="23">23</a>utan upphöjt dig mot himmelens Herre och låtit bära fram kärlen från hans hus inför dig. Du och dina stormän, dina gemåler och bihustrur har druckit vin ur dem, och samtidigt har du prisat dina gudar av silver och guld, av koppar, järn, trä och sten, gudar som varken ser eller hör eller vet något. Men den Gud som har din ande och alla dina vägar i sin hand, honom har du inte ärat.</span> <span class="verse"><a name="24">24</a>Därför har han nu sänt denna hand och skrivit detta.</span> <span class="verse"><a name="25">25</a>Så lyder den skrift som är tecknad här: Mene mene tekel u-farsin.</span> <span class="verse"><a name="26">26</a>Detta är uttydningen av den: Mene betyder: Gud har räknat ditt rikes dagar och gjort slut på det.</span> <span class="verse"><a name="27">27</a>Tekel betyder: Du är vägd på en våg och funnen vara för lätt.</span> <span class="verse"><a name="28">28</a>Peres betyder: Ditt rikeär delat och givet åt mederoch perser."</span> <span class="verse"><a name="29">29</a>Då befallde Belsassar att man skulle klä Daniel i purpur, att guldkedjan skulle hängas om hans hals och att han skulle utropas till den tredje i riket.</span> <span class="verse"><a name="30">30</a>Samma natt dödades Belsassar, kaldeernas kung.</span> <span class="verse"><a name="31">31</a>Och medern Darejaves tog emot riket när han var sextiotvå år.</span> </p></div</div></div></body></html>