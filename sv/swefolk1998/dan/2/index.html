<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/dan/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/dan">Daniel</a> &gt <strong>Chapter 2</strong></div><p><span class="verse"><a name="1">1</a>I sitt andra regeringsår hade Nebukadnessar drömmar som gjorde honom orolig och sömnlös.</span> <span class="verse"><a name="2">2</a>Då kallade kungen till sig sina spåmän, besvärjare, trollkarlar och kaldeer, för att de skulle tala om för honom vad han hade drömt. Och de kom och trädde fram inför kungen.</span> <span class="verse"><a name="3">3</a>Kungen sade till dem: "Jag har haft en dröm och är orolig och vill veta vad jag har drömt."</span> <span class="verse"><a name="4">4</a>Då sade kaldeerna till kungen på arameiska: "Må konungen leva för evigt! Berätta drömmen för dina tjänare så skall vi tyda den."</span> <span class="verse"><a name="5">5</a>Kungen svarade kaldeerna: "Detta är mitt orubbliga beslut: Om ni inte säger mig drömmen och tyder den skall ni huggas i stycken och era hus göras till sophögar.</span> <span class="verse"><a name="6">6</a>Men om ni låter mig veta drömmen och hur den skall tydas, skall ni få gåvor och lön och stor ära av mig. Meddela mig därför drömmen och uttyd den för mig."</span> <span class="verse"><a name="7">7</a>De svarade för andra gången: "Konungen må berätta drömmen för sina tjänare, så skall vi tala om vad den betyder."</span> <span class="verse"><a name="8">8</a>Kungen svarade: "Jag märker tydligt att ni vill vinna tid, eftersom ni ser att detta är mitt orubbliga beslut.</span> <span class="verse"><a name="9">9</a>Om ni inte säger mig drömmen kan domen över er bara bli en. Ni har kommit överens om att ljuga och bedra, i hopp om att tiderna skall förändras. Säg mig nu vad jag har drömt, så vet jag att ni också kan tyda drömmen för mig."</span> <span class="verse"><a name="10">10</a>Kaldeerna svarade kungen: "Det finns ingen människa på jorden som kan meddela konungen det han vill veta. Det har aldrig hänt att någon kung, hur stor och mäktig han än varit, har begärt något sådant av någon spåman eller besvärjare eller kaldé.</span> <span class="verse"><a name="11">11</a>Det som konungen begär är alltför svårt, och det finns ingen som kan meddela konungen det, ingen utom gudarna. Men de bor inte bland de dödliga."</span> <span class="verse"><a name="12">12</a>Detta gjorde kungen så vred och förbittrad att han befallde att man skulle förgöra alla de vise i Babel.</span> <span class="verse"><a name="13">13</a>När påbudet om detta hade utfärdats och man skulle döda alla de vise männen, sökte man också efter Daniel och hans vänner för att döda dem.</span> <span class="verse"><a name="14">14</a>Då vände sig Daniel med kloka och förståndiga ord till Arjok, översten för kungens drabanter, han som hade dragit ut för att döda de vise i Babel.</span> <span class="verse"><a name="15">15</a>Han frågade Arjok, kungens befälhavare: "Varför har kungen utfärdat denna stränga befallning?" Då talade Arjok om för Daniel hur det var.</span> <span class="verse"><a name="16">16</a>Daniel gick då in till kungen och bad att få tid på sig, så skulle han ge kungen uttydningen.</span> <span class="verse"><a name="17">17</a>Sedan gick Daniel hem och talade om för sina vänner Hananja, Misael och Asarja vad som höll på att hända.</span> <span class="verse"><a name="18">18</a>Han uppmanade dem att be himmelens Gud om förbarmande, så att denna hemlighet blev uppenbarad för att Daniel och hans vänner inte skulle dödas tillsammans med de övriga vise i Babel.</span> <span class="verse"><a name="19">19</a>Då uppenbarades hemligheten för Daniel i en syn om natten, och Daniel prisade himmelens Gud</span> <span class="verse"><a name="20">20</a>och sade:"Lovat vare Guds namn från evighet till evighet.Ty vishet och makt tillhör honom.</span> <span class="verse"><a name="21">21</a>Han låter tider och stunder skifta,han avsätter kungar och tillsätter kungar,han ger de visa deras vishetoch de förståndiga deras förstånd.</span> <span class="verse"><a name="22">22</a>Han uppenbarar det som är djupt och fördolt,han vet vad som finns i mörkretoch hos honom bor ljuset.</span> <span class="verse"><a name="23">23</a>Dig, mina fäders Gud, tackar och prisar jagför att du har gett mig vishet och förmågaoch för att du nu har uppenbarat för migdet vi bad dig om.Ty vad kungen ville vetahar du uppenbarat för oss."</span> <span class="verse"><a name="24">24</a>Sedan gick Daniel in till Arjok, som hade fått order av kungen att förgöra de vise i Babel. Han gick in och sade till honom: "Du skall inte döda de vise i Babel. För mig in till kungen, så skall jag ge honom uttydningen."</span> <span class="verse"><a name="25">25</a>Genast förde Arjok Daniel till kungen och sade till honom: "Jag har funnit en man bland de judiska fångarna som kan ge konungen uttydningen."</span> <span class="verse"><a name="26">26</a>Kungen sade till Daniel, som hade fått namnet Beltesassar: "Kan du verkligen låta mig veta den dröm som jag har sett och vad den betyder?"</span> <span class="verse"><a name="27">27</a>Daniel svarade kungen:"Den hemlighet som konungen vill veta, kan inga vise män, besvärjare, spåmän eller stjärntydare meddela konungen.</span> <span class="verse"><a name="28">28</a>Men det finns en Gud i himlen som kan uppenbara hemligheter, och han har låtit konung Nebukadnessar veta vad som skall ske i kommande dagar. Detta var din dröm och den syn du hade på din bädd:</span> <span class="verse"><a name="29">29</a>När du, o konung, låg på din bädd, började du tänka på vad som kommer att ske i framtiden, och han som uppenbarar hemligheter lät dig veta vad som skall ske.</span> <span class="verse"><a name="30">30</a>För mig har denna hemlighet uppenbarats, inte för att jag är visare än alla andra levande varelser, utan för att uttydningen skulle kungöras för konungen så att du förstår ditt hjärtas tankar.</span> <span class="verse"><a name="31">31</a>Du, o konung, såg i din syn en stor staty framför dig, och den var hög och dess glans överväldigande. Den var förskräcklig att se på.</span> <span class="verse"><a name="32">32</a>Huvudet på statyn var av fint guld, bröstet och armarna av silver, buken och höfterna av koppar.</span> <span class="verse"><a name="33">33</a>Benen var av järn, och fötterna delvis av järn och delvis av lera.</span> <span class="verse"><a name="34">34</a>Medan du såg på den revs en sten loss, men inte genom människohänder, och den träffade statyns fötter av järn och lera och krossade dem.</span> <span class="verse"><a name="35">35</a>Då krossades alltsammans, järnet, leran, kopparn, silvret och guldet, och allt blev som agnar på en tröskloge om sommaren, och vinden förde bort det så att man inte längre kunde finna något spår av det. Men av stenen som hade träffat statyn blev det ett stort berg som uppfyllde hela jorden.</span> <span class="verse"><a name="36">36</a>Detta var drömmen, och nu vill vi säga konungen vad den betyder:</span> <span class="verse"><a name="37">37</a>Du, o konung, konungarnas konung, som himmelens Gud har givit rike, väldighet, makt och ära,</span> <span class="verse"><a name="38">38</a>i din hand har han gett människorna, djuren på marken och fåglarna under himlen, var de än bor, och han har satt dig till herre över alltsammans. Du är det gyllene huvudet.</span> <span class="verse"><a name="39">39</a>Men efter dig skall det uppstå ett annat rike, obetydligare än ditt, och därefter ett tredje rike av koppar, och det skall regera över hela jorden.</span> <span class="verse"><a name="40">40</a>Det fjärde riket skall vara starkt som järn, för järnet krossar och slår sönder allt. Så som järnet förstör allt annat, skall också detta krossa och förstöra.</span> <span class="verse"><a name="41">41</a>Och att du såg fötterna och tårna vara delvis av krukmakarlera och delvis av järn, det betyder att det skall vara ett splittrat rike, men med något av järnets fasthet. Du såg ju att där var järn blandat med lerjord.</span> <span class="verse"><a name="42">42</a>Att tårna på fötterna delvis var av järn och delvis av lera betyder att riket skall vara delvis starkt och delvis svagt.</span> <span class="verse"><a name="43">43</a>Att du såg järnet vara blandat med lerjord betyder att människor skall blanda sig med varandra genom giftermål men att de inte skall hålla samman, lika lite som järn kan förenas med lera.</span> <span class="verse"><a name="44">44</a>Men i de kungarnas dagar skall himmelens Gud upprätta ett rike, som aldrig i evighet skall förstöras och vars makt inte skall överlämnas till något annat folk. Det skall krossa och göra slut på alla dessa andra riken, men själv skall det bestå för evigt.</span> <span class="verse"><a name="45">45</a>Du såg ju att en sten revs loss från berget, men inte genom människohänder, och att den krossade järnet, kopparn, leran, silvret och guldet.Den store Guden har nu uppenbarat för konungen vad som skall ske i framtiden, och drömmen är sann och uttydningen tillförlitlig."</span> <span class="verse"><a name="46">46</a>Då föll kung Nebukadnessar ner på sitt ansikte och tillbad Daniel och befallde att man skulle offra matoffer och rökelseoffer åt honom.</span> <span class="verse"><a name="47">47</a>Och kungen sade till Daniel: "Er Gud är i sanning en Gud över andra gudar, en Herre över kungar och en som uppenbarar hemligheter, eftersom du har kunnat uppenbara denna hemlighet."</span> <span class="verse"><a name="48">48</a>Därefter upphöjde kungen Daniel och gav honom många stora gåvor och satte honom till herre över hela Babels hövdingdöme och till högste föreståndare för alla de vise i Babel.</span> <span class="verse"><a name="49">49</a>På Daniels begäran utsåg kungen Sadrak, Mesak och Abed-Nego att förvalta Babels hövdingdöme, men Daniel själv stannade vid kungens hov.</span> </p></div</div></div></body></html>