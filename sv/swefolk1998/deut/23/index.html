<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Ingen som är kastrerad, vare sig genom krossning eller stympning, skall komma in i Herrens församling.</span> <span class="verse"><a name="2">2</a>Ingen som är född i äktenskapsbrott eller blodskam skall komma in i Herrens församling. Inte ens efterkommande i tionde led skall komma in i Herrens församling.</span> <span class="verse"><a name="3">3</a>Ingen ammonit eller moabit skall komma in i Herrens församling, inte ens efterkommande i tionde led skall någonsin komma in i Herrens församling,</span> <span class="verse"><a name="4">4</a>detta därför att de inte mötte er med mat och dryck på vägen när ni drog ut ur Egypten, och därför att de mot dig lejde Bileam, Beors son, från Petor i Aram-Naharajim för att han skulle förbanna dig.</span> <span class="verse"><a name="5">5</a>Men Herren, din Gud, ville inte lyssna på Bileam, utan Herren, din Gud, förvandlade förbannelsen till välsignelse för dig, ty Herren, din Gud, älskade dig.</span> <span class="verse"><a name="6">6</a>Du skall aldrig någonsin fråga efter deras välfärd och lycka.</span> <span class="verse"><a name="7">7</a>Du skall inte avsky edomiten, för han är din broder. Du skall inte heller avsky egyptiern, för i hans land har du bott som främling.</span> <span class="verse"><a name="8">8</a>Barn som föds av dem i tredje led må komma in i Herrens församling.</span> <span class="verse"><a name="9">9</a>När du drar ut mot dina fiender och slår läger, skall du hålla dig borta från allt som är ont.</span> <span class="verse"><a name="10">10</a>Om någon av dina män är oren, därför att något hänt honom under natten, skall han gå utanför lägret. Han får inte komma in i lägret.</span> <span class="verse"><a name="11">11</a>Mot kvällen skall han bada sig i vatten, och när solen går ner får han gå in i lägret.</span> <span class="verse"><a name="12">12</a>Du skall ha en plats utanför lägret, dit du kan gå avsides.</span> <span class="verse"><a name="13">13</a>Tillsammans med andra redskap skall du ha en pinne, och när du vill sätta dig där ute skall du med den gräva en grop och sedan täcka över din avföring.</span> <span class="verse"><a name="14">14</a>Herren, din Gud, går ju omkring i ditt läger för att rädda dig och ge dina fiender till dig. Därför skall ditt läger vara heligt, så att han inte ser något orent hos dig och vänder sig bort ifrån dig.</span> <span class="verse"><a name="15">15</a>En slav som flytt till dig från sin herre, skall du inte utlämna till hans herre.</span> <span class="verse"><a name="16">16</a>Låt honom få stanna hos dig, på den plats han väljer inom någon av dina städer, var han finner för gott. Du skall inte behandla honom illa.</span> <span class="verse"><a name="17">17</a>Ingen tempelprostituerad får finnas varken bland Israels döttrar eller bland Israels söner.</span> <span class="verse"><a name="18">18</a>Du får inte komma med lönen från kvinnlig eller manlig prostitution till Herrens, din Guds, hus på grund av något löfte, för Herren, din Gud, avskyr bådadera.</span> <span class="verse"><a name="19">19</a>Du skall inte ta ränta av din broder, varken på pengar, livsmedel eller på något annat som man kan ta ränta på.</span> <span class="verse"><a name="20">20</a>Av en utlänning får du ta ränta, men du skall inte ta ränta av din broder, för att Herren, din Gud, må välsigna dig i allt vad du företar dig i det land dit du nu kommer för att ta det i besittning.</span> <span class="verse"><a name="21">21</a>Om du avger ett löfte åt Herren, din Gud, skall du inte dröja att infria det, för Herren, din Gud, skall utkräva det av dig och synd kommer att vila på dig.</span> <span class="verse"><a name="22">22</a>Men om du låter bli att avge något löfte, kommer inte synd att vila på dig.</span> <span class="verse"><a name="23">23</a>Vad dina läppar har talat skall du hålla och göra i enlighet med det frivilliga löfte du med din mun har avgett inför Herren, din Gud.</span> <span class="verse"><a name="24">24</a>När du kommer in i en vingård som tillhör din nästa, får du äta så mycket druvor du vill så att du blir mätt, men du får inte lägga något i ditt kärl.</span> <span class="verse"><a name="25">25</a>När du kommer in på din nästas sädesfält, får du plocka ax med din hand, men du får inte röra din nästas säd med en skära.</span> </p></div</div></div></body></html>