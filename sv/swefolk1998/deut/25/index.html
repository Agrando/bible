<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 25</strong></div><p><span class="verse"><a name="1">1</a>Om en tvist uppstår mellan män och de kommer inför rätta, och man där dömer mellan dem, skall man fria den oskyldige och fälla den skyldige.</span> <span class="verse"><a name="2">2</a>Om den skyldige förtjänar spöstraff, skall domaren befalla honom att lägga sig ner och under sin övervakning låta honom få det antal slag som svarar mot hans brott.</span> <span class="verse"><a name="3">3</a>Fyrtio slag får man ge honom, inte mer, för att din broder inte skall bli vanärad i dina ögon om man fortsätter att slå honom ännu mer.</span> <span class="verse"><a name="4">4</a>Du skall inte binda till munnen på oxen som tröskar.</span> <span class="verse"><a name="5">5</a>När bröder bor tillsammans och en av dem dör utan någon son, skall den dödes hustru inte gifta sig med någon främmande man utanför släkten. Hennes svåger skall gå in till henne och ta henne till hustru och så uppfylla sin plikt som svåger.</span> <span class="verse"><a name="6">6</a>Och den förste son hon föder skall få den döde broderns namn, för att dennes namn inte skall utplånas ur Israel.</span> <span class="verse"><a name="7">7</a>Men om mannen inte vill gifta sig med sin svägerska, skall hon gå upp till de äldste i porten och säga: "Min svåger vägrar att föra sin brors namn vidare i Israel. Han vill inte uppfylla sin plikt som svåger."</span> <span class="verse"><a name="8">8</a>Då skall de äldste i staden där han bor kalla på honom och tala med honom. Om han står fast och säger: "Jag vill inte gifta mig med henne",</span> <span class="verse"><a name="9">9</a>då skall hans svägerska träda fram till honom inför de äldste och dra skon av hans fot och spotta honom i ansiktet och säga: "Så gör man med den man som inte vill bygga upp sin brors hus."</span> <span class="verse"><a name="10">10</a>Hans hus skall sedan i Israel kallas 'den barfotades hus'.</span> <span class="verse"><a name="11">11</a>Om två män slåss med varandra och den enes hustru kommer för att hjälpa sin man mot den andre när denne slår honom, och hon räcker ut sin hand och fattar tag i hans könsdelar,</span> <span class="verse"><a name="12">12</a>då skall du hugga av hennes hand och du skall inte visa henne någon skonsamhet.</span> <span class="verse"><a name="13">13</a>Du skall inte ha två slags vikt i din börs, en stor och en liten,</span> <span class="verse"><a name="14">14</a>och i ditt hem skall du inte ha två slags efamått, ett stort och ett litet.</span> <span class="verse"><a name="15">15</a>Full och rätt vikt skall du ha. Fullt och rätt efamått skall du också ha, för att du må leva länge i det land som Herren, din Gud, ger dig.</span> <span class="verse"><a name="16">16</a>För Herren, din Gud, avskyr alla som gör orätt på detta sätt.</span> <span class="verse"><a name="17">17</a>Kom ihåg vad Amalek gjorde mot dig på vägen, när ni drog ut ur Egypten.</span> <span class="verse"><a name="18">18</a>Utan att frukta Gud gick han emot dig på vägen och slog din eftertrupp, alla de svaga som hade blivit efter, medan du var trött och utmattad.</span> <span class="verse"><a name="19">19</a>När därför Herren, din Gud, har låtit dig få ro för alla dina fiender runt omkring i det land som Herren, din Gud, ger dig till besittning som arvedel, då skall du utplåna minnet av Amalek under himlen. Glöm inte detta!</span> </p></div</div></div></body></html>