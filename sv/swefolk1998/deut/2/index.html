<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>Sålunda vände vi om och tog vägen mot öknen, åt Röda havet till, så som Herren hade sagt till mig, och det tog lång tid att ta oss runt Seirs bergsbygd.</span> <span class="verse"><a name="2">2</a>Då sade Herren till mig:</span> <span class="verse"><a name="3">3</a>"Länge nog har ni gått runt om denna bergsbygd. Vänd er nu mot norr.</span> <span class="verse"><a name="4">4</a>Och säg till folket: Ni kommer att dra fram genom det område som tillhör era bröder, Esaus barn, som bor i Seir. De är rädda för er, men var försiktiga.</span> <span class="verse"><a name="5">5</a>Ni skall inte inlåta er i strid med dem, ty av deras land skall jag inte ge er ens så mycket som en fotsbredd, eftersom jag redan har givit Seirs bergsbygd till besittning åt Esau.</span> <span class="verse"><a name="6">6</a>Mat att äta skall ni inköpa av dem för pengar och vatten att dricka skall ni köpa av dem för pengar.</span> <span class="verse"><a name="7">7</a>Ty Herren, din Gud, har välsignat dig i allt du företagit dig. Han har tagit hand om dig under din vandring i denna stora öken. I dessa fyrtio år har Herren, din Gud, varit med dig och ingenting har fattats dig."</span> <span class="verse"><a name="8">8</a>Så drog vi bort från våra bröder, Esaus barn, som bodde i Seir, och lämnade Hedmarksvägen och Elat och Esjon-Geber. Vi vek av och tog vägen mot Moabs öken.</span> <span class="verse"><a name="9">9</a>Och Herren sade till mig: "Du skall inte angripa Moab eller inlåta dig i strid med dem, ty av deras land skall jag inte ge dig något till besittning, eftersom jag redan har givit Ar till Lots barn."</span> <span class="verse"><a name="10">10</a>- Förr bodde emeerna där, de var ett folk som var stort, talrikt och resligt som anakiterna.</span> <span class="verse"><a name="11">11</a>Liksom anakiterna räknas också de för rafaeer, men moabiterna kallar dem emeer.</span> <span class="verse"><a name="12">12</a>I Seir bodde tidigare horeerna, men Esaus barn drev bort dem och förgjorde dem och bosatte sig i deras land, alldeles som Israel gjorde med det land som Herren hade givit dem till besittning. -</span> <span class="verse"><a name="13">13</a>"Så stå nu upp och gå över floden Sered." Och vi gick då över den flodsänkan.</span> <span class="verse"><a name="14">14</a>Från den tid vi lämnade Kadesh-Barnea till dess vi gick över floden Sered, gick det trettioåtta år, och under den tiden dog hela det släkte av stridsmän som fanns i lägret, så som Herren med ed hade förklarat för dem.</span> <span class="verse"><a name="15">15</a>Ja, Herrens hand var emot dem. Han utrotade dem ur lägret så att de dog.</span> <span class="verse"><a name="16">16</a>Då nu alla stridsmän i folket hade dött,</span> <span class="verse"><a name="17">17</a>sade Herren till mig:</span> <span class="verse"><a name="18">18</a>"Du skall i dag gå över Moabs gräns vid Ar</span> <span class="verse"><a name="19">19</a>och skall då komma i närheten av Ammons barn, men du skall inte angripa dem eller inlåta dig i strid med dem, ty av ammoniternas land skall jag inte ge dig något till besittning, eftersom jag redan har givit det till Lots barn."</span> <span class="verse"><a name="20">20</a>- Också detta räknas till rafaeernas land. Rafaeer bodde där tidigare, men ammoniterna kallar dem samsummiter.</span> <span class="verse"><a name="21">21</a>De var ett folk som var stort, talrikt och resligt som anakiterna. Men Herren förgjorde dem för ammoniterna, som fördrev dem och bosatte sig i deras land.</span> <span class="verse"><a name="22">22</a>På samma sätt gjorde han för Esaus barn som bor i Seir, när han förgjorde horeerna för dem. De drev bort dem och bosatte sig i deras land, där de bor än i dag.</span> <span class="verse"><a name="23">23</a>Även aveerna som bodde i byar ända fram till Gaza blev förgjorda av kaftoreerna, som drog ut från Kaftor och sedan bodde i deras land. -</span> <span class="verse"><a name="24">24</a>"Bryt nu upp och gå över flodsänkan Arnon. Se, jag har givit amoreen Sichon, kungen i Hesbon, och hans land i din hand. Börja att inta det och ge dig i strid med honom.</span> <span class="verse"><a name="25">25</a>Redan i dag skall jag börja att inge fruktan och förskräckelse för dig hos alla folk under himlen, så att de darrar och bävar för dig när de hör berättas om dig."</span> <span class="verse"><a name="26">26</a>Och jag skickade sändebud från Kedemots öken till Sichon, kungen i Hesbon, med fridsamma ord och lät säga:</span> <span class="verse"><a name="27">27</a>"Låt mig gå igenom ditt land. Jag skall strikt följa vägen utan att vika av till höger eller vänster.</span> <span class="verse"><a name="28">28</a>Den mat som du vill sälja till mig för pengar skall jag äta, och det vatten som du vill ge mig för pengar skall jag dricka. Låt mig bara passera igenom till fots</span> <span class="verse"><a name="29">29</a>- på samma sätt som Esaus barn, Seirs invånare, och moabiterna, Ars invånare, handlade mot mig - så att jag kan gå över Jordan in i det land som Herren, vår Gud, vill ge oss."</span> <span class="verse"><a name="30">30</a>Men Sichon, kungen i Hesbon, var inte villig att låta oss gå igenom sitt land, ty Herren, din Gud, hade förhärdat hans ande och gjort hans hjärta hårt för att ge honom i din hand, så som det är i dag.</span> <span class="verse"><a name="31">31</a>Och Herren sade till mig: "Se, jag börjar nu att ge Sichon och hans land till dig. Börja inta det så att du får hans land till besittning."</span> <span class="verse"><a name="32">32</a>Sichon drog då emot oss med allt sitt folk för att strida mot oss vid Jahas.</span> <span class="verse"><a name="33">33</a>Men Herren, vår Gud, överlämnade honom till oss, och vi slog honom, hans söner och allt hans folk.</span> <span class="verse"><a name="34">34</a>Vi intog vid den tiden alla hans städer och gav till spillo alla män, kvinnor och barn i varje stad. Vi lät ingen komma undan.</span> <span class="verse"><a name="35">35</a>Endast boskapen tog vi som byte tillsammans med rovet från de städer vi intog.</span> <span class="verse"><a name="36">36</a>Från Aroer vid floden Arnons strand, och från staden i dalen ända till Gilead fanns ingen stad, vars murar var för höga för oss. Herren, vår Gud, gav allt till oss.</span> <span class="verse"><a name="37">37</a>Men ammoniternas land lät du vara ifred, hela landsträckan längs Jabboks dalsänka och städerna i bergsbygden, alldeles som Herren, vår Gud, hade befallt.</span> </p></div</div></div></body></html>