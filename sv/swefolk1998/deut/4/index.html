<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 4</strong></div><p><span class="verse"><a name="1">1</a>Och nu Israel, lyssna till de stadgar och föreskrifter som jag vill lära er att följa, så att ni må leva och komma in i och ta i besittning det land som Herren, era fäders Gud, vill ge er.</span> <span class="verse"><a name="2">2</a>Ni skall inte lägga något till det som jag befaller er och inte ta något därifrån utan hålla Herrens, er Guds, bud som jag ger er.</span> <span class="verse"><a name="3">3</a>Ni har med egna ögon sett vad Herren har gjort i fråga om Baal-Peor. Herren, din Gud, utrotade ur ditt folk var och en som följde Baal-Peor.</span> <span class="verse"><a name="4">4</a>Men ni som höll fast vid Herren, er Gud, ni lever alla än i dag.</span> <span class="verse"><a name="5">5</a>Se, jag har lärt er stadgar och föreskrifter så som Herren, min Gud, har befallt mig, för att ni skall följa dem i det land dit ni kommer för att ta det i besittning.</span> <span class="verse"><a name="6">6</a>Ni skall hålla och följa dem, och det skall tillräknas er som vishet och förstånd av andra folk. När de får höra om alla dessa lagar skall de säga: "I sanning, detta stora folk är ett vist och förståndigt folk."</span> <span class="verse"><a name="7">7</a>Ty finns det något annat stort folk som har gudar som är så nära det som Herren, vår Gud, är nära oss, så ofta vi åkallar honom?</span> <span class="verse"><a name="8">8</a>Och finns det något annat stort folk som har stadgar och föreskrifter som är så rättfärdiga som hela denna lag som jag i dag lägger fram för er?</span> <span class="verse"><a name="9">9</a>Men tag dig till vara och akta dig väl, så att du inte glömmer vad dina ögon såg och inte låter det vika ifrån ditt hjärta under alla dina livsdagar utan berättar för dina barn och barnbarn</span> <span class="verse"><a name="10">10</a>vad som skedde den dag då du stod inför Herren, din Gud, vid Horeb, då Herren sade till mig: "Samla folket till mig, jag vill låta dem höra mina ord, och de skall lära sig dem så att de fruktar mig så länge de lever på jorden, och de skall lära sina barn dem."</span> <span class="verse"><a name="11">11</a>Ni trädde då fram och stannade vid bergets fot. Berget brann i eld ända upp till himlen, och där var mörker, moln och töcken.</span> <span class="verse"><a name="12">12</a>Och Herren talade till er ur elden. Ni hörde orden men såg ingen gestalt, ni hörde endast rösten.</span> <span class="verse"><a name="13">13</a>Han förkunnade för er sitt förbund som han befallde er att hålla, de tio orden, och han skrev dem på två stentavlor.</span> <span class="verse"><a name="14">14</a>Herren befallde mig på den tiden att jag skulle lära er stadgar och föreskrifter som ni skulle följa i det land dit ni drar för att ta det i besittning.</span> <span class="verse"><a name="15">15</a>Eftersom ni inte såg någon gestalt den dag då Herren talade till er på Horeb ur elden, må ni noga ta er i akt,</span> <span class="verse"><a name="16">16</a>så att ni inte försyndar er genom att ni gör åt er något beläte, något slags avgudabild, en bild av man eller kvinna</span> <span class="verse"><a name="17">17</a>eller en bild av något djur på jorden eller av någon bevingad fågel som flyger under himlen</span> <span class="verse"><a name="18">18</a>eller av något kräldjur på marken eller av någon fisk i vattnet under jorden.</span> <span class="verse"><a name="19">19</a>Och när du lyfter dina ögon upp till himlen och ser solen, månen och stjärnorna, himlens hela härskara, låt dig då inte förledas att tillbe dem och tjäna dem. Ty Herren, din Gud, har gett dem åt alla folk under hela himlen till deras del.</span> <span class="verse"><a name="20">20</a>Men er har Herren tagit och han har fört er ut ur smältugnen, ut ur Egypten, för att ni skall vara hans egendomsfolk, så som ni är i dag.</span> <span class="verse"><a name="21">21</a>Herren blev vred på mig för er skull och svor att jag inte skulle gå över Jordan och inte komma in i det goda land som Herren, din Gud, vill ge dig till arvedel.</span> <span class="verse"><a name="22">22</a>Ty jag kommer att dö i detta land och inte gå över Jordan, men ni skall gå över den och ta det goda landet i besittning.</span> <span class="verse"><a name="23">23</a>Tag er till vara så att ni inte glömmer det förbund som Herren, er Gud, har slutit med er, så att ni inte gör er en avgud, en bild tvärtemot vad Herren, din Gud, har befallt dig.</span> <span class="verse"><a name="24">24</a>Ty Herren, din Gud, är en förtärande eld, han är en nitälskande Gud.</span> <span class="verse"><a name="25">25</a>När du har fött barn och barnbarn och ni bott länge i landet, om ni då försyndar er genom att ni gör er en avgud, ett slags bild, och därmed gör det som är ont i Herrens, din Guds, ögon och väcker hans vrede,</span> <span class="verse"><a name="26">26</a>då tar jag i dag himmel och jord till vittne mot er att ni snabbt kommer att utrotas ur det land dit ni nu går över Jordan för att ta det i besittning. Ni kommer inte att leva där länge utan kommer att helt förgöras.</span> <span class="verse"><a name="27">27</a>Och Herren skall skingra er bland folken, och endast ett litet antal av er skall bli kvar bland de hednafolk som Herren skall driva er bort till.</span> <span class="verse"><a name="28">28</a>Där skall ni tjäna gudar som blivit gjorda av människohänder, gudar av trä och sten. De kan varken se eller höra, äta eller lukta.</span> <span class="verse"><a name="29">29</a>Men om ni där söker Herren, din Gud, skall du finna honom, om du söker honom av hela ditt hjärta och av hela din själ.</span> <span class="verse"><a name="30">30</a>När du är i nöd och allt detta händer dig i kommande dagar, skall du vända om till Herren, din Gud, och lyda hans röst.</span> <span class="verse"><a name="31">31</a>Ty en barmhärtig Gud är Herren, din Gud. Han skall inte överge dig eller förgöra dig. Han skall inte glömma det förbund han med ed har ingått med dina fäder.</span> <span class="verse"><a name="32">32</a>Fråga tider som varit, tider som varit före dig, från den dag då Gud skapade människor på jorden, fråga från himlens ena ände till den andra: Har någonsin något så stort som detta skett eller har man hört talas om något som är detta likt?</span> <span class="verse"><a name="33">33</a>Har något folk hört Guds röst tala ur elden, så som du har hört, och överlevt?</span> <span class="verse"><a name="34">34</a>Eller har någon gud försökt att gå och ta ett folk åt sig ur ett annat folk, genom prövningar, tecken och under, genom krig, genom stark hand och uträckt arm och genom stora och fruktansvärda gärningar, allt detta som Herren, er Gud, har gjort med er i Egypten inför dina ögon.</span> <span class="verse"><a name="35">35</a>Du har själv fått se det, för att du skulle veta att Herren är Gud: Det finns ingen annan än han.</span> <span class="verse"><a name="36">36</a>Från himlen lät han dig höra sin röst för att undervisa dig, och på jorden lät han dig se sin stora eld, och du har hört hans ord ur elden.</span> <span class="verse"><a name="37">37</a>Eftersom han älskade dina fäder och utvalde deras avkomlingar efter dem, förde han genom sin närvaro och stora kraft dig ut ur Egypten.</span> <span class="verse"><a name="38">38</a>Han drev bort för dig folk, större och mäktigare än du, och förde dig in i deras land och gav det åt dig till arvedel, så som det är i dag.</span> <span class="verse"><a name="39">39</a>Därför skall du i dag veta och lägga på hjärtat att Herren är Gud uppe i himlen och nere på jorden: Det finns ingen annan.</span> <span class="verse"><a name="40">40</a>Och du skall hålla hans stadgar och bud som jag i dag ger dig, för att det skall gå väl för dig och dina barn efter dig, och för att du länge skall få leva i det land som Herren, din Gud, vill ge dig för all framtid.</span> <span class="verse"><a name="41">41</a>Vid denna tid avskilde Mose tre städer på andra sidan Jordan, på östra sidan,</span> <span class="verse"><a name="42">42</a>dit en dråpare skulle kunna fly om han hade dödat någon utan vett och vilja och utan att förut ha burit hat till honom. Genom att fly till någon av dessa städer skulle han få leva.</span> <span class="verse"><a name="43">43</a>De var: Beser i öknen på slättlandet för Rubens stam, Ramot i Gilead för Gads stam och Golan i Basan för Manasse stam.</span> <span class="verse"><a name="44">44</a>Detta är den undervisning, som Mose lade fram för Israels barn,</span> <span class="verse"><a name="45">45</a>och dessa är de vittnesbörd, stadgar och föreskrifter som Mose kungjorde för Israels barn sedan de hade dragit ut ur Egypten,</span> <span class="verse"><a name="46">46</a>på andra sidan Jordan i dalen mitt emot Bet-Peor, i amoreerkungen Sichons land, han som bodde i Hesbon och som Mose och Israel slog när de hade dragit ut ur Egypten.</span> <span class="verse"><a name="47">47</a>De intog hans land och Ogs land, kungens i Basan, de två amoreiska kungarnas länder på andra sidan Jordan, på östra sidan,</span> <span class="verse"><a name="48">48</a>från Aroer vid floden Arnons strand ända till berget Sion, det vill säga Hermon,</span> <span class="verse"><a name="49">49</a>och hela Hedmarken på andra sidan Jordan, på östra sidan, ända till Hedmarkshavet, nedanför Pisgas sluttningar.</span> </p></div</div></div></body></html>