<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 22</strong></div><p><span class="verse"><a name="1">1</a>Om du ser att din broders oxe eller får har kommit vilse, skall du inte låta dem vara utan föra dem tillbaka till din broder.</span> <span class="verse"><a name="2">2</a>Om din broder inte bor i din närhet eller om du inte känner ägaren, skall du ta djuret till ditt hus och det skall vara hos dig till dess att din broder frågar efter det. Då skall du lämna tillbaka det åt honom.</span> <span class="verse"><a name="3">3</a>På samma sätt skall du göra med hans åsna, på samma sätt skall du göra med hans kläder och på samma sätt skall du göra med allt annat som din broder kan ha förlorat och som du hittar. Du får inte dra dig undan.</span> <span class="verse"><a name="4">4</a>Om du ser din broders åsna eller oxe falla på vägen, får du inte låta dem vara. Du skall hjälpa honom att resa upp djuret.</span> <span class="verse"><a name="5">5</a>En kvinna skall inte bära manskläder, och en man skall inte klä sig i kvinnoplagg. Ty var och en som gör så är avskyvärd för Herren, din Gud.</span> <span class="verse"><a name="6">6</a>Om du på din väg råkar finna ett fågelbo i något träd eller på marken, med ungar eller ägg, och modern ligger på ungarna eller på äggen, skall du inte ta både modern och ungarna.</span> <span class="verse"><a name="7">7</a>Du skall släppa i väg modern, men ungarna kan du ta för din räkning. Gör så för att det må gå dig väl och du må få ett långt liv.</span> <span class="verse"><a name="8">8</a>När du bygger ett nytt hus skall du förse taket med ett räcke, så att du inte drar blodskuld över ditt hus, om någon skulle falla ner från det.</span> <span class="verse"><a name="9">9</a>Du skall inte så i din vingård två slags grödor. Gör du det kommer alltsammans, både det du har sått och det som själva vingården avkastar, att tillfalla helgedomen.</span> <span class="verse"><a name="10">10</a>Du skall inte plöja med oxe och åsna tillsammans.</span> <span class="verse"><a name="11">11</a>Du skall inte klä dig i tyg av olika garn, av ull och lin tillsammans.</span> <span class="verse"><a name="12">12</a>Du skall göra tofsar i de fyra hörnen på den mantel du höljer dig i.</span> <span class="verse"><a name="13">13</a>Om en man tar sig en hustru och går in till henne, men sedan får motvilja mot henne</span> <span class="verse"><a name="14">14</a>och beskyller henne för skamliga ting och sprider ut ont rykte om henne och säger: "Den här kvinnan tog jag till hustru, men när jag kom in till henne, fann jag inga bevis på att hon var jungfru",</span> <span class="verse"><a name="15">15</a>då skall flickans far och mor föra beviset på att hon var jungfru till de äldste i staden, där de sitter i porten.</span> <span class="verse"><a name="16">16</a>Och flickans far skall säga till de äldste: "Jag gav min dotter till hustru åt den här mannen, men han har fått motvilja mot henne.</span> <span class="verse"><a name="17">17</a>Och se, nu beskyller han henne för skamliga ting och säger: Jag har inte funnit något bevis på att din dotter var jungfru. Men här är beviset på att min dotter var jungfru." Och de skall breda ut klädet inför de äldste i staden.</span> <span class="verse"><a name="18">18</a>Stadens äldste skall då ta mannen och bestraffa honom.</span> <span class="verse"><a name="19">19</a>De skall ålägga honom att böta hundra siklar silver, som de skall ge till flickans far, därför att han har spritt ut ont rykte om en jungfru i Israel. Och hon skall vara hans hustru och han får inte skilja sig från henne, så länge han lever.</span> <span class="verse"><a name="20">20</a>Men om det var sanning, om det inte fanns något bevis på att flickan var jungfru,</span> <span class="verse"><a name="21">21</a>då skall man föra ut flickan utanför dörren till hennes fars hus, och männen i staden skall stena henne till döds, därför att hon har gjort en dårskap i Israel genom att bedriva otukt i sin fars hus. Du skall skaffa bort det onda från dig.</span> <span class="verse"><a name="22">22</a>Om en man ertappas med att ligga med en annan mans hustru, skall de båda dö, både mannen som låg med kvinnan, och kvinnan. Du skall skaffa bort det onda från Israel.</span> <span class="verse"><a name="23">23</a>Om en jungfru är trolovad med en man och en annan man träffar henne i staden och ligger med henne,</span> <span class="verse"><a name="24">24</a>skall ni föra dem båda ut till stadens port och stena dem till döds, flickan, därför att hon inte ropade på hjälp fast hon var i staden, och mannen, därför att han kränkte en annan mans trolovade. Du skall skaffa bort det onda ifrån dig.</span> <span class="verse"><a name="25">25</a>Men om mannen träffade den trolovade flickan ute på marken och han där tog henne med våld och låg med henne, skall bara mannen som låg med henne dö.</span> <span class="verse"><a name="26">26</a>Men mot flickan skall du inte göra något. Hon har inte begått någon synd som förtjänar döden. Det är med detta som när en man överfaller en annan man och mördar honom.</span> <span class="verse"><a name="27">27</a>Ty han träffade henne ute på marken, och den trolovade flickan kan ha ropat men det fanns ingen som kunde rädda henne.</span> <span class="verse"><a name="28">28</a>Om en man träffar en jungfru som inte är trolovad och griper tag i henne och ligger med henne, och de ertappas,</span> <span class="verse"><a name="29">29</a>då skall mannen som låg med flickan ge femtio siklar silver åt flickans far och henne själv skall han ta till sin hustru, därför att han har kränkt henne. Han får inte skilja sig från henne så länge han lever.</span> <span class="verse"><a name="30">30</a>En man får inte ta sin fars hustru och därmed vanära sin fars bädd.</span> </p></div</div></div></body></html>