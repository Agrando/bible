<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 28</strong></div><p><span class="verse"><a name="1">1</a>Om du lyssnar till Herrens, din Guds, röst, genom att noggrant följa alla hans bud som jag i dag ger dig, så skall Herren, din Gud, upphöja dig över alla folk på jorden.</span> <span class="verse"><a name="2">2</a>Och alla dessa välsignelser skall komma över dig och nå fram till dig, när du lyssnar till Herrens, din Guds, röst.</span> <span class="verse"><a name="3">3</a>Välsignad skall du vara i staden,och välsignad ute på marken.</span> <span class="verse"><a name="4">4</a>Välsignad skall ditt moderlivs frukt varaoch din marks gröda,det din boskap föder,din nötboskaps kalvaroch lammen i din hjord.</span> <span class="verse"><a name="5">5</a>Välsignad skall din korg varaoch välsignat ditt baktråg.</span> <span class="verse"><a name="6">6</a>Välsignad skall du vara när du kommer in,och välsignad skall du vara när du går ut.</span> <span class="verse"><a name="7">7</a>När dina fiender reser sig upp mot dig, skall Herren låta dem bli slagna inför dig. På en väg skall de dra ut mot dig, men på sju vägar skall de fly för dig.</span> <span class="verse"><a name="8">8</a>Herren skall befalla sin välsignelse att vara med dig i dina förråd och i allt vad du företar dig. Han skall välsigna dig i det land som Herren, din Gud, ger dig.</span> <span class="verse"><a name="9">9</a>Herren skall upphöja dig till ett heligt folk åt sig, så som han med ed har lovat dig, om du håller Herrens, din Guds, bud och vandrar på hans vägar.</span> <span class="verse"><a name="10">10</a>Och alla folk på jorden skall se att du är uppkallad efter Herrens namn och de skall frukta för dig.</span> <span class="verse"><a name="11">11</a>Herren skall ge dig överflöd av allt gott - barn, avkomma från boskapen och gröda på marken - i det land som Herren med ed har lovat dina fäder att ge dig.</span> <span class="verse"><a name="12">12</a>Herren skall öppna för dig sitt rika förrådshus, himlen, för att ge regn i rätt tid åt ditt land och välsigna alla dina händers verk. Du skall ge lån åt många hednafolk men själv skall du inte låna av någon.</span> <span class="verse"><a name="13">13</a>Herren skall göra dig till huvud och inte till svans. Du skall endast vara över och aldrig vara under, om du lyssnar till Herrens, din Guds, bud som jag i dag ger dig för att du skall hålla och följa dem.</span> <span class="verse"><a name="14">14</a>Vik inte av, vare sig till höger eller vänster, från något av alla de bud som jag i dag ger er, så att du följer andra gudar och tjänar dem.</span> <span class="verse"><a name="15">15</a>Men om du inte lyder Herrens, din Guds, röst och inte håller fast vid och följer alla hans bud och stadgar som jag i dag ger dig, så skall alla dessa förbannelser komma över dig och nå fram till dig:</span> <span class="verse"><a name="16">16</a>Förbannad skall du vara i staden,och förbannad ute på marken.</span> <span class="verse"><a name="17">17</a>Förbannad skall din korg varaoch förbannat ditt baktråg.</span> <span class="verse"><a name="18">18</a>Förbannad skall ditt moderlivs frukt varaoch din marks gröda,din nötboskaps kalvaroch lammen i din hjord.</span> <span class="verse"><a name="19">19</a>Förbannad skall du vara när du kommer in,och förbannad skall du vara när du går ut.</span> <span class="verse"><a name="20">20</a>Herren skall sända över dig förbannelse, förvirring och straff i allt vad du gör och företar dig, till dess du förgörs och snabbt förgås för dina onda gärningars skull, eftersom du har övergivit mig.</span> <span class="verse"><a name="21">21</a>Herren skall låta pesten drabba dig, till dess han har utrotat dig ur det land dit du nu kommer för att ta det i besittning.</span> <span class="verse"><a name="22">22</a>Herren skall slå dig med tärande sjukdom, feber och hetta, med brand och svärd, med sot och rost. Detta skall förfölja dig till dess du förgås.</span> <span class="verse"><a name="23">23</a>Himlen över ditt huvud skall vara som koppar, och jorden under dig skall vara som järn.</span> <span class="verse"><a name="24">24</a>Damm och stoft skall vara det regn Herren ger åt ditt land. Från himlen skall det komma ner över dig, till dess att du förgörs.</span> <span class="verse"><a name="25">25</a>Herren skall låta dig bli slagen inför dina fiender. På en väg skall du dra ut mot dem, men på sju vägar skall du fly för dem, och du skall bli ett avskräckande exempel för alla riken på jorden.</span> <span class="verse"><a name="26">26</a>Dina dödas kroppar skall bli mat åt alla himlens fåglar och åt markens djur, och ingen skall skrämma bort dem.</span> <span class="verse"><a name="27">27</a>Herren skall slå dig med Egyptens utslag och bölder, med skabb och skorv, så att du inte kan botas.</span> <span class="verse"><a name="28">28</a>Herren skall slå dig med vanvett, blindhet och sinnesförvirring.</span> <span class="verse"><a name="29">29</a>Du skall famla mitt på ljusa dagen, så som en blind famlar i mörker, och du skall inte ha framgång på dina vägar. Du skall bli förtryckt och plundrad i alla dina dagar utan att någon räddar dig.</span> <span class="verse"><a name="30">30</a>Du skall trolova dig med en kvinna, men en annan man skall ligga med henne. Du skall bygga ett hus, men inte få bo i det. Du skall plantera en vingård, men inte få skörda någon frukt från den.</span> <span class="verse"><a name="31">31</a>Din oxe skall slaktas inför dina ögon, men du skall inte få äta av den. Din åsna skall rövas bort från dig i din åsyn och inte föras tillbaka till dig. Dina får skall ges till dina fiender utan att någon kommer till din hjälp.</span> <span class="verse"><a name="32">32</a>Dina söner och döttrar skall ges till främmande folk, och dina ögon skall se det och ivrigt längta efter dem varje dag, men du skall stå maktlös.</span> <span class="verse"><a name="33">33</a>Ett folk som du inte känner skall äta frukten av din mark och allt ditt arbete. Du skall i alla dina dagar bli förtryckt och utsatt för våld.</span> <span class="verse"><a name="34">34</a>Du skall drivas till vanvett av det du kommer att se med dina ögon.</span> <span class="verse"><a name="35">35</a>Herren skall slå dig med svåra bölder på knän och ben, ja, från fotbladet ända till hjässan, så att du inte skall kunna botas.</span> <span class="verse"><a name="36">36</a>Herren skall föra dig och den kung som du sätter över dig bort till ett folk som varken du eller dina fäder har känt, och där skall du tjäna andra gudar, gudar av trä och sten.</span> <span class="verse"><a name="37">37</a>Du skall bli till häpnad och ett ordspråk och en nidvisa bland alla de hednafolk som Herren skall föra dig till.</span> <span class="verse"><a name="38">38</a>På åkern skall du föra ut mycket säd, men du skall skörda litet, för gräshoppor skall äta upp den.</span> <span class="verse"><a name="39">39</a>Vingårdar skall du plantera och bruka, men inget vin skall du få att dricka och inget skall du få samla in, ty maskar skall äta upp allt.</span> <span class="verse"><a name="40">40</a>Olivplanteringar skall du ha överallt i ditt land, men du skall inte smörja din kropp med oljan, för oliverna skall falla av.</span> <span class="verse"><a name="41">41</a>Söner och döttrar skall du föda, men du skall inte få behålla dem, för de måste gå i fångenskap.</span> <span class="verse"><a name="42">42</a>Alla dina träd och all din marks frukt skall angripas av gräshoppor.</span> <span class="verse"><a name="43">43</a>Främlingen som bor hos dig skall höja sig över dig allt högre och högre, men du skall sjunka ner allt djupare och djupare.</span> <span class="verse"><a name="44">44</a>Han skall ge lån åt dig, men du skall inte ge lån åt honom. Han skall bli huvudet och du skall bli svansen.</span> <span class="verse"><a name="45">45</a>Alla dessa förbannelser skall komma över dig och förfölja dig och träffa dig till dess att du går under, därför att du inte lyssnade till Herrens, din Guds, röst och inte höll de bud och stadgar som han gav dig.</span> <span class="verse"><a name="46">46</a>Som tecken och under skall de komma över dig och dina efterkommande till evig tid.</span> <span class="verse"><a name="47">47</a>Eftersom du inte tjänade Herren, din Gud, med glädje och av hjärtans lust, medan du hade överflöd på allt,</span> <span class="verse"><a name="48">48</a>skall du komma att tjäna fiender som Herren skall sända mot dig, under hunger, törst och nakenhet och brist på allt. Och han skall lägga ett järnok på din nacke till dess att han har utrotat dig.</span> <span class="verse"><a name="49">49</a>Herren skall sända över dig ett folk från fjärran, från jordens ände, likt örnen i sin flykt, ett folk vars språk du inte förstår,</span> <span class="verse"><a name="50">50</a>ett folk med bister uppsyn, som inte tar hänsyn till de gamla och inte visar förbarmande med de unga.</span> <span class="verse"><a name="51">51</a>Det folket skall äta upp frukten av din boskap och frukten av din mark, till dess du utrotas, ty de skall inte lämna kvar åt dig vare sig säd, vin eller olja, inte din nötboskaps kalvar eller lammen i din hjord, till dess de har gjort slut på dig.</span> <span class="verse"><a name="52">52</a>De skall angripa dig i alla dina städer, till dess att dina höga och befästa murar som du förtröstar på, faller i hela ditt land. Ja, de skall angripa dig i alla dina städer över hela ditt land, det land som Herren, din Gud, har gett dig.</span> <span class="verse"><a name="53">53</a>I sådan nöd och sådant trångmål skall din fiende försätta dig att du skall äta din egen livsfrukt, köttet av dina söner och döttrar som Herren, din Gud, har gett dig.</span> <span class="verse"><a name="54">54</a>En veklig och mycket bortskämd man hos dig skall då med så ont öga se på sin bror och på hustrun som han tar i famn och på de barn han ännu har kvar,</span> <span class="verse"><a name="55">55</a>att han inte åt någon av dem vill dela med sig av sina barns kött, ty han äter det själv, eftersom han inte har något annat kvar. I sådan nöd och sådant trångmål skall din fiende försätta dig i alla dina städer.</span> <span class="verse"><a name="56">56</a>En veklig och bortskämd kvinna hos dig, så veklig och bortskämd att hon inte ens försökt sätta sin fot på marken, skall då med så ont öga se på mannen som hon tar i famn och på sin son och sin dotter,</span> <span class="verse"><a name="57">57</a>att hon missunnar dem efterbörden som kommer ur hennes liv och barnen som hon föder. I brist på allt annat skall hon i hemlighet äta detta. I sådan nöd och sådant trångmål skall din fiende försätta dig i dina städer.</span> <span class="verse"><a name="58">58</a>Om du inte noggrant följer alla ord i denna lag som är skrivna i denna bok, så att du fruktar detta härliga och fruktansvärda namn " Herren, din Gud",</span> <span class="verse"><a name="59">59</a>då skall Herren sända mycket svåra plågor över dig och dina efterkommande, stora och långvariga plågor, elakartade och långvariga sjukdomar.</span> <span class="verse"><a name="60">60</a>Han skall låta Egyptens alla farsoter, som du är rädd för, komma tillbaka, och de skall drabba dig.</span> <span class="verse"><a name="61">61</a>Också många andra sjukdomar och plågor, som inte är nerskrivna i denna lagbok, skall Herren låta komma över dig till dess att du går under.</span> <span class="verse"><a name="62">62</a>Och av er skall det bli kvar ett fåtal, ni som tidigare var talrika som stjärnorna på himlen. Detta därför att du inte lyssnade till Herrens, din Guds, röst.</span> <span class="verse"><a name="63">63</a>Och det skall ske att liksom Herren förut fröjdade sig över er, när han fick göra er gott och föröka er, så skall Herren nu fröjda sig över er, när han utrotar och förgör er. Ni skall ryckas bort ur det land som ni är på väg till för att ta i besittning.</span> <span class="verse"><a name="64">64</a>Herren skall sprida ut dig bland alla folk, från jordens ena ände till den andra, och där skall du tjäna andra gudar som varken du eller dina fäder har känt, gudar av trä och sten.</span> <span class="verse"><a name="65">65</a>Bland de folken skall du inte få någon ro eller någon vila för din fot. Herren skall där ge dig ett bävande hjärta och förtvinande ögon och en ångestfylld själ.</span> <span class="verse"><a name="66">66</a>Du skall sväva i största livsfara, du skall darra både natt och dag och inte vara säker för ditt liv.</span> <span class="verse"><a name="67">67</a>Om morgonen skall du säga: "Om det ändå vore kväll!", och om kvällen skall du säga: "Om det ändå vore morgon!" Detta på grund av den fruktan du skall känna i ditt hjärta och den syn dina ögon skall se.</span> <span class="verse"><a name="68">68</a>Och Herren skall föra dig tillbaka till Egypten på skepp, på den väg om vilken jag sade till dig: "Du skall inte se den mer." Där skall ni bjuda ut er till salu som slavar och slavinnor åt era fiender. Men ingen skall vilja köpa.</span> </p></div</div></div></body></html>