<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 12</strong></div><p><span class="verse"><a name="1">1</a>Detta är de stadgar och föreskrifter som ni skall vara noga med att följa i det land, som Herren, dina fäders Gud, har gett dig till besittning, så länge ni lever på jorden.</span> <span class="verse"><a name="2">2</a>Ni skall i grund förstöra alla de platser där de folk som ni fördriver har tillbett sina gudar, på höga berg och höjder eller under lummiga träd.</span> <span class="verse"><a name="3">3</a>Ni skall bryta ner deras altaren, slå sönder deras stoder och bränna upp deras aseror i eld, hugga ner deras avgudabilder och utplåna deras namn från sådana platser.</span> <span class="verse"><a name="4">4</a>Ni skall inte tjäna Herren, er Gud, på deras sätt,</span> <span class="verse"><a name="5">5</a>utan den plats som Herren, er Gud, utväljer bland alla era stammar för att där fästa sitt namn, denna hans boning skall ni söka och dit skall du gå.</span> <span class="verse"><a name="6">6</a>Dit skall ni föra era brännoffer och slaktoffer, ert tionde, och era händers bidrag, era löftesoffer och frivilliga offer och det förstfödda av er nötboskap och småboskap.</span> <span class="verse"><a name="7">7</a>Och där skall ni äta inför Herrens, er Guds, ansikte och glädja er med ert husfolk över allt vad ni har förvärvat, det som Herren, din Gud, har välsignat dig med.</span> <span class="verse"><a name="8">8</a>Ni skall då inte göra allt som vi i dag gör här, där var och en gör vad han själv anser vara rätt.</span> <span class="verse"><a name="9">9</a>Ni har ju ännu inte kommit in i den vila och den arvedel som Herren, din Gud, vill ge dig.</span> <span class="verse"><a name="10">10</a>Men när ni har gått över Jordan och bor i det land som Herren, er Gud, vill ge er till arvedel och när han har låtit er få ro för alla era fiender runt omkring och ni bor i trygghet,</span> <span class="verse"><a name="11">11</a>då skall ni föra allt som jag befaller er till den plats som Herren, er Gud, utväljer till boning åt sitt namn: era brännoffer och slaktoffer, ert tionde, era händers bidrag och alla de utvalda löftesoffer som ni ger Herren löfte om.</span> <span class="verse"><a name="12">12</a>Där skall ni glädja er inför Herrens, er Guds, ansikte med era söner och döttrar, tjänare och tjänarinnor och med leviten som bor inom era portar, för han har ju ingen egen lott eller arvedel med er.</span> <span class="verse"><a name="13">13</a>Tag dig till vara så att du inte offrar dina brännoffer på vilken plats som helst.</span> <span class="verse"><a name="14">14</a>Endast där, på den plats Herren utväljer inom en av dina stammar, skall du offra dina brännoffer, och där skall du göra allt vad jag befaller dig.</span> <span class="verse"><a name="15">15</a>Däremot får du slakta och äta kött så mycket du önskar inom alla dina städer, allt efter den välsignelse som Herren, din Gud, ger dig. Både den som är oren och den som är ren får äta av det, som vore det kött av gasell eller hjort.</span> <span class="verse"><a name="16">16</a>Men blodet får ni inte förtära. Det skall du hälla ut på marken som vatten.</span> <span class="verse"><a name="17">17</a>Du får inte inom dina portar äta tionden av din säd, ditt vin och din olja och inte heller det förstfödda av din nötboskap och din småboskap eller något av de löftesoffer som du gett löfte om eller av dina frivilliga offer eller av dina händers bidrag.</span> <span class="verse"><a name="18">18</a>På den plats som Herren, din Gud, utväljer skall du äta det inför Herrens, din Guds, ansikte tillsammans med din son och dotter, din tjänare och tjänarinna och med leviten som bor inom dina portar. Och du skall glädja dig inför Herrens, din Guds, ansikte över allt vad du har förvärvat.</span> <span class="verse"><a name="19">19</a>Se till att du inte glömmer bort leviten så länge du lever i ditt land.</span> <span class="verse"><a name="20">20</a>När Herren, din Gud, har utvidgat ditt område så som han har lovat dig, och du tänker så: "Jag vill äta kött", eftersom du har lust att äta kött, så må du äta kött så mycket du vill.</span> <span class="verse"><a name="21">21</a>Om den plats som Herren, din Gud, utväljer till att där fästa sitt namn ligger för långt bort för dig, så må du enligt min befallning till dig slakta av den nötboskap och av den småboskap som Herren har gett dig och äta av det inom dina portar, så mycket du vill.</span> <span class="verse"><a name="22">22</a>Men du skall äta det så som man äter kött av gasell eller hjort. Både den som är oren och den som är ren får äta av det.</span> <span class="verse"><a name="23">23</a>Men se till att du inte förtär blodet, ty blodet är livet, och du får inte äta livet tillsammans med köttet.</span> <span class="verse"><a name="24">24</a>Du får inte förtära det. Du skall hälla ut det på marken som vatten.</span> <span class="verse"><a name="25">25</a>Du får inte förtära det, för att det må gå dig väl, och dina barn efter dig, när du gör det som är rätt i Herrens ögon.</span> <span class="verse"><a name="26">26</a>Men de heliga gåvor som du vill bära fram, och dina löftesoffer, skall du ta med dig till den plats som Herren utväljer.</span> <span class="verse"><a name="27">27</a>Av dina brännoffer skall du offra köttet och blodet på Herrens, din Guds, altare. Av dina slaktoffer skall blodet gjutas ut på Herrens, din Guds, altare. Men köttet må du äta.</span> <span class="verse"><a name="28">28</a>Var noga med att lyda alla dessa bud som jag ger dig, för att det till evig tid må gå dig väl och dina barn efter dig, när du gör det som är gott och rätt i Herrens, din Guds, ögon.</span> <span class="verse"><a name="29">29</a>När Herren, din Gud, har utrotat de hednafolk som du nu kommer till för att fördriva, och du har drivit bort dem och bor i deras land,</span> <span class="verse"><a name="30">30</a>se då till att du inte lockas till att följa deras seder, sedan de blivit röjda ur vägen för dig. Fråga inte efter deras gudar, så att du säger: "Hur dyrkade dessa folk sina gudar? Jag vill göra på samma sätt."</span> <span class="verse"><a name="31">31</a>Så skall inte du göra när du tillber Herren, din Gud, ty allt som är avskyvärt för Herren och som han hatar, det har de gjort till sina gudars ära. Ja, till och med sina söner och döttrar bränner de upp i eld åt sina gudar.</span> <span class="verse"><a name="32">32</a>Allt vad jag befaller er skall ni vara noga med att följa. Du skall inte lägga något till det och inte ta något därifrån.</span> </p></div</div></div></body></html>