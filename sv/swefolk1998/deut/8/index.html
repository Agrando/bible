<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 8</strong></div><p><span class="verse"><a name="1">1</a>Alla de bud som jag i dag ger dig skall ni vara noga med att följa för att ni må leva och bli talrika, och för att ni må komma in i och ta i besittning det land som Herren med ed har lovat era fäder.</span> <span class="verse"><a name="2">2</a>Kom ihåg hur Herren, din Gud, i fyrtio år ledde dig hela vägen i öknen för att ödmjuka dig och pröva dig och så lära känna vad som var i ditt hjärta, om du skulle hålla hans bud eller inte.</span> <span class="verse"><a name="3">3</a>Han ödmjukade dig och lät dig hungra, och han gav dig manna att äta, en mat som varken du eller dina fäder kände till, för att han skulle lära dig förstå att människan lever inte bara av bröd, utan av allt som utgår från Herrens mun.</span> <span class="verse"><a name="4">4</a>Dina kläder blev inte utslitna och din fot svullnade inte under dessa fyrtio år.</span> <span class="verse"><a name="5">5</a>Du skall veta i ditt hjärta att Herren, din Gud, fostrar dig, så som en man fostrar sin son,</span> <span class="verse"><a name="6">6</a>och du skall hålla Herrens, din Guds, bud så att du vandrar på hans vägar och fruktar honom.</span> <span class="verse"><a name="7">7</a>Ty Herren, din Gud, för dig in i ett gott land, ett land med vattenbäckar, källor och djupa vatten som flödar fram i dalar och på berg.</span> <span class="verse"><a name="8">8</a>Det är ett land med vete och korn, med vinstockar, fikonträd och granatträd, ett land med ädla olivträd och med honung,</span> <span class="verse"><a name="9">9</a>ett land där du inte skall äta ditt bröd i fattigdom och där ingenting skall fattas dig, ett land där stenarna är av järn och där du skall bryta koppar ur bergen.</span> <span class="verse"><a name="10">10</a>Du skall äta och bli mätt, och du skall prisa Herren, din Gud, för det goda land han har gett dig.</span> <span class="verse"><a name="11">11</a>Se till att du inte glömmer Herren, din Gud, utan håller hans bud, föreskrifter och stadgar, som jag i dag ger dig.</span> <span class="verse"><a name="12">12</a>När du äter och blir mätt och bygger vackra hus och bor i dem,</span> <span class="verse"><a name="13">13</a>när din nötboskap och din småboskap förökas och ditt silver och guld och allt annat du har förökas,</span> <span class="verse"><a name="14">14</a>då må ditt hjärta inte bli högmodigt, så att du glömmer Herren, din Gud, som förde dig ut ur Egyptens land, ur träldomshuset.</span> <span class="verse"><a name="15">15</a>Det var han som ledde dig genom den stora och fruktansvärda öknen, bland giftiga ormar och skorpioner och över torr mark utan vatten, men som lät vatten komma ut åt dig ur den hårda klippan</span> <span class="verse"><a name="16">16</a>och som gav dig manna att äta i öknen, en mat som dina fäder inte kände till, detta för att ödmjuka och pröva dig för att sedan göra dig gott.</span> <span class="verse"><a name="17">17</a>Du skall inte säga i ditt hjärta: "Min egen kraft och min hands styrka har skaffat mig denna rikedom".</span> <span class="verse"><a name="18">18</a>Du skall komma ihåg Herren, din Gud, ty det är han som ger dig kraft att förvärva rikedom, därför att han vill upprätthålla det förbund som han med ed har slutit med dina fäder, så som det är i dag.</span> <span class="verse"><a name="19">19</a>Men om du glömmer Herren, din Gud, och följer andra gudar, tjänar och tillber dem, så bedyrar jag i dag för er att ni förvisso skall förgås.</span> <span class="verse"><a name="20">20</a>Liksom de hednafolk som Herren förgör för er skall också ni förgås, därför att ni inte lyssnade till Herrens, er Guds, röst.</span> </p></div</div></div></body></html>