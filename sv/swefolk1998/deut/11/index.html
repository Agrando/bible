<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 11</strong></div><p><span class="verse"><a name="1">1</a>Du skall älska Herren, din Gud, och alltid iaktta vad han ålagt dig, hans stadgar, domslut och bud.</span> <span class="verse"><a name="2">2</a>Ni skall i dag besinna - det gäller inte era barn som ej har erfarit eller sett det - hur Herren, er Gud, har fostrat er, besinna hans storhet, hans starka hand och uträckta arm,</span> <span class="verse"><a name="3">3</a>de tecken och gärningar som han gjorde i Egypten med farao, kungen i Egypten, och med hela hans land,</span> <span class="verse"><a name="4">4</a>och vad han gjorde med egyptiernas här, med deras hästar och vagnar, hur han lät Röda havets vatten strömma över dem när de förföljde er, och hur Herren då förgjorde dem så att de nu inte mer är till.</span> <span class="verse"><a name="5">5</a>Och tänk på vad han gjorde med er i öknen, ända till dess ni kom hit,</span> <span class="verse"><a name="6">6</a>och vad han gjorde med Datan och Abiram, söner till Eliab, Rubens son, när jorden öppnade sitt gap och mitt i Israel slukade dem med deras familjer, deras tält och allt levande som följde dem.</span> <span class="verse"><a name="7">7</a>Ni har med egna ögon sett alla de stora gärningar som Herren har gjort.</span> <span class="verse"><a name="8">8</a>Håll därför alla de bud som jag i dag ger dig, så att ni blir starka och kan gå in i och inta det land dit ni nu drar vidare för att ta det i besittning,</span> <span class="verse"><a name="9">9</a>och så att ni må länge leva i det land som Herren med ed lovade era fäder att ge åt dem och deras efterkommande, ett land som flödar av mjölk och honung.</span> <span class="verse"><a name="10">10</a>Ty det land som du nu kommer till för att ta det i besittning är inte som Egyptens land som ni drog ut ifrån, där du måste trampa upp vatten till den säd du sådde, så som man gör i en köksträdgård.</span> <span class="verse"><a name="11">11</a>Nej, det land dit ni nu drar för att ta det i besittning är ett land med berg och dalar, som får vatten att dricka genom himlens regn.</span> <span class="verse"><a name="12">12</a>Det är ett land som Herren, din Gud, vårdar sig om. Ständigt vilar Herrens, din Guds, ögon på det, från årets början till årets slut.</span> <span class="verse"><a name="13">13</a>Om ni nu lyssnar till de bud som jag i dag ger er så att ni älskar Herren, er Gud, och tjänar honom av hela ert hjärta och av hela er själ,</span> <span class="verse"><a name="14">14</a>då skall jag ge regn åt ert land i rätt tid, höstregn och vårregn, och du skall få bärga in din säd, ditt vin och din olja.</span> <span class="verse"><a name="15">15</a>Jag skall ge din boskap gräs på din mark, och du skall äta och bli mätt.</span> <span class="verse"><a name="16">16</a>Men se till, så att inte era hjärtan blir förförda och ni viker av och tjänar andra gudar och tillber dem,</span> <span class="verse"><a name="17">17</a>ty då skall Herrens vrede upptändas mot er, och han skall tillsluta himlen så att regn inte faller och marken inte ger sin gröda och ni snabbt blir utrotade ur det goda land som Herren ger er.</span> <span class="verse"><a name="18">18</a>Ni skall lägga dessa mina ord på ert hjärta och ert sinne, och binda dem som ett tecken på er hand, och de skall vara som ett band till påminnelse på er panna.</span> <span class="verse"><a name="19">19</a>Ni skall lära era barn dem genom att du talar om dem när du sitter i ditt hus och när du går på vägen, när du lägger dig och när du stiger upp.</span> <span class="verse"><a name="20">20</a>Du skall skriva dem på dörrposterna i ditt hus och på dina portar,</span> <span class="verse"><a name="21">21</a>för att ni och era barn länge må få leva i det land som Herren med ed har lovat era fäder att ge dem, så länge som himlen välver sig över jorden.</span> <span class="verse"><a name="22">22</a>Ty om ni noga håller alla dessa bud som jag ger er att följa, så att ni älskar Herren, er Gud, och vandrar på alla hans vägar och håller er till honom,</span> <span class="verse"><a name="23">23</a>då skall Herren driva bort alla dessa folk för er, och ni skall lägga under er folk som är större och mäktigare än ni själva.</span> <span class="verse"><a name="24">24</a>Varje ort där ni sätter er fot skall bli er. Från öknen till Libanon och från floden, floden Eufrat, ända till Västra havet skall ert område sträcka sig.</span> <span class="verse"><a name="25">25</a>Ingen skall kunna stå er emot. Fruktan och förskräckelse för er skall Herren, er Gud, sända över hela det land ni beträder, så som han har lovat er.</span> <span class="verse"><a name="26">26</a>Se, jag förelägger er i dag välsignelse och förbannelse:</span> <span class="verse"><a name="27">27</a>Välsignelse, om ni lyssnar till Herrens, er Guds, bud som jag i dag ger er,</span> <span class="verse"><a name="28">28</a>och förbannelse om ni inte lyssnar till Herrens, er Guds, bud, utan viker av ifrån den väg jag i dag befaller er att gå och följer andra gudar som ni inte känner.</span> <span class="verse"><a name="29">29</a>Och när Herren, din Gud, har låtit dig komma in i det land dit du går för att ta det i besittning, skall du utdela välsignelsen på berget Gerissim och förbannelsen på berget Ebal.</span> <span class="verse"><a name="30">30</a>Dessa berg ligger, som ni vet, på andra sidan Jordan, bortom den väg som går mot solens nedgång i kananeernas land, de som bor i ödemarken mitt emot Gilgal, vid Mores terebinter.</span> <span class="verse"><a name="31">31</a>Ni står nu i begrepp att gå över Jordan för att komma in i och ta i besittning det land som Herren, er Gud, ger er. När ni tagit det i besittning och bor där,</span> <span class="verse"><a name="32">32</a>skall ni vara noga med att följa alla de stadgar och rådslut som jag i dag förelägger er.</span> </p></div</div></div></body></html>