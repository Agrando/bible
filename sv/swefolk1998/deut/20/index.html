<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 20</strong></div><p><span class="verse"><a name="1">1</a>När du drar ut i krig mot dina fiender och får se hästar och vagnar och ett folk större än du, skall du inte bli rädd för dem, ty Herren, din Gud, som förde dig upp ur Egyptens land, är med dig.</span> <span class="verse"><a name="2">2</a>När ni står beredda att gå till strid, skall prästen träda fram och tala till folket.</span> <span class="verse"><a name="3">3</a>Han skall säga till dem: "Hör, Israel! Ni står i dag beredda att gå till strid mot era fiender. Låt inte era hjärtan vara modlösa. Var inte rädda, bäva inte för dem och var inte förskräckta,</span> <span class="verse"><a name="4">4</a>ty Herren, er Gud, går själv med er för att strida för er mot era fiender och ge er seger."</span> <span class="verse"><a name="5">5</a>Och tillsyningsmännen skall säga till folket: "Om någon har byggt sig ett nytt hus men ännu inte invigt det, må han vända tillbaka hem så att inte en annan kommer och inviger det, om han själv faller i striden.</span> <span class="verse"><a name="6">6</a>Om någon har planterat en vingård men ännu inte fått skörda frukten från den, må han vända tillbaka hem så att inte en annan kommer och skördar frukten av den, om han själv faller i striden.</span> <span class="verse"><a name="7">7</a>Om någon har trolovat sig med en kvinna men ännu inte tagit henne till sig, må han vända tillbaka hem så att inte en annan tar henne till sig, om han själv faller i striden."</span> <span class="verse"><a name="8">8</a>Vidare skall tillsyningsmännen säga till folket: "Om någon är rädd och har ett modlöst hjärta, må han vända tillbaka hem så att inte också hans bröders hjärtan blir lika modlösa som hans eget."</span> <span class="verse"><a name="9">9</a>När tillsyningsmännen har avslutat sitt tal till folket, skall befälhavare över hären tillsättas och dessa skall gå i spetsen för folket.</span> <span class="verse"><a name="10">10</a>När du kommer till någon stad för att strida mot den, skall du först erbjuda den fred.</span> <span class="verse"><a name="11">11</a>Om den då ger ett fredligt svar och öppnar sina portar för dig, skall allt folket som finns där bli arbetspliktigt under dig och tjäna dig.</span> <span class="verse"><a name="12">12</a>Men om den inte vill ha fred utan vill föra krig mot dig, skall du belägra den.</span> <span class="verse"><a name="13">13</a>Och när Herren, din Gud, ger den i din hand skall du slå alla av mankön där med svärd.</span> <span class="verse"><a name="14">14</a>Men kvinnorna, barnen, boskapen och allt annat som finns i staden, ja, allt rov, skall du ha som ditt byte. Du skall njuta av det rov som Herren, din Gud, har gett dig från dina fiender.</span> <span class="verse"><a name="15">15</a>Så skall du göra med alla de städer som är mycket långt borta från dig och som inte hör till dessa hednafolks städer.</span> <span class="verse"><a name="16">16</a>Men i de städer som tillhör dessa folk och som Herren, din Gud, ger dig till arvedel skall du inte låta något som andas få leva.</span> <span class="verse"><a name="17">17</a>Du skall ge dem till spillo: hetiterna och amoreerna, kananeerna och perisseerna, hiveerna och jebusiterna, så som Herren, din Gud, har befallt dig,</span> <span class="verse"><a name="18">18</a>för att de inte skall lära er att bedriva alla de vedervärdigheter som de själva har bedrivit till sina gudars ära och så komma er att synda mot Herren, er Gud.</span> <span class="verse"><a name="19">19</a>Om du belägrar en stad under lång tid för att erövra och inta den, skall du inte förstöra träden omkring den genom att höja din yxa mot dem. Du må äta av deras frukt, men du får inte hugga ner dem. Träden på marken är ju inte människor, som skall drabbas när du går till angrepp.</span> <span class="verse"><a name="20">20</a>Men träd som du vet inte bär ätbar frukt må du förstöra och hugga ner och av dem bygga belägringsverk mot den fientliga staden till dess den faller.</span> </p></div</div></div></body></html>