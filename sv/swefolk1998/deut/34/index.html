<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 34</strong></div><p><span class="verse"><a name="1">1</a>Mose gick från Moabs hedar upp på berget Nebo, på toppen av Pisga, mitt emot Jeriko. Där lät Herren honom se hela landet, från Gilead ända till Dan</span> <span class="verse"><a name="2">2</a>och hela Naftali och Efraims och Manasse land och hela Juda land, ända till Västra havet,</span> <span class="verse"><a name="3">3</a>och Negev och Jordanslätten, det vill säga lågslätten vid Jeriko, Palmstaden, ända till Soar.</span> <span class="verse"><a name="4">4</a>Och Herren sade till honom: "Detta är det land, som jag med ed har lovat åt Abraham, Isak och Jakob, när jag sade: Åt dina efterkommande skall jag ge det. Jag har låtit dig se det med dina ögon, men dit in skall du inte komma."</span> <span class="verse"><a name="5">5</a>Och Herrens tjänare Mose dog där i Moabs land, så som Herren hade sagt.</span> <span class="verse"><a name="6">6</a>Han begravde honom i dalen i Moabs land, mitt emot Bet-Peor. Men till denna dag har ingen fått veta var hans grav finns.</span> <span class="verse"><a name="7">7</a>Mose var etthundratjugo år när han dog, hans ögon var inte skumma, hans livskraft inte försvunnen.</span> <span class="verse"><a name="8">8</a>Israels barn sörjde Mose på Moabs hedar under trettio dagar. Sedan var sorgetidens gråtodagar efter Mose slut.</span> <span class="verse"><a name="9">9</a>Josua, Nuns son, var fylld med vishetens ande, ty Mose hade lagt sina händer på honom. Och Israels barn lydde honom och gjorde som Herren hade befallt Mose.</span> <span class="verse"><a name="10">10</a>I Israel uppstod inte mer någon profet lik Mose, någon som Herren kände ansikte mot ansikte,</span> <span class="verse"><a name="11">11</a>ingen om man tänker på alla de tecken och under som Herren hade sänt honom att göra i Egyptens land, med farao och alla hans tjänare och med hela hans land,</span> <span class="verse"><a name="12">12</a>och om man tänker på all den väldiga kraft som Mose visade, och på alla de stora och fruktansvärda gärningar som han gjorde inför ögonen på hela Israel.</span> </p></div</div></div></body></html>