<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>Ni är Herrens, er Guds, barn. Ni skall inte rista märken på er eller göra er skalliga ovanför pannan för de döda,</span> <span class="verse"><a name="2">2</a>ty du är ett folk som är helgat åt Herren, din Gud, och dig har Herren utvalt till att vara hans egendomsfolk bland alla folk på jorden.</span> <span class="verse"><a name="3">3</a>Du skall inte äta något avskyvärt.</span> <span class="verse"><a name="4">4</a>Dessa djur får ni äta: oxe, får, get, hjort,</span> <span class="verse"><a name="5">5</a>gasell, dovhjort, stenbock, dison, teoantilop och semer.</span> <span class="verse"><a name="6">6</a>Alla djur med klövar, kluvna i två halvor, och som idisslar får ni äta.</span> <span class="verse"><a name="7">7</a>Men dessa får ni inte äta av dem som idisslar och av dem som har kluvna klövar: kamelen, haren och klippgrävlingen. Ty även om de idisslar har de inte klövar. De är orena för er.</span> <span class="verse"><a name="8">8</a>Inte heller svinet, ty även om det har klövar idisslar det inte. Det är orent för er. Ni skall inte äta av deras kött, och deras döda kroppar skall ni inte röra.</span> <span class="verse"><a name="9">9</a>Av allt det som lever i vattnet får ni äta detta: Allt som har fenor och fjäll får ni äta.</span> <span class="verse"><a name="10">10</a>Men ni skall inte äta det som saknar fenor och fjäll. Det är orent för er.</span> <span class="verse"><a name="11">11</a>Alla rena fåglar får ni äta.</span> <span class="verse"><a name="12">12</a>Men dessa fåglar skall ni inte äta: örnen, lammgamen, havsörnen,</span> <span class="verse"><a name="13">13</a>raafågeln, falken, gladan med dess arter,</span> <span class="verse"><a name="14">14</a>alla slags kråkfåglar,</span> <span class="verse"><a name="15">15</a>strutsen, tahemasfågeln, fiskmåsen, höken med dess arter,</span> <span class="verse"><a name="16">16</a>ugglan, uven, tinsemetfågeln,</span> <span class="verse"><a name="17">17</a>pelikanen, asgamen, dykfågeln,</span> <span class="verse"><a name="18">18</a>storken, hägern med dess arter, härfågeln och fladdermusen.</span> <span class="verse"><a name="19">19</a>Alla flygande smådjur är orena för er. De skall inte ätas.</span> <span class="verse"><a name="20">20</a>Men alla rena flygande djur får ni äta.</span> <span class="verse"><a name="21">21</a>Ni skall inte äta något självdött. Du må ge sådant åt främlingen som bor inom dina portar, han får äta det, eller du kan sälja det till utlänningen. Ty du är ett folk som är helgat åt Herren, din Gud.Du skall inte koka en killing i mjölken från dess mor.</span> <span class="verse"><a name="22">22</a>Av all säd som varje år växer på din åker skall du ge tionde.</span> <span class="verse"><a name="23">23</a>Du skall äta ditt tionde inför Herrens, din Guds, ansikte på den plats som han utväljer till boning åt sitt namn: tiondet av din säd, ditt vin och din olja, liksom det förstfödda av din nötboskap och småboskap, så att du lär dig att alltid frukta Herren, din Gud.</span> <span class="verse"><a name="24">24</a>Men om du har för lång väg, så att du inte kan föra dit ditt tionde, eftersom den plats som Herren, din Gud, utväljer för att där fästa sitt namn ligger för långt bort för dig, då nu Herren, din Gud, välsignar dig,</span> <span class="verse"><a name="25">25</a>må du sälja ditt tionde, ta pengarna i handen och gå till den plats som Herren, din Gud, utväljer.</span> <span class="verse"><a name="26">26</a>Och för pengarna må du köpa vad du önskar, nötboskap, småboskap, vin, starka drycker eller vad du i övrigt kan önska. Du skall sedan äta där inför Herrens, din Guds, ansikte och glädja dig med ditt husfolk.</span> <span class="verse"><a name="27">27</a>Leviten som bor inom dina portar skall du då inte glömma bort, för han har ingen lott eller arvedel tillsammans med dig.</span> <span class="verse"><a name="28">28</a>Vid slutet av vart tredje år skall du ta undan hela tiondet av din avkastning det året och lägga upp det inom dina portar.</span> <span class="verse"><a name="29">29</a>Sedan skall leviten komma, han som inte har någon lott eller arvedel tillsammans med dig, och även främlingen, den faderlöse och änkan, som bor inom dina portar, och de skall äta och bli mätta. Då skall Herren, din Gud, välsigna dig i allt det arbete du utför.</span> </p></div</div></div></body></html>