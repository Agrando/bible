<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/isa">Isaiah</a> &gt <strong>Chapter 8</strong></div><p><span class="verse"><a name="1">1</a>Herren sade till mig: "Tag en stor tavla och skriv på den med tydlig skrift: Maher-salal Has-bas."</span> <span class="verse"><a name="2">2</a>Och jag kallade till mig prästen Uria och Sakarja, Jeberekjas son, som pålitliga vittnen.</span> <span class="verse"><a name="3">3</a>Och jag gick in till profetissan och hon blev havande och födde en son. Och Herren sade till mig: "Ge honom namnet Maher-salal Has-bas.</span> <span class="verse"><a name="4">4</a>Ty innan pojken kan säga far och mor, skall man bära bort Damaskus skatter och bytet från Samaria till kungen i Assyrien."</span> <span class="verse"><a name="5">5</a>Herren talade åter till mig. Han sade:</span> <span class="verse"><a name="6">6</a>"Detta folk föraktar Siloas vatten som flyter så stilla, och jublar över Resin och Remaljas son,</span> <span class="verse"><a name="7">7</a>se, därför skall Herren låta den väldiga flodens vattenmassor komma över dem, nämligen Assyriens kung med all hans härlighet. Den skall stiga över alla sina bräddar och täcka alla sina stränder.</span> <span class="verse"><a name="8">8</a>Den skall tränga in i Juda, svämma över och utbreda sig så att den når ända upp till halsen. Med sina utbredda vingar skall den täcka ditt land i hela dess vidd, Immanuel."</span> <span class="verse"><a name="9">9</a>Rasa, ni folk, ni skall ändå krossas.Lyssna, alla länder i fjärran.Rusta er, ni skall ändå krossas.Ja, rusta er, ni skall ändå krossas.</span> <span class="verse"><a name="10">10</a>Gör upp planer, de går ändå om intet.Avtala vad ni vill, det kommer ändå inte att lyckas.Ty Gud är med oss.</span> <span class="verse"><a name="11">11</a>Så sade Herren till mig, när hans starka hand var över mig. Han varnade mig för att vandra på detta folks väg och sade:</span> <span class="verse"><a name="12">12</a>Kalla inte för sammansvärjning allt som detta folk kallar för sammansvärjning, frukta inte vad det fruktar och bäva inte för det.</span> <span class="verse"><a name="13">13</a>Håll Herren Sebaot helig. Låt honom vara er fruktan och den ni bävar för.</span> <span class="verse"><a name="14">14</a>Han skall vara en helgedom. Men för Israels båda hus skall han vara en stötesten och en klippa till fall och för Jerusalems invånare en snara och en fälla.</span> <span class="verse"><a name="15">15</a>Många bland dem skall snubbla, falla och krossas, snärjas och tas till fånga.</span> <span class="verse"><a name="16">16</a>Bind ihop vittnesbördet och försegla undervisningen bland mina lärjungar.</span> <span class="verse"><a name="17">17</a>Jag vill vänta på Herren, som döljer sitt ansikte för Jakobs hus, och hoppas på honom.</span> <span class="verse"><a name="18">18</a>Se, jag och barnen som Herren har givit mig är tecken och förebilder i Israel från Herren Sebaot, som bor på Sions berg.</span> <span class="verse"><a name="19">19</a>När de säger till er: "Fråga andebesvärjare och spåmän, dem som viskar och mumlar", så svara: "Skall inte ett folk fråga sin Gud? Skall man fråga de döda till råds för de levande?"</span> <span class="verse"><a name="20">20</a>"Till Guds undervisning, till vittnesbördet!" Om de inte talar enligt detta ord finns ingen morgonrodnad för dem.</span> <span class="verse"><a name="21">21</a>De skall dra igenom landet, hårt ansatta och hungrande. Och när de hungrar skall de brista ut i raseri och förbanna sin kung och sin Gud. De skall vända blicken uppåt och de skall se ner på jorden,</span> <span class="verse"><a name="22">22</a>men se, där är bara nöd och mörker, en natt full av ångest. De är utkastade i det tätaste mörker.</span> </p></div</div></div></body></html>