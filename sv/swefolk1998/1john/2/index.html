<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/sv/swefolk1998/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/sv">Swedish</a> &gt; <a href="/sv/swefolk1998">Svenska Folkbibeln (1998)</a> &gt; <a href="/sv/swefolk1998/1john">1 John</a> &gt <strong>Chapter 2</strong></div><p><span class="verse"><a name="1">1</a>Mina barn, detta skriver jag till er för att ni inte skall synda. Men om någon syndar, har vi en som för vår talan inför Fadern - Jesus Kristus som är rättfärdig.</span> <span class="verse"><a name="2">2</a>Han är försoningen för våra synder, och inte bara för våra utan också för hela världens.</span> <span class="verse"><a name="3">3</a>Vi vet att vi har lärt känna honom, när vi håller fast vid hans bud.</span> <span class="verse"><a name="4">4</a>Den som säger: "Jag känner honom" och inte håller fast vid hans bud, han är en lögnare och sanningen finns inte i honom.</span> <span class="verse"><a name="5">5</a>Men hos den som håller fast vid hans ord har Guds kärlek verkligen nått sitt mål. Så vet vi att vi är i honom.</span> <span class="verse"><a name="6">6</a>Den som säger sig förbli i honom är skyldig att själv leva så som han levde.</span> <span class="verse"><a name="7">7</a>Mina älskade, det är inte ett nytt bud jag skriver till er utan ett gammalt som ni har haft från början. Detta gamla bud är ordet som ni har hört.</span> <span class="verse"><a name="8">8</a>Ändå är det ett nytt bud jag skriver till er. Detta är sant i honom och i er, eftersom mörkret viker och det sanna ljuset redan lyser.</span> <span class="verse"><a name="9">9</a>Den som säger sig vara i ljuset och hatar sin broder är ännu kvar i mörkret.</span> <span class="verse"><a name="10">10</a>Den som älskar sin broder förblir i ljuset, och i honom finns inget som leder till fall.</span> <span class="verse"><a name="11">11</a>Men den som hatar sin broder är i mörkret och vandrar i mörkret. Han vet inte vart han går, ty mörkret har förblindat hans ögon.</span> <span class="verse"><a name="12">12</a>Jag skriver till er, barn: era synder är förlåtna för hans namns skull.</span> <span class="verse"><a name="13">13</a>Jag skriver till er, fäder: ni har lärt känna honom som är från begynnelsen. Jag skriver till er, unga män: ni har besegrat den onde.</span> <span class="verse"><a name="14">14</a>Jag har skrivit till er, barn: ni har lärt känna Fadern. Jag har skrivit till er, fäder: ni har lärt känna honom som är från begynnelsen. Jag har skrivit till er, unga män: ni är starka och Guds ord förblir i er och ni har besegrat den onde.</span> <span class="verse"><a name="15">15</a>Älska inte världen, inte heller det som är i världen. Om någon älskar världen, finns inte Faderns kärlek i honom.</span> <span class="verse"><a name="16">16</a>Ty allt som finns i världen, köttets begär och ögonens begär och högmod över livets goda, det kommer inte från Fadern utan från världen.</span> <span class="verse"><a name="17">17</a>Och världen och dess begär förgår, men den som gör Guds vilja förblir i evighet.</span> <span class="verse"><a name="18">18</a>Kära barn, den sista tiden är här. Och liksom ni har hört att Antikrist skall komma, så har redan nu många antikrister trätt fram. Av detta förstår vi att den sista tiden har kommit.</span> <span class="verse"><a name="19">19</a>Från oss har de utgått, men de hörde aldrig till oss. Om de hade hört till oss skulle de ha blivit kvar hos oss. Men detta skedde för att det skulle bli uppenbart att inte alla hör till oss.</span> <span class="verse"><a name="20">20</a>Ni har en smörjelse från den Helige och känner alla sanningen.</span> <span class="verse"><a name="21">21</a>Inte har jag skrivit till er därför att ni saknar insikt i sanningen, utan därför att ni känner den och vet att ingen lögn kommer från sanningen.</span> <span class="verse"><a name="22">22</a>Vem är lögnaren, om inte den som förnekar att Jesus är Kristus? Den är Antikrist som förnekar Fadern och Sonen.</span> <span class="verse"><a name="23">23</a>Den som förnekar Sonen har inte heller Fadern. Den som bekänner Sonen har också Fadern.</span> <span class="verse"><a name="24">24</a>Låt det ni har hört från början förbli i er. Om det som ni har hört från början förblir i er, kommer ni också att förbli i Sonen och i Fadern.</span> <span class="verse"><a name="25">25</a>Och detta är vad han själv lovade oss, det eviga livet.</span> <span class="verse"><a name="26">26</a>Detta har jag skrivit till er med tanke på dem som försöker leda er vilse.</span> <span class="verse"><a name="27">27</a>Vad er beträffar, så förblir i er den smörjelse som ni har tagit emot av honom, och ni behöver inte någon som undervisar er, utan vad hans smörjelse lär er om allting är sanning och inte lögn. Förbli i honom, så som den har lärt er.</span> <span class="verse"><a name="28">28</a>Ja, kära barn, förbli i honom, så att vi kan vara frimodiga när han uppenbarar sig och inte behöver stå där med skam inför honom när han kommer åter.</span> <span class="verse"><a name="29">29</a>Om ni vet att han är rättfärdig, då inser ni också att var och en som gör det som är rätt är född av honom.</span> </p></div</div></div></body></html>