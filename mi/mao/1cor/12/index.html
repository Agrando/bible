<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>Na mo nga mea wairua, e oku teina, kahore ahau e pai kia kuware koutou.</span> <span class="verse"><a name="2">2</a>E matau ana koutou, i a koutou e Tauiwi ana, he mea kahaki koutou ki nga whakapakoko reokore, me koutou i kahakina ra.</span> <span class="verse"><a name="3">3</a>Koia ahau ka whakakite nei ki a koutou, e kore tetahi tangata, na te Wairua nei o te Atua ana korero, e ki, He mea kanga a Ihu: e kore ano e taea e tetahi te mea, Ko Ihu te Ariki, ki te kahore te Wairua Tapu.</span> <span class="verse"><a name="4">4</a>Na, he maha nga wehewehenga o nga mea e homai ana, kotahi ano ia Wairua.</span> <span class="verse"><a name="5">5</a>A he maha nga wehewehenga o nga minitatanga, kotahi ano ia Ariki.</span> <span class="verse"><a name="6">6</a>He maha ano hoki nga tu ahua o nga mahi; kotahi ano ia Atua hei mahi i nga mea katoa i roto i te katoa.</span> <span class="verse"><a name="7">7</a>Otira e homai ana ki tena, ki tena, te whakakitenga a te Wairua hei pai.</span> <span class="verse"><a name="8">8</a>E homai ana hoki ki tetahi e te Wairua te kupu whakaaro; ki tetahi atu ko te kupu matau, he mea na taua Wairua ano;</span> <span class="verse"><a name="9">9</a>Ki tetahi atu ko te whakapono, na taua Wairua ra ano; ki tetahi atu ko nga mana whakaora, na taua Wairua ano:</span> <span class="verse"><a name="10">10</a>Ki tetahi atu ko nga mahi merekara; ki tetahi atu ko te mahi poropiti; ki tetahi atu ko te matauranga ki nga wairua; ki tetahi atu ko nga reo huhua; ki tetahi atu ko te whakamaoritanga i nga reo:</span> <span class="verse"><a name="11">11</a>Na, ko enei mea katoa, he mea mahi na taua Wairua kotahi ra ano, ko ia hei tuwha i tana e pai ai ki tetahi, ki tetahi.</span> <span class="verse"><a name="12">12</a>Pera hoki i te tinana e kotahi ana, he tini ano ona wahi, a ko nga wahi katoa o taua tinana kotahi, ahakoa tini, kotahi ano tinana; he pera hoki a te Karaiti.</span> <span class="verse"><a name="13">13</a>Kotahi nei hoki te Wairua i iriiria ai tatou katoa ki roto ki te tinana kotahi, ahakoa nga Hurai, ahakoa nga Kariki, ahakoa herehere, ahakoa rangatira; kotahi tonu te Wairua i whakainumia mai ai tatou katoa.</span> <span class="verse"><a name="14">14</a>Ehara hoki te tinana i te wahi kotahi, engari he tini.</span> <span class="verse"><a name="15">15</a>Ki te mea te waewae, He teka no te tinana ahau, ehara hoki ahau i te ringa; ehara ma tena e kahore ai ia hei wahi mo te tinana.</span> <span class="verse"><a name="16">16</a>Ki te mea te taringa, He teka no te tinana ahau, ehara hoki ahau i te kanohi; ehara ma tena e kahore ai ia hei wahi mo te tinana.</span> <span class="verse"><a name="17">17</a>Mehemea hoki he kanohi te tinana katoa, kei hea te wahi hei whakarongo? Mehemea he whakarongo ta te katoa, kei hea te wahi hei hongi?</span> <span class="verse"><a name="18">18</a>Ko tenei, kua oti i te Atua te whakanoho tenei wahi, tenei wahi, ki roto ki te tinana, ana hoki i pai ai.</span> <span class="verse"><a name="19">19</a>Mehemea hoki kotahi ano wahi ratou katoa, kei hea te tinana?</span> <span class="verse"><a name="20">20</a>Ko tenei, he tini nga wahi, kotahi ano te tinana.</span> <span class="verse"><a name="21">21</a>E kore hoki te kanohi e ahei te mea ki te ringa, Kahore aku mahi mau: te mahunga ranei ki nga waewae, Kahore aku mahi ma korua.</span> <span class="verse"><a name="22">22</a>Engari, ko nga wahi o te tinana e kiia ana he ngoikore, nui rawa te mahi ma era;</span> <span class="verse"><a name="23">23</a>Ko nga wahi hoki o te tinana e kiia ana e tatou he iti te honore, nui atu te honore e whakataua iho ana e tatou ki era; nui atu hoki te ataahua ki o tatou wahi marutuna;</span> <span class="verse"><a name="24">24</a>Ko o tatou wahi ataahua ia kahore he aha e meatia ai; heoi he mea huihui marire na te Atua nga wahi o te tinana, he mea whakarite marie, nui atu hoki te honore i hoatu e ia ki te wahi i hapa:</span> <span class="verse"><a name="25">25</a>Kia kore ai he wehewehenga o te tinana; engari kia kotahi tonu te whakaaro o nga wahi mo tetahi, mo tetahi.</span> <span class="verse"><a name="26">26</a>A ki te mamae tetahi wahi, mamae tahi ana nga wahi katoa; ki te whakahonoretia tetahi wahi, hari tahi ana nga wahi katoa.</span> <span class="verse"><a name="27">27</a>Na, ko koutou te tinana o te Karaiti, he wahi ano nona tenei, tenei.</span> <span class="verse"><a name="28">28</a>A kua whakanohoia e te Atua etahi i roto i te hahi, ko nga apotoro ki mua, tuarua ko nga poropiti, tuatoru ko nga kaiwhakaako, muri iho ko nga merekara, me i reira ko nga mana whakaora, ki nga hoa mahi, ko nga kaiwhakahaere tikanga, ko nga reo h uhua.</span> <span class="verse"><a name="29">29</a>He apotoro oti katoa? he poropiti oti katoa? he kaiwhakaako katoa? he kaimahi katoa i te merekara?</span> <span class="verse"><a name="30">30</a>Kei te katoa oti nga mana whakaora? e korero katoa ana oti i nga reo? he kaiwhakamaori anake ranei?</span> <span class="verse"><a name="31">31</a>Na, whaia nga mea homai papai rawa: tenei ia te ara tino pai rawa, maku e whakaatu ki a koutou.</span> </p></div</div></div></body></html>