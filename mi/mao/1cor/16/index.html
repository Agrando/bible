<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>Na mo te kohikohi mo te hunga tapu, peratia me taku i whakarite ai ki nga hahi o Karatia.</span> <span class="verse"><a name="2">2</a>Hei te ra tuatahi o te wiki ka whakatakoto ia tangata, ia tangata o koutou ki te taha tohu ai, kei te ahua o te manaakitanga i a ia, kei waiho nga kohikohi mo te wa e tae atu ai ahau.</span> <span class="verse"><a name="3">3</a>A ka tae atu ahau, maku e tono te hunga e whakapaingia ana e a koutou pukapuka hei mau i ta koutou aroha noa ki Hiruharama.</span> <span class="verse"><a name="4">4</a>A ki te tika kia haere atu ano hoki ahau, ko matou tahi e haere.</span> <span class="verse"><a name="5">5</a>Na ka haere atu ahau ki a koutou, ina tika ahau ra Makeronia: e tika ana hoki ahau ra Makeronia.</span> <span class="verse"><a name="6">6</a>A tera pea ahau e noho roa ki a koutou, taka noa pea te hotoke, kia ai koutou hei arahi i ahau ki te wahi e haere atu ai ahau.</span> <span class="verse"><a name="7">7</a>E kore hoki ahau e pai kia titiro haere noa ahau i a koutou aianei; e tumanako ana hoki ahau kia whakatau iho ahau ki a koutou, ki te tukua e te Ariki.</span> <span class="verse"><a name="8">8</a>Engari ka noho ahau ki Epeha taea noatia te Petekoha;</span> <span class="verse"><a name="9">9</a>Kua tuwhera mai nei he kuwaha rahi ki ahau, he mahi nui, a tera ano te tokomaha o te hunga tautohe.</span> <span class="verse"><a name="10">10</a>Na, ki te tae atu a Timoti, meinga kia kaua ia e noho wehi i roto i a koutou: e mahi ana hoki ia i te mahi a te Ariki, e penei ana me ahau nei:</span> <span class="verse"><a name="11">11</a>Na reira kei whakahawea tetahi ki a ia; engari ata arahina ia i runga i te rangimarie, kia haere mai ai ki ahau: e tatari ana hoki ahau ki a ia, ratou ko nga teina.</span> <span class="verse"><a name="12">12</a>Na, ko to tatou teina, ko Aporo, nui atu taku tohe ki a ia kia haere atu ratou ko nga teina ki a koutou: otira kihai rawa ia i pai kia haere atu i tenei wa: otira mana e haere atu a te wa e watea ai.</span> <span class="verse"><a name="13">13</a>Kia mataara, e tu i runga i te whakapono, whakatane, kia kaha.</span> <span class="verse"><a name="14">14</a>Kia meatia a koutou mea katoa i runga i te aroha.</span> <span class="verse"><a name="15">15</a>He tohe tenei naku ki a koutou, e oku teina; e mohio ana koutou ki nga tangata o te whare o Tepana, ko te matamua tera o Akaia, kua tuku ano i a ratou hei kaimahi mo te hunga tapu;</span> <span class="verse"><a name="16">16</a>Kia ngohengohe hoki koutou ki nga tangata pera, ki te hunga katoa ano e mahi tahi ana, e uaua ana.</span> <span class="verse"><a name="17">17</a>Hari tonu hoki ahau ki te haerenga mai o Tepana, ratou ko Porotunatu, ko Akaiku: na ratou hoki i rite ai nga mea i kore i a koutou.</span> <span class="verse"><a name="18">18</a>I ora hoki i a ratou toku wairua, o koutou hoki: na kia mohio koutou ki te hunga pera.</span> <span class="verse"><a name="19">19</a>Tenei nga hahi o Ahia te oha atu nei ki a koutou. He maha hoki nga mihi atu a Akuira raua ko Pirihiria i roto i te Ariki, a te hahi hoki i to raua whare.</span> <span class="verse"><a name="20">20</a>Tenei nga teina katoa te oha atu nei ki a koutou. Oha atu ki a koutou ano, kei te kihi tapu.</span> <span class="verse"><a name="21">21</a>Ko te oha tenei aku, a Paora, he mea na toku ringa ake.</span> <span class="verse"><a name="22">22</a>Ki te kore tetahi e aroha ki te Ariki, kia waiho ia hei Anatema Maranata.</span> <span class="verse"><a name="23">23</a>Kia tau te aroha noa o te Ariki, o Ihu Karaiti, ki a koutou.</span> <span class="verse"><a name="24">24</a>Hei a koutou katoa toku aroha i roto i a Karaiti Ihu. Amine.</span> </p></div</div></div></body></html>