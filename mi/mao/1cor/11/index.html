<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Kia rite ta koutou ki taku, me taku ka rite nei ki ta te Karaiti.</span> <span class="verse"><a name="2">2</a>Na, e whakamoemiti ana ahau ki a koutou, mo koutou ka mahara ki ahau i nga mea katoa, ka pupuri hoki i nga whakarerenga iho, i aku i tuku atu na ki a koutou.</span> <span class="verse"><a name="3">3</a>Na e mea ana ahau kia matau koutou, ko te Karaiti te o nga tane katoa; ko te tane te o te wahine; ko te Atua ano te o te Karaiti.</span> <span class="verse"><a name="4">4</a>Ko te tangata e inoi ana, e poropiti ana, me te hipoki ano te upoko, e whakaiti ana ia i tona upoko.</span> <span class="verse"><a name="5">5</a>Ko te wahine ia e inoi ana, e poropiti ana ranei, kahore nei he hipoki o te upoko, e whakaiti ana ia i tona upoko: e rite tonu ana tena ano kua oti tona te heu.</span> <span class="verse"><a name="6">6</a>Ki te kahore hoki te wahine e hipokina, kia waruhia hoki ia: ki te mea he mea whakama ki te wahine kia waruhia, kia heua ranei, me hipoki ia.</span> <span class="verse"><a name="7">7</a>E kore hoki e tika mo te tane kia hipokina tona upoko, ko te ahua hoki ia, ko te kororia o te Atua: ko te wahine ia te kororia o te tane.</span> <span class="verse"><a name="8">8</a>Ehara hoki i te mea no te wahine te tane, engari no te tane te wahine;</span> <span class="verse"><a name="9">9</a>Kihai ano te tane i hanga ma te wahine, engari ko te wahine ma te tane.</span> <span class="verse"><a name="10">10</a>Koia i tika ai hei runga i te o te wahine te tohu o te mana, he mea mo nga anahera.</span> <span class="verse"><a name="11">11</a>Ahakoa ra, e kore te tane e motuhia ketia i te wahine, e kore ano te wahine e motuhia ketia i te tane, i roto i te Ariki.</span> <span class="verse"><a name="12">12</a>No roto hoki i te tane te wahine, waihoki i na te wahine mai te tane: na te Atua ano ia nga mea katoa.</span> <span class="verse"><a name="13">13</a>Ma koutou tonu e whakaaro: he mea pai ranei kia inoi hipokikore te wahine ki te Atua?</span> <span class="verse"><a name="14">14</a>E kore ranei te whakaaro maori nei ano e ako i a koutou, ki te mea he makawe roroa o te tane, he mea whakatutua tera mona?</span> <span class="verse"><a name="15">15</a>Tena ki te mea he makawe roroa o te wahine, he mea whakakororia tera mona: kua hoatu hoki ona makawe ki a ia hei hipoki.</span> <span class="verse"><a name="16">16</a>Otira ki te mea he ahua totohe tetahi, kahore o matou ritenga pera, kahore hoki o nga hahi a te Atua.</span> <span class="verse"><a name="17">17</a>I ahau ia e korero nei i tenei ki a koutou, kahore aku whakamoemiti ki a koutou, kahore hoki koutou e whakamine mo te pai, engari mo te kino.</span> <span class="verse"><a name="18">18</a>Na ko te tuatahi, i a koutou ka whakamine ki roto ki te hahi, ka rongo ahau he wehewehenga kei roto i a koutou; a e whakapono ana ahau ki tetahi wahi.</span> <span class="verse"><a name="19">19</a>Kua takoto hoki kia whai titorehanga koutou, kia kitea ai te hunga e paingia ana i roto i a koutou.</span> <span class="verse"><a name="20">20</a>Na, ka huihui koutou ki te wahi kotahi, e kore e taea kia kai i te hapa a te Ariki:</span> <span class="verse"><a name="21">21</a>I te mea hoki e kai ana koutou, ka kai tena, tena, i tana hapa i mua atu i tetahi: a ka hiakai tetahi, ka haurangi tetahi.</span> <span class="verse"><a name="22">22</a>He aha? Kahore koia o koutou whare e kai ai, e inu ai koutou? e whakahawea ana ranei koutou ki te hahi a te Atua, e mea ana hoki kia whakama te hunga kahore nei a ratou mea? Kia pehea atu taku kupu ki a koutou? kia whakamoemiti oti ahau ki a kou tou mo tenei mea? e kore ra ahau e whakamoemiti.</span> <span class="verse"><a name="23">23</a>Kua riro mai hoki i ahau i te Ariki taku i tuku atu ra ki a koutou, ara, i taua po i tukua ai ia, i tangohia e te Ariki, e Ihu, te taro:</span> <span class="verse"><a name="24">24</a>A ka mutu te whakawhetai, ka whatia e ia, na ka mea ia, Tangohia, kainga; ko toku tinana tenei ka whatiwhatia nei mo koutou: meinga tenei hei whakamahara ki ahau.</span> <span class="verse"><a name="25">25</a>Me te kapu ano i te mutunga o te hapa, me tana mea ano, Ko te kawenata hou tenei kapu i runga i oku toto: meinga tenei i nga inumanga katoa hei whakamahara ki ahau.</span> <span class="verse"><a name="26">26</a>I nga wa katoa hoki e kai ai koutou i tenei taro, e inu ai i tenei kapu, e whakakitea ana e koutou te matenga o te Ariki, kia tae mai ra ano ia.</span> <span class="verse"><a name="27">27</a>Mo reira ki te kai he tetahi, ki te inu he i te kapu a te Ariki, ka whai hara ia i te tinana, i nga toto, o te Ariki.</span> <span class="verse"><a name="28">28</a>Engari kia uiui te tangata ki a ia ano, ka kai ai i taua taro, ka inu ai i taua kapu.</span> <span class="verse"><a name="29">29</a>No te mea ki te kai he, ki te inu he tetahi, e kai ana, e inu ana i te whakawa mona, te whakaaro ko te tinana o te Ariki.</span> <span class="verse"><a name="30">30</a>No konei hoki he tokomaha i roto i a koutou e ngoikore ana, e mate ana, he tokomaha ano kua moe.</span> <span class="verse"><a name="31">31</a>Me i whakawa hoki tatou i a tatou ano, kihai i whakataua te he ki a tatou.</span> <span class="verse"><a name="32">32</a>Ki te whakawakia ia tatou, he mea whakaako tatou na te Ariki, kei tukua ngatahitia tatou me te ao ki te he.</span> <span class="verse"><a name="33">33</a>Heoi, e oku teina, ka huihui koutou ki te kai, me tatari tetahi ki tetahi.</span> <span class="verse"><a name="34">34</a>Ki te hiakai tetahi, hei roto i tona whare kai ai; kei ai to koutou huihuinga hei take whakawa. Ko era atu mea hoki, maku e whakatika ina tae atu ahau.</span> </p></div</div></div></body></html>