<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/col">Colossians</a> &gt <strong>Chapter 3</strong></div><p><span class="verse"><a name="1">1</a>Na, ki te mea kua ara ngatahi koutou me te Karaiti, rapua nga mea o runga, o te wahi e noho mai nei a te Karaiti i te ringa matau o te Atua.</span> <span class="verse"><a name="2">2</a>Kia anga atu to koutou whakaaro ki nga mea o runga, kaua ki nga mea kei te whenua.</span> <span class="verse"><a name="3">3</a>Kua mate hoki koutou, a kua oti to koutou ora te huna ki a te Karaiti i roto i te Atua.</span> <span class="verse"><a name="4">4</a>I te whakakitenga mai o te Karaiti, o to tatou ora, ko reira hoki koutou whakakitea tahitia ai me ia i runga i te kororia.</span> <span class="verse"><a name="5">5</a>Na, whakamatea o koutou wahi i runga i te whenua; te moe tahae, te poke, te minamina ki te he, te hiahia kino, me te apo, he karakia whakapakoko hoki tena.</span> <span class="verse"><a name="6">6</a>He mea hoki enei e puta mai ai te riri o te Atua ki nga tamariki a te tutu.</span> <span class="verse"><a name="7">7</a>I roto hoki koutou i enei mea e haere ana i mua, i a koutou e noho ana i roto i aua mea.</span> <span class="verse"><a name="8">8</a>Tena ko tenei whakarerea enei mea katoa; te aritarita, te riri, te mauahara, te korero kino, te korero whakarihariha, i roto i o koutou mangai.</span> <span class="verse"><a name="9">9</a>Kaua e teka tetahi ki tetahi, kua unuhia atu hoki i a koutou te tangata tawhito me ana hanga;</span> <span class="verse"><a name="10">10</a>Kua kakahuria nei te tangata hou, e whakahoutia nei i runga i te matauranga kia rite ki te ahua o tona kaihanga.</span> <span class="verse"><a name="11">11</a>Kei reira kahore he Kariki, he Hurai ranei, he kotinga, he kotingakore ranei, he Tautangata, Haitiana, pononga, he rangatira ranei: engari ko te Karaiti te katoa, i roto ano i te katoa.</span> <span class="verse"><a name="12">12</a>Na, kia rite ki te hunga whiriwhiri a te Atua, ki te hunga tapu e arohaina ana, kakahuria iho hoki te ngakau tohu tangata, te ngawari, te ngakau papaku, te ngakau mahaki, te manawanui;</span> <span class="verse"><a name="13">13</a>Kia ata hanga koutou tetahi ki tetahi, me te hohou i te rongo tetahi ki tetahi, ki te mea kei tetahi he take riri ki tetahi: kia rite ki ta te Ariki i hohou nei i te rongo ki a koutou, kia pera ano hoki koutou.</span> <span class="verse"><a name="14">14</a>A hei waho i enei mea katoa uhia ko te aroha, ko te tauhere tika rawa ia.</span> <span class="verse"><a name="15">15</a>A waiho ma te rangimarie a te Karaiti te whakahaere tikanga i roto i o koutou ngakau: i karangatia hoki koutou ki tenei i roto i te tinana kotahi; kia whakawhetai hoki koutou.</span> <span class="verse"><a name="16">16</a>Kia noho nui te kupu a te Karaiti i roto i a koutou i runga i te matauranga katoa; me whakaako, me whakatupato tetahi e tetahi ki nga waiata tapu, ki nga himene, ki nga waiata wairua, me te waiata ano ki te Atua i runga i te aroha noa, i roto i o koutou ngakau.</span> <span class="verse"><a name="17">17</a>Ko nga mea katoa hoki e mea ai koutou, ko nga kupu, ko nga mahi ranei, kia meinga katoatia i runga i te ingoa o te Ariki, o Ihu, me te whakawhetai ano ki te Atua, ara ki te Matua, i roto i a ia.</span> <span class="verse"><a name="18">18</a>E nga wahine, kia ngohengohe ki a koutou tane ake, kia rite ai ta te Ariki tikanga.</span> <span class="verse"><a name="19">19</a>E nga tane, arohaina a koutou wahine, kei kaha hoki te riri ki a ratou.</span> <span class="verse"><a name="20">20</a>E nga tamariki, whakarongo ki o koutou matua i nga mea katoa: he mea pai hoki tenei ki te Ariki.</span> <span class="verse"><a name="21">21</a>E nga matua, kei arita noa ki a koutou tamariki, kei ngakaukore ratou.</span> <span class="verse"><a name="22">22</a>E nga pononga, kia whakarongo ki o koutou rangatira o te wahi ki te kikokiko i nga mea katoa: kaua hei ta te kanohi mahi, he whakamanawareka tangata hoki tera; engari hei runga i te ngakau tapatahi, me te wehi ano ki te Atua.</span> <span class="verse"><a name="23">23</a>Ko nga mea katoa e mea ai koutou mahia a ngakautia, hei mea ki te Ariki, a ehara i te mea ki nga tangata;</span> <span class="verse"><a name="24">24</a>Me te matau ano, ka homai e te Ariki ki a koutou te utu, ara te kainga: he pononga hoki koutou na te Ariki, na te Karaiti.</span> <span class="verse"><a name="25">25</a>Ko te tangata hoki e he ana te mahi, ka whakawhiwhia ano ia ki tana he i mahi ai: kahore hoki he whakapai kanohi.</span> </p></div</div></div></body></html>