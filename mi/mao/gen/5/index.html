<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/gen/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/gen">Genesis</a> &gt <strong>Chapter 5</strong></div><p><span class="verse"><a name="1">1</a>Ko te pukapuka tenei o nga whakatupuranga o Arama. I te ra i hanga ai te tangata e te Atua, i hanga ia e ia kia rite ki te Atua;</span> <span class="verse"><a name="2">2</a>I hanga raua he tane, he wahine; a i manaakitia raua e ia, i huaina hoki to raua ingoa ko Arama, i te ra i hanga ai raua.</span> <span class="verse"><a name="3">3</a>A ka kotahi rau ka toru tekau nga tau i ora ai a Arama, na ka whanau tana tama, nona te ahua, rite tonu ki a ia; a huaina ana tona ingoa ko Heta:</span> <span class="verse"><a name="4">4</a>A ko nga ra o Arama i muri i te whanautanga o Heta e waru rau tau: a ka whanau he tama, he tamahine mana:</span> <span class="verse"><a name="5">5</a>Na ko nga ra katoa i ora ai a Arama e iwa rau e toru tekau tau: a ka mate ia.</span> <span class="verse"><a name="6">6</a>A kotahi rau e rima nga tau i ora ai a Heta, ka whanau tana tama, a Enoha:</span> <span class="verse"><a name="7">7</a>A e waru rau e whitu nga tau i ora ai a Heta i muri iho i te whanautanga o tana tama, o Enoha, a ka whanau he tama, he tamahine mana:</span> <span class="verse"><a name="8">8</a>Na ko nga ra katoa o Heta e iwa rau kotahi tekau ma rua tau: a ka mate ia.</span> <span class="verse"><a name="9">9</a>A ka iwa tekau nga tau i ora ai a Enoha, na ka whanau tana tama a Kenana:</span> <span class="verse"><a name="10">10</a>A e waru rau kotahi tekau ma rima nga tau i ora ai a Enoha i muri iho i te whanautanga o tana tama, o Kenana, a ka whanau he tama, he tamahine mana:</span> <span class="verse"><a name="11">11</a>Na ko nga ra katoa o Enoha e iwa rau ma rima tau: a ka mate.</span> <span class="verse"><a name="12">12</a>A ka whitu tekau nga tau i ora ai a Kenana, ka whanau tana tama, a Maharareere:</span> <span class="verse"><a name="13">13</a>A e waru rau e wha tekau nga tau i ora ai a Kenana i muri iho i te whanautanga o tana tama, o Maharareere, a ka whanau he tama, he tamahine mana:</span> <span class="verse"><a name="14">14</a>Na ko nga ra katoa o Kenana e iwa rau kotahi tekau tau: a ka mate ia.</span> <span class="verse"><a name="15">15</a>A ka ono tekau ma rima nga tau i ora ai a Maharareere, na ka whanau tana tama, a Iarere:</span> <span class="verse"><a name="16">16</a>A e waru rau e toru tekau nga tau i ora ai a Maharareere i muri i te whanautanga o tana tama, o Iarere, a ka whanau he tama, he tamahine mana:</span> <span class="verse"><a name="17">17</a>A e waru rau e iwa tekau ma rima tau nga ra katoa o Maharareere: a ka mate.</span> <span class="verse"><a name="18">18</a>A kotahi rau e ono tekau ma rua nga tau i ora ai a Iarere, a ka whanau tana tama, a Enoka:</span> <span class="verse"><a name="19">19</a>A e waru rau nga tau i ora ai a Iarere i muri iho i te whanautanga o tana tama, o Enoka, a ka whanau he tama, he tamahine mana:</span> <span class="verse"><a name="20">20</a>A e iwa rau e ono tekau ma rua tau nga ra katoa o Iarere: a ka mate.</span> <span class="verse"><a name="21">21</a>A e ono tekau ma rima nga tau i ora ai a Enoka, na ka whanau tana tama, a Matuhara:</span> <span class="verse"><a name="22">22</a>A e toru rau nga tau i haereere tahi ai a Enoka i te Atua i muri iho i te whanautanga o tana tama, o Matuhara, a ka whanau he tama, he tamahine mana:</span> <span class="verse"><a name="23">23</a>A e toru rau e ono tekau ma rima tau nga ra katoa o Enoka.</span> <span class="verse"><a name="24">24</a>A i haereere tahi a Enoka i te Atua: a kua kahore ia: na te Atua hoki ia i tango.</span> <span class="verse"><a name="25">25</a>A kotahi rau e waru tekau ma whitu nga tau i ora ai a Matuhara, na ka whanau tana tama, a Rameka:</span> <span class="verse"><a name="26">26</a>A e whitu rau e waru tekau ma rua nga tau i ora ai a Matuhara i muri iho i te whanautanga o tana tama, o Rameka, a ka whanau he tama, he tamahine mana:</span> <span class="verse"><a name="27">27</a>A e iwa rau e ono tekau ma iwa tau nga ra katoa o Matuhara: a ka mate.</span> <span class="verse"><a name="28">28</a>A kotahi rau e waru tekau ma rua nga tau i ora ai a Rameka, na ka whanau tana tama.</span> <span class="verse"><a name="29">29</a>A huaina ana e ia tona ingoa ko Noa; i mea hoki ia, Ma tenei e whakahauora o tatou ngakau i a tatou mahi, i te ruha hoki o o tatou ringa, i te oneone kua oti nei te kanga e Ihowa.</span> <span class="verse"><a name="30">30</a>A e rima rau e iwa tekau ma rima nga tau i ora ai a Rameka i muri i te whanautanga o tana tama, o Noa, a ka whanau he tama, he tamahine mana:</span> <span class="verse"><a name="31">31</a>A ko nga ra katoa o Rameka e whitu rau e whitu tekau ma whitu: a ka mate ia.</span> <span class="verse"><a name="32">32</a>A ka rima rau nga tau o Noa, na ka whanau nga tama a Noa, ko Hema, ko Hama, ko Iapeta.</span> </p></div</div></div></body></html>