<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/gen">Genesis</a> &gt <strong>Chapter 49</strong></div><p><span class="verse"><a name="1">1</a>Na ka karanga a Hakopa ki ana tamariki, ka mea, Huihui mai, a ka korerotia e ahau ki a koutou nga mea e pono ki a koutou i nga ra o muri.</span> <span class="verse"><a name="2">2</a>Huihui mai, whakarongo hoki, e nga tama a Hakopa; whakarongo hoki ki a Iharaira, ki to koutou papa.</span> <span class="verse"><a name="3">3</a>E Reupena, ko koe taku matamua, toku pakaritanga, me te timatanga o toku kaha; te hiranga ake o te kororia, te hiranga ake hoki o te kaha:</span> <span class="verse"><a name="4">4</a>He mea pokarekare, ano he wai, e kore koe e kaka; mo tou pikitanga i te moenga o tou papa; pokea iho e koe a reira: i pikitia e ia toku takotoranga.</span> <span class="verse"><a name="5">5</a>He tuakana, he teina, a Himiona raua ko Riwai; he rakau riri kino a raua hoari.</span> <span class="verse"><a name="6">6</a>Kaua e tomo, e toku wairua, ki to raua runanga; kaua e huihuia, e toku kororia, ki to raua whakaminenga: i patu tangata hoki raua i a raua e riri ana, a he hikaka no raua i kopa ai te kau.</span> <span class="verse"><a name="7">7</a>Kia kanga to raua riri, i kaha nei; me to raua aritarita, no te mea he nanakia: ka wehea atu raua e ahau ki roto ki a Hakopa, ka whakamararatia hoki raua ki roto ki a Iharaira.</span> <span class="verse"><a name="8">8</a>E Hura, ko koe e whakamoemititia e ou tuakana, e ou teina: ka u tou ringa ki te kaki o ou hoariri: ka piko ki a koe nga tama a tou papa.</span> <span class="verse"><a name="9">9</a>He kuao raiona a Hura: i kake atu koe, e taku tama, i te haenga: i piko, i tapapa ia, i pera me te raiona, i pera hoki me te raiona katua; ma wai ia e whakaoho?</span> <span class="verse"><a name="10">10</a>E kore e riro ke te hepeta i a Hura, me te tokotoko o te kawana i waenganui o ona waewae, kia tae mai ra ano a Hiro; a ka rongo nga iwi katoa ki a ia.</span> <span class="verse"><a name="11">11</a>Ka herea e ia tana kuao ki te waina, te tama hoki a tana kaihe ki te waina pai rawa; ka horoia e ia ona kakahu ki te waina, ona weruweru hoki ki te toto o te karepe:</span> <span class="verse"><a name="12">12</a>Ka mumura hoki ona kanohi i te waina, ka ma ona niho i te waiu.</span> <span class="verse"><a name="13">13</a>Ka noho a Hepurona ki te wahapu o te moana; hei wahapu ano ia mo nga kaipuke; ka tutuki atu hoki tona rohe ki Hairona.</span> <span class="verse"><a name="14">14</a>He kaihe kaha a Ihakara, e tapapa ana i waenga o nga moenga hipi e rua:</span> <span class="verse"><a name="15">15</a>A, i tona kitenga i te okiokinga he pai, i te whenua hoki he ahuareka; na ka tukua iho e ia tona pokohiwi ki te pikaunga, a meinga ana ia hei pononga homai takoha.</span> <span class="verse"><a name="16">16</a>Ka whakawa a Rana i tona iwi, ka pera ano me tetahi o nga iwi o Iharaira.</span> <span class="verse"><a name="17">17</a>Hei nakahi a Rana ki te ara, hei neke hoki ki te huarahi, e ngau ai i te rekereke o te hoiho, a ka taka whakamuri tona kaieke.</span> <span class="verse"><a name="18">18</a>Kua tatari atu ahau ki tau whakaoranga, e Ihowa.</span> <span class="verse"><a name="19">19</a>Ko Kara, ka aki te ope ki runga ki a ia: otiia ka aki ia ki to ratou rekereke.</span> <span class="verse"><a name="20">20</a>Ko ta Ahera, ka momona tana taro, a he kai kingi ona hua.</span> <span class="verse"><a name="21">21</a>Ko Napatari, he hata kua tukua kia haere: e homai ana e ia nga kupu papai.</span> <span class="verse"><a name="22">22</a>Ko Hohepa he peka hua, he peka hua i te taha o te puna; e toro atu ana ona manga ki tua o te taiepa:</span> <span class="verse"><a name="23">23</a>I whakatupu kino nga kaikopere i a ia, i pere mai hoki, i kino hoki ki a ia:</span> <span class="verse"><a name="24">24</a>Otiia i mau tana kopere i runga i te kaha, a i whakapakaritia nga takakau o ona ringa e nga ringa o te Mea Kaha o Hakopa, no reira nei te hepara, te kamaka o Iharaira,</span> <span class="verse"><a name="25">25</a>Ara e te Atua o tou papa, mana ano koe e awhina; e te Kaha Rawa hoki, mana e tuku mai ki a koe nga manaaki o te rangi i runga, nga manaaki hoki o te rire e takoto ana i raro, nga manaaki o nga u, o te kopu hoki:</span> <span class="verse"><a name="26">26</a>Hira ake nga manaaki a tou papa i nga manaaki a oku tupuna, tae atu ana ki tera taha rawa o nga pukepuke tu tonu: ka tau iho ena mea ki runga ki te matenga o Hohepa, ki te tumuaki hoki ona i motuhia atu nei i ona tuakana.</span> <span class="verse"><a name="27">27</a>Ka haehae a Pineamine ano he wuruhi: ka kainga e ia te tupapaku i te ata, a i te ahiahi ka tuwhaina e ia nga taonga parakete.</span> <span class="verse"><a name="28">28</a>Ko enei katoa nga iwi kotahi tekau ma rua o Iharaira: ko te korero hoki tenei a to ratou papa ki a ratou, ko tana manaaki i a ratou: i manaakitia ratou e ia, tenei, tenei, me tona manaaki ano.</span> <span class="verse"><a name="29">29</a>A i whakahau ia ki a ratou, i mea ki a ratou, Ka kohia atu ahau ki toku iwi: tanumia ahau ki oku matua, ki te ana i te parae o Eperona Hiti,</span> <span class="verse"><a name="30">30</a>Ki te ana i te parae o Makapera, i te ritenga o Mamere, i te whenua o Kanaana, i hokona, me te parae ano, e Aperahama i a Eperona Hiti, kia puritia hei tanumanga.</span> <span class="verse"><a name="31">31</a>I tanumia a Aperahama raua ko Hara, ko tana wahine, ki reira; i tanumia a Ihaka raua ko Ripeka, ko tana wahine, ki reira; i tanumia hoki a Rea e ahau ki reira.</span> <span class="verse"><a name="32">32</a>I hokona te parae me te ana i reira i nga tama a Hete.</span> <span class="verse"><a name="33">33</a>A, ka mutu te whakahau a Hakopa ki ana tama, ka pepeke ake ona waewae ki roto ki te moenga, a ka hemo, ka kohia atu ki tona iwi.</span> </p></div</div></div></body></html>