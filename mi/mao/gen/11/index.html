<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/gen">Genesis</a> &gt <strong>Chapter 11</strong></div><p><span class="verse"><a name="1">1</a>Na kotahi tonu te reo o te whenua katoa, rite tonu ano nga korero.</span> <span class="verse"><a name="2">2</a>A, i a ratou e haere ana whaka te rawhiti, na ka kite ratou i tetahi mania i te whenua o Hinara; a noho ana ratou i reira.</span> <span class="verse"><a name="3">3</a>Na ka mea ratou ki tona hoa, ki tona hoa, Tena, tatou ka hanga pereki, me ata tahu marire ano hoki. Na ka meinga e ratou he pereki hei kohatu, he uku hoki ta ratou moata.</span> <span class="verse"><a name="4">4</a>Na ka mea ratou, Tena, tatou ka hanga i tetahi pa me tetahi pourewa, a kia tutuki a runga ki te rangi, kia whai ingoa ai tatou; kei marara noa atu tatou ki te mata o te whenua katoa.</span> <span class="verse"><a name="5">5</a>Na ka heke iho a Ihowa kia kite i te pa me te pourewa, i hanga nei e nga tama a te tangata.</span> <span class="verse"><a name="6">6</a>A ka mea a Ihowa, Nana, kotahi tonu te iwi nei, kotahi ano hoki to ratou reo; a ka timataia nei tenei mahi e ratou: e kore ano ratou e taea te pupuri mai i tetahi mea, e whakaaro ana ratou kia mahia.</span> <span class="verse"><a name="7">7</a>Tena, tatou ka heke atu, ka whakapoauau i o ratou reo i reira, kia kore ai ratou e matau, ia tangata, ia tangata ki te reo o tona hoa.</span> <span class="verse"><a name="8">8</a>Na whakamararatia atu ana ratou i reira e Ihowa ki runga ki te mata o te whenua katoa: a mahue ake i a ratou te hanga i te pa.</span> <span class="verse"><a name="9">9</a>Na kona i huaina ai to reira ingoa ko Papera; no te mea i whakapoauautia e Ihowa i reira te reo o te whenua katoa: no reira ano hoki te whakamararatanga a Ihowa i a ratou ki te mata o te whenua katoa.</span> <span class="verse"><a name="10">10</a>Ko nga whakatupuranga enei o Hema: ka kotahi rau nga tau o Hema, na ka whanau a Arapahata i te rua o nga tau i muri i te waipuke:</span> <span class="verse"><a name="11">11</a>A e rima rau nga tau i ora ai a Hema i muri i te whanautanga o Arapahata, a ka whanau ana tama me ana tamahine.</span> <span class="verse"><a name="12">12</a>A ka toru tekau ma rima nga tau i ora ai a Arapahata, na ka whanau a Haraha:</span> <span class="verse"><a name="13">13</a>A e wha rau e toru nga tau i ora ai a Arapahata i muri i te whanautanga o Haraha, ka whanau ana tama me ana tamahine.</span> <span class="verse"><a name="14">14</a>A ka toru tekau nga tau i ora ai a Haraha, na ka whanau a Epere:</span> <span class="verse"><a name="15">15</a>A e wha rau e toru nga tau o Haraha i muri i te whanautanga o Epere, ka whanau ana tama me ana tamahine.</span> <span class="verse"><a name="16">16</a>A e toru tekau ma wha nga tau i ora ai a Epere, ka whanau a Pereke:</span> <span class="verse"><a name="17">17</a>E wha rau e toru tekau nga tau i ora ai a Epere i muri i te whanautanga o Pereke, a ka whanau ana tama me ana tamahine.</span> <span class="verse"><a name="18">18</a>A ka toru tekau nga tau o Pereke, ka whanau a Reu:</span> <span class="verse"><a name="19">19</a>A e rua rau e iwa nga tau i ora ai a Pereke i muri i te whanautanga o Reu, ka whanau ana tama me ana tamahine.</span> <span class="verse"><a name="20">20</a>A ka toru tekau ma rua nga tau o Reu, na ka whanau a Heruka:</span> <span class="verse"><a name="21">21</a>A e rua rau ma whitu nga tau i ora ai a Reu i muri i te whanautanga o Heruka, ka whanau ana tama me ana tamahine.</span> <span class="verse"><a name="22">22</a>A ka toru tekau nga tau o Heruka, na ka whanau a Nahora:</span> <span class="verse"><a name="23">23</a>A e rua rau nga tau i ora ai a Heruka i muri i te whanautanga o Nahora, ka whanau ana tama me ana tamahine.</span> <span class="verse"><a name="24">24</a>A e rua tekau ma iwa nga tau i ora ai a Nahora, na ka whanau a Teraha:</span> <span class="verse"><a name="25">25</a>A kotahi rau kotahi tekau ma iwa nga tau i ora ai a Nahora i muri i te whanautanga o Teraha, a ka whanau ana tama me ana tamahine.</span> <span class="verse"><a name="26">26</a>A ka whitu tekau nga tau i ora ai a Teraha, na ka whanau a Aperama, a Nahora, ratou ko Harana.</span> <span class="verse"><a name="27">27</a>Na, ko nga whakatupuranga enei o Teraha: na Teraha ko Aperama, ko Nahora, ratou ko Harana; na Harana ko Rota.</span> <span class="verse"><a name="28">28</a>A i mate a Harana i te oranga ano o tona papa o Teraha i te whenua i whanau ai ia, i Uru o nga Karari.</span> <span class="verse"><a name="29">29</a>Na ka tango a Aperama raua ko Nahora i etahi wahine ma raua: ko te ingoa o te wahine a Aperama ko Harai, ko te ingoa o te wahine a Nahora ko Mireka tamahine a Harana, papa o Mireka, papa ano hoki o Iheka.</span> <span class="verse"><a name="30">30</a>A he pakoko a Harai; kahore ana tamariki.</span> <span class="verse"><a name="31">31</a>Na ka tango a Teraha i a Aperama i tana tama, raua ko Rota tama a Harana, ko te tama a tana tama, ratou ko tana hunaonga, ko Harai wahine a tana tama a Aperama; a whakatika tahi ana ratou i Uru o nga Karari, haere ana ki te whenua o Kanaana; na ka tae ki Harana, a noho ana i reira.</span> <span class="verse"><a name="32">32</a>A ko nga ra o Teraha e rua rau ma rima tau: na ka mate a Teraha ki Harana.</span> </p></div</div></div></body></html>