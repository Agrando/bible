<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Na ko Kingi Horomona te kingi o Iharaira katoa.</span> <span class="verse"><a name="2">2</a>A ko ana rangatira enei; ko Ataria tama a Haroko te tohunga;</span> <span class="verse"><a name="3">3</a>Ko Erihorepe raua ko Ahia nga kaituhituhi, he tama na Hiha; ko Iehohapata tama a Ahiruru te kaiwhakamahara;</span> <span class="verse"><a name="4">4</a>Ko Penaia tama a Iehoiara te rangatira ope; ko Haroko raua ko Apiatara nga tohunga;</span> <span class="verse"><a name="5">5</a>Ko Ataria tama a Natana te rangatira o nga kaitohutohu; ko Tapuru tama a Natana te tohunga, te takahoa o te kingi;</span> <span class="verse"><a name="6">6</a>Ko Ahihara te rangatira o te whare; ko Aronirama tama a Apara to nga takoha.</span> <span class="verse"><a name="7">7</a>Na kotahi tekau ma rua nga kaitohutohu a Horomona mo Iharaira katoa, hei mea kai ma te kingi ratou ko tona whare: kotahi ano te marama mea kai o tetahi, o tetahi, i te tau.</span> <span class="verse"><a name="8">8</a>Na ko o ratou ingoa enei: ko Penehuru te whenua pukepuke o Eparaima:</span> <span class="verse"><a name="9">9</a>Ko Penerekara i Makaha, i Haarapimi, i Petehemehe, i Erono Petehanana:</span> <span class="verse"><a name="10">10</a>Ko Penehehere i Arupoto; i a ia Hokoho me te whenua katoa o Hewhere:</span> <span class="verse"><a name="11">11</a>Ko Pene Apinarapa i te taupae katoa o Roro; i a ia a Tapata tamahine a Horomona hei wahine mana:</span> <span class="verse"><a name="12">12</a>Ko Paana tama a Ahiruru i Taanaka, i Mekiro, i Peteheana katoa, tera i Taretana i raro i Ietereere, o Peteheana atu a tae noa ki Aperemehora, ki tua atu o Iokomeama:</span> <span class="verse"><a name="13">13</a>Ko Penekepere i Ramoto Kireara: i a ia nga pa o Haira tama a Manahi i Kireara; i a ia nga wahi i Arakopa i Pahana, e ono tekau nga pa nunui, taiepa rawa, tutaki rawa ki te parahi:</span> <span class="verse"><a name="14">14</a>Ko Mahanaima i a Ahinarapa tama a Iro:</span> <span class="verse"><a name="15">15</a>I Napatari a Ahimaata; i tangohia ano hoki e ia a Pahemata tamahine a Horomona hei wahine mana:</span> <span class="verse"><a name="16">16</a>I Ahera, i Aroto a Paana tama a Huhai:</span> <span class="verse"><a name="17">17</a>I Ihakara a Iehohapata tama a Parua:</span> <span class="verse"><a name="18">18</a>Ko Himei tama a Eraha i Pineamine:</span> <span class="verse"><a name="19">19</a>Ko Kepere tama a Uri i te whenua o Kireara, i te whenua o Hihona kingi o nga Amori raua ko Oka kingi o Pahana; ko ia anake hoki te kaitohutohu o te whenua.</span> <span class="verse"><a name="20">20</a>Na tini iho a Hura raua ko Iharaira, me te onepu i te taha o te moana te tini, kai ana ratou, inu ana, hari ana.</span> <span class="verse"><a name="21">21</a>Na ko Horomona te kingi o nga kingitanga katoa, o te awa a tae noa ki te whenua o nga Pirihitini, ki te rohe ra ano o Ihipa: i mau hakari mai ano ratou, a mahi ana i nga mahi a Horomona i nga ra katoa i ora ai ia.</span> <span class="verse"><a name="22">22</a>Na, ko te kai a Horomona o te ra kotahi, e toru tekau mehua paraoa pai, e ono tekau mehua paraoa ke;</span> <span class="verse"><a name="23">23</a>Kotahi tekau nga kau, he mea momona, e rua tekau nga kau o nga haerenga kau, kotahi rau nga hipi, apititia iho ki nga hata, ki nga kakera, ki nga ropaka, ki nga manu whangai.</span> <span class="verse"><a name="24">24</a>Ko ia hoki te kingi i runga i te takiwa i tenei taha katoa o te awa, o Tipiha, tae noa ki Kaha, i runga ano i nga kingi katoa o tenei taha o te awa: a he rongo mau i ona taha katoa.</span> <span class="verse"><a name="25">25</a>A noho hu noa iho a Hura raua ko Iharaira, tera, tera, i raro i tana waina, i tana piki, no Rana mai ano a Peerehepa atu ana, i nga ra katoa o Horomona.</span> <span class="verse"><a name="26">26</a>Na e wha tekau mano nga turanga a Horomona mo nga hoiho o ona hariata, kotahi tekau ma rua mano nga kaieke hoiho.</span> <span class="verse"><a name="27">27</a>A na aua kaitohutohu i mea he kai ma Kingi Horomona, ma te hunga katoa e haere ana ki te tepu a Kingi Horomona, tenei tangata i tona marama, tenei tangata i tona marama: kahore he mea i kore i a ratou.</span> <span class="verse"><a name="28">28</a>I kawea mai ano e ratou he parei, he kakau witi, ma nga hoiho, ma nga muera, ki te wahi i reira nei nga kaitohutohu, ia tangata ki tana mahi.</span> <span class="verse"><a name="29">29</a>Na homai ana e te Atua he mohio ki a Horomona, me te mahara nui rawa, me te ngakau nui, koia ano kei te onepu i te taha o te moana.</span> <span class="verse"><a name="30">30</a>Nui atu hoki te mohio o Horomona i te mohio o nga tama katoa o te rawhiti, i te mohio katoa o Ihipa.</span> <span class="verse"><a name="31">31</a>Nui atu hoki tona mohio i to nga tangata katoa; i to Etana Eterahi, i to Hemana, i to Karakoro, i to Rarara, ara i to nga tama a Mahoro; a paku ana tona ingoa ki nga iwi katoa a tawhio noa.</span> <span class="verse"><a name="32">32</a>Na e toru mano nga whakatauki i korerotia e ia; a ko ana waiata kotahi mano ma rima.</span> <span class="verse"><a name="33">33</a>I korerotia ano e ia nga rakau, te hita i Repanona, a tae iho ana ki te hihopa e tupu nei ki te taiepa: i korerotia ano e ia nga kararehe, nga manu, nga mea ngoki, me nga ika.</span> <span class="verse"><a name="34">34</a>A ka haere mai etahi i nga iwi katoa ki te whakarongo ki te mohio o Horomona, i nga kingi katoa o te whenua i rongo nei ki tona mohio.</span> </p></div</div></div></body></html>