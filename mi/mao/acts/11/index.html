<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/acts/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/acts">Acts</a> &gt <strong>Chapter 11</strong></div><p><span class="verse"><a name="1">1</a>A ka rongo nga apotoro me nga tuakana i Huria, kua tango hoki nga Tauiwi te kupu a te Atua.</span> <span class="verse"><a name="2">2</a>A, no te taenga ake o Pita ki Hiruharama, ka whakawakia ia e te hunga o te kotinga,</span> <span class="verse"><a name="3">3</a>I mea ratou, I haere koe ki roto ki nga tangata kihai i kotia, i kai tahi me ratou.</span> <span class="verse"><a name="4">4</a>Na ka timata a Pita, ka korero whakatepe atu ki a ratou, ka mea,</span> <span class="verse"><a name="5">5</a>I te pa ahau, i Hopa, e inoi ana; a ka kite moemoea ahau i tetahi whakakitenga, ko tetahi mea e heke iho ana, ano he kakahu nui, he mea tuku iho i te rangi ma nga pito e wha; a tae tonu mai ki ahau:</span> <span class="verse"><a name="6">6</a>No te whakamaunga atu o oku kanohi ki taua mea, ka whakaaro ahau, a ka kite i nga karerehe waewae wha o te whenua, i nga kararehe mohoao me nga mea ngokingoki me nga manu o te rangi.</span> <span class="verse"><a name="7">7</a>A ka rongo hoki ahau he reo e mea mai ana ki ahau, E ara, e Pita; patua, kainga.</span> <span class="verse"><a name="8">8</a>Otira ka ki atu ahau, Kahore, e te Ariki; kiano hoki tetahi mea noa, poke ranei, i tapoko noa ki toku mangai.</span> <span class="verse"><a name="9">9</a>Na ka whakahoki tuarua mai he reo no te rangi, Ko a te Atua i mea ai kia ma, kaua e meinga e koe kia noa.</span> <span class="verse"><a name="10">10</a>E toru nga meatanga o tenei: ka hutia katoatia atu ano ki te rangi.</span> <span class="verse"><a name="11">11</a>Na i taua wa ano kua tu nga tangata tokotoru ki mua i te whare i noho ai ahau, he mea tono mai no Hiharia ki ahau.</span> <span class="verse"><a name="12">12</a>Na ka mea te Wairua ki ahau kia haere tahi matou, kia kaua ahau e ruarua. I haere tahi ano i ahau enei teina tokoono, a tomo ana matou ki te whare o taua tangata:</span> <span class="verse"><a name="13">13</a>Na ka korerotia mai e ia ki a matou tona kitenga i te anahera i tona whare e tu ana, e mea ana ki a ia, Tonoa etahi tangata ki Hopa, tikina a Haimona, te rua nei o ona ingoa ko Pita:</span> <span class="verse"><a name="14">14</a>Mana e korero ki a koe etahi kupu, e ora ai koutou ko tou whare katoa.</span> <span class="verse"><a name="15">15</a>A, noku ka timata ki te korero, ka tau iho te Wairua Tapu ki a ratou, ka pera ano me ia ki a tatou i te timatanga.</span> <span class="verse"><a name="16">16</a>Katahi ahau ka mahara ki te kupu a te Ariki, ki tana i mea ai, i iriiri ra a Hoani ki te wai; ko koutou ia ka iriiria ki te Wairua Tapu.</span> <span class="verse"><a name="17">17</a>Na, mehemea rite tonu ta te Atua mea i hoatu ai ki a ratou ki tana i homai ai hoki ki a tatou, i a tatou i whakapono ai ki te Ariki, ki a Ihu Karaiti; ko wai ahau, kia ahei te tu atu ki te Atua?</span> <span class="verse"><a name="18">18</a>A, no ka rongo ratou ki enei mea, mutu pu ta ratou korero, heoi ka whakakororia i te Atua, ka mea, Koia ano, kua homai hoki e te Atua ki nga Tauiwi te ripeneta e ora ai.</span> <span class="verse"><a name="19">19</a>Na, ko te iwi i whakamararatia atu i runga i te tukinotanga i puta ake i to Tepene, haereere ana ratou a tae noa ki Pinikia, ki Kaiperu, ki Anatioka, me te kauwhau ano i te kupu ki nga Hurai anake, kahore ki etahi atu.</span> <span class="verse"><a name="20">20</a>Otira ko etahi o ratou, he tangata no Kaiperu, no Hairini, i to ratou taenga ki Anatioka, ka korero ki nga Kariki hoki, ka kauwhau i te Ariki, i a Ihu.</span> <span class="verse"><a name="21">21</a>Ko te ringa hoki o te Ariki i a ratou: a he tokomaha rawa i whakapono, i tahuri ki te Ariki.</span> <span class="verse"><a name="22">22</a>Na ka tae to ratou rongo ki nga taringa o te hahi i Hiruharama; a ka tonoa e ratou a Panapa kia haere ki Anatioka:</span> <span class="verse"><a name="23">23</a>No tona taenga atu, ka kite i te aroha noa o te Atua, ka hari, ka whakahau i a ratou katoa kia u te ngakau, kia piri ki te Ariki.</span> <span class="verse"><a name="24">24</a>He tangata pai hoki ia, ki tonu i te Wairua Tapu, i te whakapono: he nui ano te hunga i honoa ki te Ariki.</span> <span class="verse"><a name="25">25</a>Me i reira ka haere atu a Panapa ki Tarahu, ki te rapu i a Haora:</span> <span class="verse"><a name="26">26</a>A, no ka kitea ia e ia, ka kawea mai ia e ia ki Anatioka. A kotahi tino tau i huihui tahi ai raua ki te hahi, a he nui te hunga i whakaakona. I matua huaina hoki nga akonga he Karaitiana ki Anatioka.</span> <span class="verse"><a name="27">27</a>Na i aua ra ka heke mai etahi poropiti i Hiruharama ki Anatioka.</span> <span class="verse"><a name="28">28</a>A ka tu ake tetahi o ratou, ko Akapu te ingoa, ka whakakite, he mea na te Wairua, tera ka pa he mate nui i te hiakai ki te whenua katoa: i puta ano tenei i nga ra o Karauria.</span> <span class="verse"><a name="29">29</a>Na ka whakatakoto tikanga nga akonga i runga i te mea e taea e tena, e tena, kia tukua atu he awhina mo nga tuakana e noho ana i Huria:</span> <span class="verse"><a name="30">30</a>Pera ana hoki ratou, tukua atu ana ki nga kaumatua ma te ringa o Panapa raua ko Haora.</span> </p></div</div></div></body></html>