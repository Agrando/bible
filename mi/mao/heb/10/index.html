<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/heb">Hebrews</a> &gt <strong>Chapter 10</strong></div><p><span class="verse"><a name="1">1</a>I te mea ko to te ture he atarangi no nga mea pai e puta ana mai i muri, ehara i te ahua pu o aua mea, e kore e whai mana i aua patunga tapu e whakaeketia tonutia ana e ratou i tenei tau, i tenei tau, e tino tika ai te hunga e whakatata ana.</span> <span class="verse"><a name="2">2</a>Penei e kore ranei e mutu te whakaeke? me i oti hoki te hunga nana taua karakia te mea kia ma, kua kore o ratou mahara ki nga hara?</span> <span class="verse"><a name="3">3</a>I aua patunga tapu ia e hokihoki ana te mahara ki nga hara i ia tau, i ia tau.</span> <span class="verse"><a name="4">4</a>E kore hoki e tau ma nga toto o nga puru, o nga koati e whakakahore nga hara.</span> <span class="verse"><a name="5">5</a>Na reira i a ia e haere mai ana ki te ao, ka mea ia, Kihai i matenuitia e koe te patunga tapu me te whakahere, kua rite mai i a koe he tinana moku.</span> <span class="verse"><a name="6">6</a>Kihai koe i ahuareka ki nga tahunga tinana ki nga whakahere hara:</span> <span class="verse"><a name="7">7</a>Katahi ahau ka mea atu, Tenei ahau te haere atu nei, kei roto i te upoko o te pukapuka te tuhituhinga moku, ki te mea i tau i pai ai, e te Atua.</span> <span class="verse"><a name="8">8</a>I tana meatanga i mua ake, Kihai koe i matenui ki te patunga tapu, ki te whakahere, ki nga tahunga tinana, ki nga whakahere hara, kahore ano hoki ou ahuareka mai, he mea nei e tapaea ana i runga i te ture;</span> <span class="verse"><a name="9">9</a>Katahi ia ka mea, Tenei ahau te haere atu nei ki te mea i tau i pai ai, e te Atua. E tangohia ana e ia te tuatahi, kia whakaturia ai e ia te tuarua.</span> <span class="verse"><a name="10">10</a>Na taua pai nei i oti ai tatou te whakatapu, he meatanga na te tapaenga atu kotahi o te tinana o Ihu Karaiti.</span> <span class="verse"><a name="11">11</a>Na, ko nga tohunga katoa, e tu ana ratou, e minita ana i tenei ra, i tenei ra, he maha ano hoki a ratou whakaekenga atu i aua patunga tapu ra ano, e kore rawa nei e tau hei tango i nga hara:</span> <span class="verse"><a name="12">12</a>Ko tenei ia, kotahi nei tana patunga tapu i whakaeke atu ai mo nga hara, noho tonu atu i te ringa matau o te Atua;</span> <span class="verse"><a name="13">13</a>I muri nei he tatari tana kia waiho ra ano ona hoariri hei takahanga mo ona waewae.</span> <span class="verse"><a name="14">14</a>Kotahi nei hoki tana whakahere, a tika tonu i a ia ake ake te hunga ka oti te whakatapu.</span> <span class="verse"><a name="15">15</a>Hei kaiwhakaatu ano te Wairua Tapu mo tenei ki a tatou: i muri mai i tana kiinga mai,</span> <span class="verse"><a name="16">16</a>Ko te kawenata tenei e whakaritea e ahau ki a ratou i muri i aua ra, e ki ana te Ariki, ka hoatu e ahau aku ture ki o ratou ngakau, ka tuhituhia hoki e ahau ki o ratou hinengaro; a ka mea ano ia,</span> <span class="verse"><a name="17">17</a>E kore hoki e maharatia e ahau o ratou hara, o ratou kino a mua ake.</span> <span class="verse"><a name="18">18</a>Na, ki te murua enei, kahore he whakahere mo nga hara i muri iho.</span> <span class="verse"><a name="19">19</a>Na, e oku teina, ka ai nei nga toto o Ihu hei take e maia ai tatou te tomo ki te tino wahi tapu;</span> <span class="verse"><a name="20">20</a>Hei ara hou mo tatou, ara hei ara ora, he mea whakatapu nana, e tika atu ana na te arai, ara na tona kikokiko;</span> <span class="verse"><a name="21">21</a>A, i te mea he nui to tatou tohunga mo te whare o te Atua;</span> <span class="verse"><a name="22">22</a>Kia whakatata atu tatou, i runga i te ngakau pono, i te whakapono e tino u ana, he mea tauhiuhi te ngakau, kia kore ai te hinengaro kino, he mea horoi ano hoki te tinana ki te wai marama.</span> <span class="verse"><a name="23">23</a>Kia mau ta tatou whakaae ki te mea e tumanakohia atu nei, kei ngaueue; he pono hoki ta te kaiwhakaari mai;</span> <span class="verse"><a name="24">24</a>Kia whai whakaaro ano tatou tetahi ki tetahi, kia whakaohokia te aroha me nga mahi pai:</span> <span class="verse"><a name="25">25</a>Kei mahue te huihui i a tatou ano, kei pera me te hanga a etahi; engari me whakahauhau tetahi i tetahi: kia nui rawa ano hoki i te mea ka kite koutou ka tata te ra.</span> <span class="verse"><a name="26">26</a>Ki te hara hoki tatou i muri iho i to tatou whiwhinga ki te matauranga ki te pono, kahore atu hoki he patunga tapu i mahue mo nga hara;</span> <span class="verse"><a name="27">27</a>Engari ka tatari ahua mataku ki te whakawa, ki te riri kino ano na te ahi, e whakangaromia ai nga hoariri.</span> <span class="verse"><a name="28">28</a>Ko te tangata i takahi i te ture a Mohi kihai i tohungia, ka mate i runga i te kupu a nga kaiwhakaatu tokorua, tokotoru ranei:</span> <span class="verse"><a name="29">29</a>Ki to koutou whakaaro, e kore ranei e tika kia rahi ake te whiu mo te tangata i takahia ai te Tama a te Atua, i meinga ai hei mea noa nga toto o te kawenata i whakatapua ai ia, a whakaiti ana i te Wairua o te aroha noa?</span> <span class="verse"><a name="30">30</a>E matau ana hoki tatou na wai tenei kupu, Maku te rapu utu; maku te hoatu utu, e ai ta te Ariki: me tenei ano, E whakawa te Ariki mo tana iwi.</span> <span class="verse"><a name="31">31</a>He mea mataku te taka ki roto ki nga ringaringa o te Atua ora.</span> <span class="verse"><a name="32">32</a>Engari kia mahara ki nga ra o mua, i a koutou i whakamaramatia ra, he nui noa atu nga rauhanga a te mate, i whakaririka kau na koutou;</span> <span class="verse"><a name="33">33</a>Ko tetahi wahi, i a koutou i meinga e nga tawainga, e nga tukinotanga hei mea matakitaki; ko tetahi wahi, i a koutou i meinga hei hoa mo te hunga i peratia.</span> <span class="verse"><a name="34">34</a>I mamae tahi hoki koutou me te hunga i te herehere, i hari hoki ki te pahuatanga o o koutou taonga, i mahara hoki tera atu he taonga mo koutou, he mea pai ake, he mea pumau tonu.</span> <span class="verse"><a name="35">35</a>Na, kaua e whakarerea to koutou maia, he rahi hoki tona utu.</span> <span class="verse"><a name="36">36</a>Ko te mea hoki hei matenuitanga ma koutou he manawanui; kia oti ai i a koutou te mahi ta te Atua i pai ai, e riro tonu ai i a koutou nga mea i whakaaria mai ra.</span> <span class="verse"><a name="37">37</a>Potopoto kau ake hoki, a ka tae mai tenei e haere mai nei, e kore ano e whakaroa.</span> <span class="verse"><a name="38">38</a>Ma te whakapono ia e ora ai te tangata tika: a ki te hoki tetahi ki muri, e kore toku wairua e ahuareka ki a ia.</span> <span class="verse"><a name="39">39</a>Otiia ehara tatou i te hunga e hoki ana ki muri, ki te whakangaromanga, engari no te hunga e whakapono ana, a ora ana te wairua.</span> </p></div</div></div></body></html>