<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/matt">Matthew</a> &gt <strong>Chapter 24</strong></div><p><span class="verse"><a name="1">1</a>A ka puta atu a Ihu ki waho o te temepara, ka haere; na ka tae mai ana akonga ki a ia kia whakakitea ki a ia nga whare i hanga mo te temepara.</span> <span class="verse"><a name="2">2</a>Otira ka mea ia ki a ratou, Kahore ianei koutou e kite i enei mea katoa? He pono taku e mea nei ki a koutou, E kore e toe ki konei tetahi kohatu ki runga ake i tetahi kohatu, engari ka whakahoroa katoatia.</span> <span class="verse"><a name="3">3</a>A, i a ia e noho ana i runga i maunga Oriwa, ka haere puku mai nga akonga ki a ia, ka mea, Korerotia ki a matou, ko ahea enei mea? he aha te tohu o tou haerenga mai, o te mutunga hoki o te ao?</span> <span class="verse"><a name="4">4</a>Na ka whakahoki a Ihu, ka mea ki a ratou, Kia tupato kei mamingatia koutou e te tangata.</span> <span class="verse"><a name="5">5</a>He tokomaha hoki e haere mai i runga i toku ingoa, e mea, Ko te Karaiti ahau, a he tokomaha e whakapohehetia.</span> <span class="verse"><a name="6">6</a>A tera koutou e rongo ki nga pakanga, ki nga hau korero pakanga: kia tupato kei ohorere koutou: ta te mea kua rite kia puta enei mea katoa, taihoa ia te mutunga.</span> <span class="verse"><a name="7">7</a>E whakatika hoki tetahi iwi ki tetahi iwi, tetahi rangatiratanga ki tetahi rangatiratanga: a e puta nga po matekai, nga mate uruta, me nga ru, ki nga tini wahi.</span> <span class="verse"><a name="8">8</a>Otira ko te timatanga kau enei katoa o nga mamae.</span> <span class="verse"><a name="9">9</a>Ko reira koutou tukua ai kia tukinotia, a e whakamatea koutou; a e kino hoki nga iwi katoa ki a koutou, he whakaaro ki toku ingoa.</span> <span class="verse"><a name="10">10</a>A he tokomaha e he, a ka tuku tetahi i tetahi, ka kino ano tetahi ki tetahi.</span> <span class="verse"><a name="11">11</a>He tokomaha ano nga poropiti teka e whakatika, a he tokomaha e whakapohehetia e ratou.</span> <span class="verse"><a name="12">12</a>A, i te kino ka hua, ka matoke haere te aroha o te tini tangata.</span> <span class="verse"><a name="13">13</a>Ko te tangata ia e u ana, a taea noatia te mutunga, ka ora ia.</span> <span class="verse"><a name="14">14</a>A e kauwhautia tenei rongopai o te rangatiratanga puta noa i te ao, hei mea whakaatu ki nga iwi katoa; a ko reira puta ai te mutunga.</span> <span class="verse"><a name="15">15</a>A e kite koutou i te mea whakarihariha, i te mea whakangaro, i korerotia ai e Raniera poropiti, i a ia e tu ana i te wahi tapu, kia matau te kaititiro pukapuka,</span> <span class="verse"><a name="16">16</a>Ko reira kia rere te hunga i Huria ki nga maunga:</span> <span class="verse"><a name="17">17</a>Ko te tangata i runga i te whare, kei heke iho ki te tiki mea i roto i tona whare:</span> <span class="verse"><a name="18">18</a>Kauaka ano te tangata i te mara e hoki ki te tiki i ona kakahu.</span> <span class="verse"><a name="19">19</a>Aue, te mate mo te hunga e hapu ana, mo nga mea hoki e whangai ana ki te u, i aua ra!</span> <span class="verse"><a name="20">20</a>Me inoi koutou kei rokohanga koutou e te whati i te hotoke, i te hapati ranei:</span> <span class="verse"><a name="21">21</a>Kei taua wa hoki te whiu nui, kahore ona rite mai o te timatanga o te ao a mohoa noa nei, e kore ano e pera a mua ake nei.</span> <span class="verse"><a name="22">22</a>A, me i kahore aua ra i poroa i waenga, hore he kikokiko e ora: otira ka whakaaroa te hunga i whiriwhiria, a ka poroa aua ra.</span> <span class="verse"><a name="23">23</a>Ki te mea tetahi ki a koutou i reira, Na, tenei a te Karaiti; na, tera; aua e whakaponohia.</span> <span class="verse"><a name="24">24</a>E whakatika hoki nga Karaiti teka, me nga poropiti teka, a ka hoatu e ratou nga tohu nunui, me nga mea whakamiharo; a mehemea e taea, ka mamingatia ano te hunga i whiriwhiria.</span> <span class="verse"><a name="25">25</a>Na kua korerotia wawetia nei e ahau ki a koutou.</span> <span class="verse"><a name="26">26</a>Na, ahakoa mea ratou ki a koutou, Na, kei te koraha ia; aua e haere atu: Na, kei nga ruma o roto rawa; aua e whakaponohia.</span> <span class="verse"><a name="27">27</a>Ka rite hoki ki te uira e puta mai nei i te rawhiti, a hiko tonu atu ki te uru, te haerenga mai o te Tama a te tangata.</span> <span class="verse"><a name="28">28</a>Ko te wahi hoki i te tupapaku, ko reira huihui ai nga kahu.</span> <span class="verse"><a name="29">29</a>A, muri tonu iho i te whakapawera i aua ra, ka whakapouritia te ra, e kore ano e titi te atarau, ka taka iho nga whetu i te rangi, a ka ngaueue nga mea kaha o nga rangi:</span> <span class="verse"><a name="30">30</a>Ko reira ano puta ai te tohu o te Tama a te tangata i te rangi: a ko reira nga iwi katoa o te whenua tangi ai, a e kite ratou i te Tama a te tangata e haere mai ana i runga i nga kapua o te rangi me te kaha, me te kororia nui.</span> <span class="verse"><a name="31">31</a>A, e tonoa e ia ana anahera me te tetere tangi nui, a ka huihuia e ratou ana i whiriwhiri ai i nga hau e wha, i tetahi pito o te rangi puta noa i tetahi pito.</span> <span class="verse"><a name="32">32</a>Na kia akona koutou e te piki ki tetahi kupu whakarite: i tona manga e ngawari ana ano, a ka puta ona rau, ka mohio koutou ka tata te raumati:</span> <span class="verse"><a name="33">33</a>Waihoki ko koutou, ina kite i enei mea katoa, ka matau koutou ka tata ia, kei nga kuwaha tonu.</span> <span class="verse"><a name="34">34</a>He pono taku e mea nei ki a koutou, E kore rawa tenei whakatupuranga e pahemo, kia puta katoa ra ano enei mea.</span> <span class="verse"><a name="35">35</a>Ko te rangi me te whenua e pahemo, ko aku kupu ia e kore e pahemo.</span> <span class="verse"><a name="36">36</a>Otira kahore tetahi tangata e mohio ki taua ra, ki taua haora, kahore rawa nga anahera o te rangi, kahore te Tama a te tangata, ko toku Matua anake.</span> <span class="verse"><a name="37">37</a>Ka rite hoki ki nga ra i a Noa te haerenga mai o te Tama a te tangata.</span> <span class="verse"><a name="38">38</a>Ka rite hoki ki ta ratou i nga ra i mua atu o te waipuke; e kai ana, e inu ana, e marena ana, e hoatu ana kia marenatia, a tae noa ki te ra i tomo ai a Noa ki roto ki te aaka,</span> <span class="verse"><a name="39">39</a>A kahore ratou i mohio, a pakaru noa te waipuke, a kahakina ana ratou katoa: e pera ano te haerenga mai o te Tama a te tangata.</span> <span class="verse"><a name="40">40</a>I taua wa tokorua ki te mara; kotahi e tangohia, kotahi e waiho:</span> <span class="verse"><a name="41">41</a>Tokorua wahine e huri ana i te mira; kotahi e tangohia, kotahi e waiho.</span> <span class="verse"><a name="42">42</a>Kia mataara rapea; e kore hoki koutou e mohio ki te haora e puta mai ai to koutou Ariki.</span> <span class="verse"><a name="43">43</a>Kia mohio ki tenei, me i matau te tangata o te whare ki te mataaratanga e puta ai te tahae, kua tautiaki ia, a kahore i tukua tona whare kia pokaia.</span> <span class="verse"><a name="44">44</a>Na kia mataara hoki koutou: no te mea ka puta mai te Tama a te tangata i te haora e kore ai koutou e mahara.</span> <span class="verse"><a name="45">45</a>Ko wai ra te pononga pono, mahara, i meinga e tona ariki hei rangatira mo ana tangata, hei hoatu i te kai ma ratou i te wa e tika ai?</span> <span class="verse"><a name="46">46</a>Ka koa taua pononga ki te rokohanga e tona ariki, ina haere mai, e pera ana.</span> <span class="verse"><a name="47">47</a>He pono taku e mea nei ki a koutou, Ka meinga ia hei rangatira mo ona taonga katoa.</span> <span class="verse"><a name="48">48</a>Otira ki te mea taua pononga kino i roto i tona ngakau, Ka roa te putanga mai o toku ariki;</span> <span class="verse"><a name="49">49</a>A ka anga ka patu i ona hoa pononga, ka kai, ka inu tahi me te hunga haurangi;</span> <span class="verse"><a name="50">50</a>E tae mai te ariki o taua pononga i te ra e kore ai ia e mahara, i te haora e kore ai ia e mohio,</span> <span class="verse"><a name="51">51</a>Ka hatepea putia ia, ka meinga he wahi mona i roto i te hunga tinihanga: ko te wahi tera o te tangi, o te tetea o nga niho.</span> </p></div</div></div></body></html>