<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/matt/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/matt">Matthew</a> &gt <strong>Chapter 1</strong></div><p><span class="verse"><a name="1">1</a>Ko te pukapuka o te whakapapa o Ihu Karaiti, tama a Rawiri, tama a Aperahama.</span> <span class="verse"><a name="2">2</a>Na ko ta Aperahama ko Ihaka; ta Ihaka ko Hakopa; ta Hakopa ko Hura ratou ko ona tuakana, ko ona teina;</span> <span class="verse"><a name="3">3</a>Ta Hura raua ko Tamara ko Parete raua ko Hara; ta Parete ko Heteromo; ta Heteromo ko Arame;</span> <span class="verse"><a name="4">4</a>Ta Arame ko Aminarapa; ta Aminarapa ko Nahona; ta Nahona ko Haramono;</span> <span class="verse"><a name="5">5</a>Ta Haramono raua ko Rahapa ko Poaha; ta Poaha raua ko Rutu ko Opere; ta Opere ko Hehe;</span> <span class="verse"><a name="6">6</a>Ta Hehe ko Rawiri, ko te kingi; ta Rawiri kingi raua ko te wahine a Uria ko Horomona;</span> <span class="verse"><a name="7">7</a>Ta Horomona ko Rehopoama; ta Rehopoama ko Apia; ta Apia ko Aha;</span> <span class="verse"><a name="8">8</a>Ta Aha ko Iehohapata; ta Iehohapata ko Iorama; ta Iorama ko Ohiaha;</span> <span class="verse"><a name="9">9</a>Ta Ohiaha ko Iotama; ta Iotama ko Ahata; ta Ahata ko Hetekia;</span> <span class="verse"><a name="10">10</a>Ta Hetekia ko Manahi; ta Manahi ko Amono; ta Amono ko Hohia;</span> <span class="verse"><a name="11">11</a>Ta Hohia ko Hekonia ratou ko ona teina; i te wa o te whakahekenga ki Papurona:</span> <span class="verse"><a name="12">12</a>A, i muri i te whakahekenga atu ki Papurona, ka whanau ta Hekonia ko Haratiera; ta Haratiera ko Herupapera;</span> <span class="verse"><a name="13">13</a>Ta Herupapera ko Apiuru; ta Apiuru ko Eriakimi; ta Eriakimi ko Atoro;</span> <span class="verse"><a name="14">14</a>Ta Atoro ko Haroko; ta Haroko ko Akimi; ta Akimi ko Eriuru;</span> <span class="verse"><a name="15">15</a>Ta Eriuru ko Ereatara; ta Ereatara ko Matana; ta Matana ko Hakopa;</span> <span class="verse"><a name="16">16</a>Ta Hakopa ko Hohepa, ko te tahu a Meri; whanau ake ta Meri ko Ihu, e kiia nei ko te Karaiti.</span> <span class="verse"><a name="17">17</a>Heoi, ko nga whakatupuranga katoa o Aperahama tae noa ki a Rawiri tekau ma wha nga whakatupuranga; o Rawiri tae noa ki te whakahekenga ki Papurona tekau ma wha nga whakatupuranga; a no te whakahekenga ki Papurona tae noa ki a te Karaiti tekau ma wha nga whakatupuranga.</span> <span class="verse"><a name="18">18</a>Na ko te whanautanga tenei o Ihu Karaiti: he mea taumau a Meri, tona whaea, ma Hohepa, a i te mea kiano raua i tata noa ki a raua, ka kitea kua hapu ia i te Wairua Tapu.</span> <span class="verse"><a name="19">19</a>Otira he tangata tika tana tahu, a Hohepa, a kahore ona ngakau kia whakakitea nuitia ia, ka mea kia whakarerea pukutia.</span> <span class="verse"><a name="20">20</a>Otiia i a ia e hurihuri ana i enei mea, na, ka puta moemoea mai tetahi anahera a te Ariki ki a ia, ka mea, E Hohepa, e te tama a Rawiri, kaua e hopohopo ki te tango i a Meri, i tau wahine; na te Wairua Tapu hoki tona hapu.</span> <span class="verse"><a name="21">21</a>A e whanau ia he tama, me hua e koe tona ingoa ko IHU: no te mea mana e whakaora tona iwi i o ratou hara.</span> <span class="verse"><a name="22">22</a>Na ka oti tenei katoa, katahi ka rite ta te Ariki, i korerotia e te poropiti, i mea ai ia,</span> <span class="verse"><a name="23">23</a>Na, ka hapu te wahine, ka whanau hoki he tama, a ka huaina e ratou tona ingoa ko Emanuera, ko tona whakamaoritanga tenei, Kei a tatou te Atua.</span> <span class="verse"><a name="24">24</a>A ka ara ake a Hohepa i te moe, ka meatia e ia ta te anahera a te Ariki i whakahau ai ki a ia, a tango ana ia i tana wahine:</span> <span class="verse"><a name="25">25</a>A kihai i mohio ki a ia, whanau noa tana tama matamua: a huaina ana e ia tona ingoa ko IHU.</span> </p></div</div></div></body></html>