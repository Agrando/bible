<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/matt">Matthew</a> &gt <strong>Chapter 17</strong></div><p><span class="verse"><a name="1">1</a>A ka pahure nga ra e ono, ka mau a Ihu ki a Pita, ki a Hemi raua ko tona teina ko Hoani, na kawea ana ratou e ia ki runga ki tetahi maunga tiketike ki te wahi motu ke.</span> <span class="verse"><a name="2">2</a>A ka puta ke tona ahua i to ratou aroaro: whiti tonu tona mata me te ra, ma tonu ona kakahu me te marama.</span> <span class="verse"><a name="3">3</a>Na, ka kitea e ratou a Mohi raua ko Iraia e korerorero ana ki a ia.</span> <span class="verse"><a name="4">4</a>Katahi ka oho a Pita, ka mea ki a Ihu, E te Ariki, he pai kia noho tatou i konei: ki te pai koe, ma matou e hanga etahi wharau ki konei kia toru; kia kotahi mou, kia kotahi mo Mohi, kia kotahi mo Iraia.</span> <span class="verse"><a name="5">5</a>I a ia ano e korero ana, na ka taumarumaru iho te kapua marama i runga i a ratou: na he reo no te kapua e mea ana, Ko taku Tama tenei i aroha ai, ko taku i ahuareka ai; whakarongo ki a ia.</span> <span class="verse"><a name="6">6</a>Ano ka rongo nga akonga, ka takoto tapapa ratou, he nui hoki to ratou wehi.</span> <span class="verse"><a name="7">7</a>Na ka haere a Ihu, ka pa ki a ratou, ka mea, Whakatika, kaua e wehi.</span> <span class="verse"><a name="8">8</a>A, no ka ara ake o ratou kanohi, kahore he tangata i kitea e ratou, ko Ihu anake.</span> <span class="verse"><a name="9">9</a>Na, i a ratou e heke iho ana i te maunga, ka whakatupato a Ihu i a ratou, ka mea, Kaua e korerotia ki te tangata te mea i kitea nei, kia ara ake ra ano te Tama a te tangata i te hunga mate.</span> <span class="verse"><a name="10">10</a>A ka ui ana akonga ki a ia, ka mea, He aha nga karaipi ka mea ai, ko Iraia kia matua puta mai?</span> <span class="verse"><a name="11">11</a>Na ka whakahoki a Ihu, ka mea ki a ratou, Ko Iraia ano e matua puta hei whakatika i nga mea katoa;</span> <span class="verse"><a name="12">12</a>Ko taku ia tenei ki a koutou, Kua tae noa mai a Iraia a kihai ratou i mohio ki a ia, heoi meatia ana e ratou ki a ia ta ratou i pai ai. E pera ano te Tama a te tangata te mamae i a ratou.</span> <span class="verse"><a name="13">13</a>Katahi ka mohio nga akonga ko Hoani Kaiiriiri tana i korero ai ki a ratou.</span> <span class="verse"><a name="14">14</a>A, no ka tae ratou ki te mano, ka haere mai ki a ia tetahi tangata, ka tuturi nga turi ki a ia, ka mea,</span> <span class="verse"><a name="15">15</a>E te ariki, kia aroha ki taku tana; he haurangi hoki ia, he kino tona mamae: he maha hoki ona hinganga ki te kapura, he maha ki te wai.</span> <span class="verse"><a name="16">16</a>A i kawea ia e ahau ki au akonga, heoi kihai ia i taea te whakaora e ratou.</span> <span class="verse"><a name="17">17</a>Na ka oho a Ihu, ka mea, E te uri whakaponokore, parori ke, kia pehea te roa o toku noho ki a koutou? Kia pehea te roa o toku manawanui ki a koutou? Kawea mai ia ki konei, ki ahau.</span> <span class="verse"><a name="18">18</a>Na ka riria te rewera e Ihu; a puta ana i roto i a ia; a ora ake te tamaiti i taua wa pu ano.</span> <span class="verse"><a name="19">19</a>Me i reira ka haere puku nga akonga ki a Ihu, ka mea, He aha ra te ahei ai i a matou te pei i a ia ki waho?</span> <span class="verse"><a name="20">20</a>Na ka mea a Ihu ki a ratou, Na to koutou whakapono iti; he pono hoki taku e mea nei ki a koutou, Ki te mea he whakapono to koutou, pera me to te pua nani te rahi, e mea koutou ki tenei maunga, Neke atu i konei ki tera wahi; a ka neke; kahore hok i he mea e kore e taea e koutou.</span> <span class="verse"><a name="21">21</a>Otira e kore e puta noa te pena, ma te inoi anake me te nohopuku.</span> <span class="verse"><a name="22">22</a>A, i a ratou e noho ana i Kariri, ka mea a Ihu ki a ratou, Meake tukua te Tama a te tangata ki nga ringa o nga tangata:</span> <span class="verse"><a name="23">23</a>A ka whakamatea e ratou, a i te toru o nga ra ka ara. A nui atu to ratou pouri.</span> <span class="verse"><a name="24">24</a>A, no to ratou taenga ki Kaperenauma, ka haere mai ki a Pita nga kaikohikohi i te hawhe hekere, ka mea, E kore ianei tou Kaiwhakaako e homai i te hawhe hekere?</span> <span class="verse"><a name="25">25</a>Ka mea ia, E hoatu ano. A, no ka tapoko ia ki te whare, ko Ihu kua korero ki a ia, kua mea, E pehea ana tou whakaaro, e Haimona? E tangohia ana e nga kingi o te ao nga takoha taonga me te takoha tangata i a wai? i a ratou ake tama, i a nga tanga ta ke ranei?</span> <span class="verse"><a name="26">26</a>Ka mea a Pita ki a ia, I a nga tangata ke. Na ko te kianga a Ihu ki a ia, Ha, pena ka haere noa nga tamariki.</span> <span class="verse"><a name="27">27</a>Ahakoa ra kei whai take he mai ratou ki a tatou, haere ki te moana, piua tetahi matau, a ka eke te ika matamua, tangohia; na, ka whakatuwhera i tona mangai, ka kite ai koe i tetahi moni: tangohia tena, ka hoatu ki a ratou, hei mea moku, mou.</span> </p></div</div></div></body></html>