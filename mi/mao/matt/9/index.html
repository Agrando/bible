<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/matt">Matthew</a> &gt <strong>Chapter 9</strong></div><p><span class="verse"><a name="1">1</a>Na ka eke ia ki te kaipuke, ka whiti ki tawahi, ka haere ki tona pa.</span> <span class="verse"><a name="2">2</a>Na ka kawea mai e ratou ki a ia tetahi pararutiki, e takoto ana i runga i te moenga; no te kitenga o Ihu i to ratou whakapono ka mea ia ki te pararutiki, E tama, kia maia; ka oti ou hara te muru.</span> <span class="verse"><a name="3">3</a>Na ka mea etahi o nga karaipi ki a ratou ano, E kohukohu ana tenei tangata.</span> <span class="verse"><a name="4">4</a>A, ka kite a Ihu i o ratou whakaaro, ka mea ia, He aha i kino ai nga whakaaro o roto o o koutou ngakau?</span> <span class="verse"><a name="5">5</a>Ko tehea oti te mea takoto noa, ko te mea, Ka oti ou hara te muru; ko te mea ranei, Whakatika, haere?</span> <span class="verse"><a name="6">6</a>Otira kia matau ai koutou he mana muru hara to te Tama a te tangata i runga i te whenua, katahi ia ka mea runga i te whenua, katahi ia ka mea ki te pararutiki, Whakatika, tangohia ake tou moenga, a haere ki tou whare.</span> <span class="verse"><a name="7">7</a>Na whakatika ana ia, haere ana ki tona whare.</span> <span class="verse"><a name="8">8</a>No te kitenga ia o te hui, ka wehi, ka whakakororia i te Atua, i homai ai tenei mana ki nga tangata.</span> <span class="verse"><a name="9">9</a>A, i a Ihu e haere ana i reira, ka kite ia i tetahi tangata, ko Matiu te ingoa, e noho ana i te wahi tango takoha; a ka mea ki a ia, Arumia ahau. Na whakatika ana ia, aru ana i a ia.</span> <span class="verse"><a name="10">10</a>A, i a ia e noho ana ki te kai i roto i te whare, na he tokomaha nga pupirikana me nga tangata hara i haere mai, i noho tahi ki a Ihu ratou ko ana akonga.</span> <span class="verse"><a name="11">11</a>A, no te kitenga o nga Parihi, ka mea ki ana akonga, He aha to koutou Kaiwhakaako ka kai tahi ai me nga pupirikana, me nga tangata hara?</span> <span class="verse"><a name="12">12</a>Otira ka rongo a Ihu, ka mea ki a ratou, Kahore he aha o nga tangata ora e meatia ai e te rata, engari o te hunga e mate ana.</span> <span class="verse"><a name="13">13</a>Na haere, akona te tikanga o tenei, Ko taku e pai ai ko te tohu tangata, haunga te patunga tapu: kihai hoki ahau i haere mai ki te karanga i te hunga tika, engari i te hunga hara, kia ripeneta.</span> <span class="verse"><a name="14">14</a>Me i reira ka haere mai ki a ia nga akonga a Hoani, ka mea, He aha i maha ai o matou ko nga Parihi nohoanga pukutanga a kahore au akonga e nohopuku?</span> <span class="verse"><a name="15">15</a>Na ka mea a Ihu ki a ratou, E ahei ranei nga tamariki o te whare marena te tangi, i te mea kei a ratou te tane marena hou? Na, tera e tae mai nga ra, e tangohia ai te tane marena hou i a ratou, a ko reira nohopuku ai ratou.</span> <span class="verse"><a name="16">16</a>E kore e meatia e te tangata tetahi wahi o te kahu hou hei papaki mo te kahu tawhito, no te mea ka riro tetahi wahi o taua kakahu i te whakakapi, a ka nui rawa te pakaru.</span> <span class="verse"><a name="17">17</a>E kore e ringihia te waina hou ki nga ipu tawhito: kei pakaru nga ipu, a ka maringi te waina, kore ake nga ipu: erangi e ringihia ana te waina hou ki nga ipu hou, a ka ora taua rua.</span> <span class="verse"><a name="18">18</a>I a ia e korero ana i enei mea ki a ratou, na ka haere mai tetahi rangatira, ka koropiko ki a ia, ka mea, Tenei kua marere taku tamahine: otira mau e haere ake, e whakapa tou ringa ki a ia, a ka ora.</span> <span class="verse"><a name="19">19</a>Na ka whakatika a Ihu ratou ko ana akonga, a aru ana i a ia.</span> <span class="verse"><a name="20">20</a>Na ko te haerenga ki muri i a ia o tetahi wahine, tekau ma rua nga tau i mate ai i te pakaruhanga toto, a ka pa ki te taniko o tona kakahu:</span> <span class="verse"><a name="21">21</a>I mea hoki i roto i a ia, Kia pa kau oti ahau ki tona kakahu, ka ora ahau.</span> <span class="verse"><a name="22">22</a>Na ka tahuri a Ihu, a ka kite i a ia, ka mea, Kia maia, e ko; na tou whakapono koe i ora ai. A ora ake te wahine i taua wa ano.</span> <span class="verse"><a name="23">23</a>Na, i te taenga o Ihu ki te whare o te rangatira, ka kite i nga kaiwhakatangi putorino, i te huihui hoki e ngangau ana,</span> <span class="verse"><a name="24">24</a>Ka mea ia ki a ratou, Whakaatea: kahore hoki i mate te kotiro, erangi e moe ana. A kataina iho ia e ratou.</span> <span class="verse"><a name="25">25</a>Heoi, ka oti te huihui te pei ki waho, ka tomo ia ki roto, ka mau ki tona ringa, a ara ake ana te kotiro.</span> <span class="verse"><a name="26">26</a>A paku ana tenei rongo puta noa i taua whenua.</span> <span class="verse"><a name="27">27</a>A, i a Ihu e haere atu ana i reira, tokorua nga matapo i aru i a ia, ka karanga ake, ka mea, E te Tama a Rawiri, kia aroha ki a maua.</span> <span class="verse"><a name="28">28</a>A, ka tapoko ia ki te whare, ka haere atu nga matapo ki a ia: na ka mea a Ihu ki a raua, E whakapono ana ranei korua e taea tenei e ahau? Ka mea raua ki a ia, Ae, e te Ariki.</span> <span class="verse"><a name="29">29</a>Me i reira ka pa ia ki o raua kanohi, ka mea, Kia rite ki to korua whakapono te meatanga ki a korua.</span> <span class="verse"><a name="30">30</a>Na kua kite o raua kanohi; katahi ka whakatupato a Ihu i a raua, ka mea, Kia mahara kei rangona e te tangata.</span> <span class="verse"><a name="31">31</a>Ko raua ia i puta atu ki waho, a korerotia nuitia ana ia puta noa i taua whenua.</span> <span class="verse"><a name="32">32</a>I a raua e puta ana ki waho, ka kawea mai ki a ia tetahi tangata wahangu, he rewera tona.</span> <span class="verse"><a name="33">33</a>A, ka oti te rewera te pei, ka whai reo te wahangu; a miharo ana te mano, ka mea, Kahore ano i kitea te penei i roto i a Iharaira.</span> <span class="verse"><a name="34">34</a>Otira ka mea nga Parihi, Na te rangatira o nga rewera tana peinga rewera.</span> <span class="verse"><a name="35">35</a>Na ka haereerea e Ihu nga pa katoa me nga kainga, a ka ako i roto i o ratou whare karakia, ka kauwhau i te rongopai o te rangatiratanga, me te whakaora i te tini o nga mate, i te tini o nga turorotanga o te iwi.</span> <span class="verse"><a name="36">36</a>A, no tona kitenga i nga mano, ka toko ake tona ngakau aroha ki a ratou, e mauiui ana hoki ratou, e marara ke ana, me he hipi heparakore.</span> <span class="verse"><a name="37">37</a>Katahi ia ka mea ki ana akonga, He nui te kotinga, ko nga kaimahi ia he ruarua;</span> <span class="verse"><a name="38">38</a>Na inoi atu ki te Ariki nana te kotinga, kia tonoa e ia he kaimahi ki tana kotinga.</span> </p></div</div></div></body></html>