<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/matt">Matthew</a> &gt <strong>Chapter 26</strong></div><p><span class="verse"><a name="1">1</a>A, ka mutu enei kupu katoa a Ihu, ka mea ia ki ana akonga,</span> <span class="verse"><a name="2">2</a>E matau ana koutou kia rua ake ra ko te kapenga, a ka tukua te Tama a te tangata kia ripekatia,</span> <span class="verse"><a name="3">3</a>Na ka whakamine nga tohunga nui, nga karaipi, me nga kaumatua o te iwi, ki te whare o te tohunga nui, ko Kaiapa te ingoa.</span> <span class="verse"><a name="4">4</a>Ka whakatakoto tikanga nanakia e mau ai a Ihu, e whakamatea ai.</span> <span class="verse"><a name="5">5</a>Otira i mea ratou, Kauaka i te hakari, kei ngangau te iwi.</span> <span class="verse"><a name="6">6</a>Na, i a Ihu i Petani i te whare o Haimona repera,</span> <span class="verse"><a name="7">7</a>Ka haere mai tetahi wahine ki a ia me te pouaka kohatu, ki tonu i te hinu kakara utu nui, a ringihia ana ki runga ki tona matenga, i a ia e noho ana ki te kai.</span> <span class="verse"><a name="8">8</a>No te kitenga ia o ana akonga, ka riri, ka mea, Hei aha tenei maumau?</span> <span class="verse"><a name="9">9</a>He nui hoki te utu me i hokona tenei hinu kakara, ka hoatu ki te hunga rawakore.</span> <span class="verse"><a name="10">10</a>A i mohio a Ihu, ka mea ki a ratou, He aha ta koutou e whakapawerawera i te wahine nei? he mahi pai hoki tana i mea nei ki ahau.</span> <span class="verse"><a name="11">11</a>Kei a koutou tonu hoki te hunga rawakore i nga wa katoa; tena ko ahau e kore e noho tonu ki a koutou.</span> <span class="verse"><a name="12">12</a>I ringihia ai hoki tenei hinu kakara ki toku tinana, he mea mo toku tanumanga.</span> <span class="verse"><a name="13">13</a>He pono taku e mea nei ki a koutou, Ko nga wahi o te ao katoa e kauwhautia ai tenei rongopai, ka korerotia ano ta tenei wahine i mea ai, hei whakamahara ki a ia.</span> <span class="verse"><a name="14">14</a>Katahi ka haere tetahi o te tekau ma rua, ko Hura Ikariote te ingoa, ki nga tohunga nui,</span> <span class="verse"><a name="15">15</a>Ka mea, he aha ta koutou e pai ai kia homai ki ahau, a maku ia e tuku ki a koutou? A ka paunatia e ratou e toru tekau hiriwa ki a ia.</span> <span class="verse"><a name="16">16</a>A no reira mai ano ia i rapu ai i te wa pai e tukua ai ia.</span> <span class="verse"><a name="17">17</a>Na i te ra tuatahi o te taro rewenakore ka haere nga akonga ki a Ihu, ka mea ki a ia, Ko hea tau e pai ai kia taka e matou te kapenga hei kai mau?</span> <span class="verse"><a name="18">18</a>Na ka mea ia, Haere ki te pa, ki a mea, ka ki atu ki a ia, E mea ana te Kaiwhakaako, Ka tata toku taima; hei a koe matou ko aku akonga mea ai i te kapenga.</span> <span class="verse"><a name="19">19</a>A meatia ana e nga akonga ta Ihu i whakarite ai ki a ratou; taka ana e ratou te kapenga.</span> <span class="verse"><a name="20">20</a>Ka ahiahi, ka noho ia me te tekau ma rua.</span> <span class="verse"><a name="21">21</a>A, i a ratou e kai ana, ka mea ia, He pono taku e mea nei ki a koutou, ma tetahi o koutou ahau e tuku.</span> <span class="verse"><a name="22">22</a>A pouri noa iho ratou, ka anga ka korero takitahi ki a ia, Ko ahau ranei, e te Ariki?</span> <span class="verse"><a name="23">23</a>A ka whakahoki ia, ka mea, Ko te tangata, e toutou tahi nei o maua ringa ki te rihi, mana ahau e tuku.</span> <span class="verse"><a name="24">24</a>E haere ana hoki te Tama a te tangata, e pera ana me te mea i tuhituhia mona: otiia aue te mate mo te tangata e tukua ai te Tama a te tangata! he pai mo taua tangata me i kaua ia e whanau.</span> <span class="verse"><a name="25">25</a>Katahi a Hura, tona kaituku, ka oho ake, ka mea, E te Kaiwhakaako, ko ahau ranei? Ano ra ko ia ki a ia, Kua korerotia na e koe.</span> <span class="verse"><a name="26">26</a>A, i a ratou e kai ana, ka mau a Ihu ki te taro, a, ka mutu te whakapai, ka whawhati, ka hoatu ki nga akonga, ka mea, Tangohia, kainga; ko toku tinana tenei.</span> <span class="verse"><a name="27">27</a>Na ka mau ia ki te kapu, a, ka mutu te whakawhetai, ka hoatu ki a ratou, ka mea, Inumia tetahi wahi o tenei e koutou katoa;</span> <span class="verse"><a name="28">28</a>Ko oku toto hoki enei, ko o te kawenata hou, e whakahekea ana mo te tini, hei murunga hara.</span> <span class="verse"><a name="29">29</a>Na ko taku kupu tenei ki a koutou, E kore ahau e inu i tenei hua o te waina a mua ake nei, kia taea ra ano taua ra e inumia houtia ai e tatou i te rangatiratanga o toku Matua.</span> <span class="verse"><a name="30">30</a>A, no ka mutu ta ratou himene, ka haere ki Maunga Oriwa.</span> <span class="verse"><a name="31">31</a>Katahi a Ihu ka mea ki a ratou, Ka he katoa koutou ki ahau i tenei po: kua oti hoki te tuhituhi, Ka patua e ahau te hepara, a ka whakamararatia nga hipi o te kahui.</span> <span class="verse"><a name="32">32</a>Otira, muri iho i toku aranga, ka haere ahau i mua i a koutou ki Kariri.</span> <span class="verse"><a name="33">33</a>Na ka whakahoki a Pita, ka mea ki a ia, Ahakoa he noa te katoa ki a koe, e kore rawa ahau e he.</span> <span class="verse"><a name="34">34</a>Ka mea a Ihu ki a ia, He pono taku e mea nei ki a koe, Ko tenei po ano, i te mea kahore ano i tangi noa te tikaokao, ka toru au whakakahoretanga i ahau.</span> <span class="verse"><a name="35">35</a>Ka mea a Pita ki a ia, Ahakoa kua takoto te tikanga kia mate tahi taua, e kore ahau e whakakahore i a koe. I pera ano te ki a nga akonga katoa.</span> <span class="verse"><a name="36">36</a>Katahi ka haere ratou ko Ihu ki tetahi wahi, tona ingoa nei ko Kehemane, a ka mea ia ki ana akonga, Hei konei koutou noho ai, kia haere ahau ki koina inoi ai.</span> <span class="verse"><a name="37">37</a>Na ka mau ia ki a Pita ratou ko nga tama tokorua a Heperi, a ka timata te pouri, te tumatatenga.</span> <span class="verse"><a name="38">38</a>Na ka mea ia ki a ratou, Ki tonu toku wairua i te pouri, tata pu ki te mate: hei konei koutou noho ai, kia mataara tahi tatou.</span> <span class="verse"><a name="39">39</a>A haere ana ia ki tahaki tata atu, ka takoto tapapa, ka inoi, ka mea, E toku Matua, ki te mea e ahei, kia pahemo atu tenei kapu i ahau: otira kaua e waiho i taku e pai ai, engari i tau.</span> <span class="verse"><a name="40">40</a>A ka haere ia ki ana akonga, rokohanga atu e moe ana, na ka mea ia ki a Pita, Ha, ko ta koutou tenei, te mataara tahi tatou kia kotahi haora?</span> <span class="verse"><a name="41">41</a>Kia mataara me te inoi, kei uru ki te whakamatautauranga. He hihiko te wairua, ko te kikokiko ia he ngoikore.</span> <span class="verse"><a name="42">42</a>Ka haere atu ano ia, ko te rua o ona hokinga, ka inoi, ka mea, E toku Matua, ki te kore e ahei kia pahemo atu tenei kapu i ahau, a me inu ano e ahau, waiho i tau i pai ai.</span> <span class="verse"><a name="43">43</a>Ko tona haerenga mai ano, na rokohanga mai e moe ana ano ratou; i taimaha hoki o ratou kanohi.</span> <span class="verse"><a name="44">44</a>Na ka waiho ano ratou e ia, a haere ana ano, ka inoi, ko te toru o nga inoinga, me te whakahua i taua kupu ano.</span> <span class="verse"><a name="45">45</a>Katahi ia ka haere ki ana akonga, ka mea ki a ratou, Moe tonu, takoto marie: na ka tata te haora, ka tukua te Tama a te tangata ki nga ringa o te hunga hara.</span> <span class="verse"><a name="46">46</a>Maranga, ka haere tatou: nana, ka tata te kaituku i ahau.</span> <span class="verse"><a name="47">47</a>A, i a ia ano e korero ana, na ka tae mai a Hura, tetahi o te tekau ma rua, he tini hoki nga tangata i a ia, me nga hoari, me nga patu, he mea tono mai na nga tohunga nui, na nga kaumatua o te iwi.</span> <span class="verse"><a name="48">48</a>Kua oti hoki tetahi tohu te whakarite ki a ratou e tona kaituku, i mea ia, Na, ko taku tangata e kihi ai, koia tena: hopukia.</span> <span class="verse"><a name="49">49</a>Na tika tonu ia ki a Ihu, ka mea, Tena koe, e te Kaiwhakaako; a kihi ana i a ia.</span> <span class="verse"><a name="50">50</a>Na ka mea a Ihu ki a ia, E hoa, meinga tau i haere mai ai ki te mahi. Me i reira ka haere mai ratou, ka pa o ratou ringa ki a Ihu, a hopukia ana ia.</span> <span class="verse"><a name="51">51</a>Na ka totoro te ringa o tetahi o nga hoa o Ihu, a unuhia ana tana hoari, ka haua iho te pononga a te tino tohunga, tapahia ana tona taringa.</span> <span class="verse"><a name="52">52</a>Katahi ka mea a Ihu ki a ia, Whakahokia iho tau hoari ki tona pukoro: ka mate hoki i te hoari te hunga hapai hoari.</span> <span class="verse"><a name="53">53</a>E hua koe e kore e ahei i ahau aianei te inoi ki toku Matua, a e homai e ia ki ahau he anahera maha atu i nga rihiona kotahi tekau ma rua?</span> <span class="verse"><a name="54">54</a>Nei ra, ma te aha ka rite ai ta nga karaipiture, ara ko tenei kia meatia?</span> <span class="verse"><a name="55">55</a>I taua wa ka mea a Ihu ki nga mano, He tahae ahau i haere mai ai koutou me nga hoari me nga patu ki te hopu i ahau? I a koutou ahau e noho ana i te temepara, e ako ana i tena ra, i tena ra, a kihai koutou i hopu i ahau.</span> <span class="verse"><a name="56">56</a>Na i meatia tenei katoa hei whakarite mo nga karaipiture a nga poropiti. Na ka whakarere nga akonga katoa i a ia, a oma ana.</span> <span class="verse"><a name="57">57</a>Katahi ka kawea a Ihu e nga kaihopu ki te whare o Kaiapa, o te tino tohunga, i reira hoki nga karaipi me nga kaumatua e huihui ana.</span> <span class="verse"><a name="58">58</a>Ko Pita ia i aru i a ia i tawhiti ki te marae o te tino tohunga, a tomo atu ana, noho tahi ana me nga kaimahi, kia kite i te mutunga.</span> <span class="verse"><a name="59">59</a>Na ka rapu nga tohunga nui, me nga kaumatua, me te runanga katoa, ki te whakapae teka mo Ihu, kia mate ai ia:</span> <span class="verse"><a name="60">60</a>Heoi kihai i kitea: ahakoa he tokomaha nga kaiwhakapae teka i haere mai. Muri iho ka puta nga kaiwhakapae teka tokorua,</span> <span class="verse"><a name="61">61</a>Ka ki, i mea ia, E taea e ahau te whakahoro te whare tapu o te Atua, a kia toru nga ra ka oti i hau te hanga.</span> <span class="verse"><a name="62">62</a>Na kua whakatika te tino tohunga, ka mea ki a ia, Kahore au kupu? he aha ta enei e whakaatu nei mou?</span> <span class="verse"><a name="63">63</a>Heoi kihai a Ihu i kuihi. Na ka ki ano te tino tohunga, ka mea ki a ia, Ko te Atua ora taku whakaoati mou, na korero mai ki a matou, ko te Karaiti ranei koe, ko te Tama a te Atua?</span> <span class="verse"><a name="64">64</a>Ka mea a Ihu ki a ia, Kua korerotia mai na e koe: otira tenei ano taku kupu ki a koutou, Tenei ake ka kite koutou i te Tama a te tangata e noho ana ki matau o te kaha, e haere mai ana i runga i nga kapua o te rangi.</span> <span class="verse"><a name="65">65</a>Katahi ka haehae te tino tohunga i ona kakahu, ka mea, Kua kohukohu; hei aha atu ma tatou nga kaiwhakaatu? Na kua rongo nei koutou i tana kohukohu,</span> <span class="verse"><a name="66">66</a>E pehea ana o koutou whakaaro? Na ka whakahoki ratou, ka mea, Ka tika kia mate.</span> <span class="verse"><a name="67">67</a>Na ka tuwhaina tona mata e ratou, ka kurua ia; ko etahi i papaki i a ia,</span> <span class="verse"><a name="68">68</a>I mea, Poropiti ki a matou, e te Karaiti, Na wai koe i papaki?</span> <span class="verse"><a name="69">69</a>Na i waho a Pita e noho ana, i te marae: a ka haere mai tetahi kotiro ki a ia, ka mea, Ko koe hoki i a Ihu o Kariri.</span> <span class="verse"><a name="70">70</a>Otira ka whakahore ia i te aroaro o ratou katoa, ka mea, Kahore ahau e mohio ki tau e ki mai na.</span> <span class="verse"><a name="71">71</a>A ka puta atu ia ki waho ki te whakamahau, ka kite ano tetahi atu kotiro i a ia, a ka mea tera ki te hunga i reira, I a Ihu ano o Nahareta tenei.</span> <span class="verse"><a name="72">72</a>A ka whakahore ano ia, me te oati ano, Kahore ahau e mohio ki tena tangata.</span> <span class="verse"><a name="73">73</a>A, muri tata iho, ka haere mai te hunga e tu ana, ka mea ki a Pita, Koia ano, ko koe tetahi o ratou; na tou reo koe i whakaatu.</span> <span class="verse"><a name="74">74</a>Katahi ia ka timata te kanga, te oati, Kahore rawa ahau e mohio ki tena tangata. A tangi tonu iho te tikaokao.</span> <span class="verse"><a name="75">75</a>Na ka mahara a Pita ki ta Ihu kupu i mea ai ki a ia, E kore e tangi te tikaokao, ka toru au whakakahoretanga i ahau. Na haere ana ia ki waho, a nui atu tona tangi.</span> </p></div</div></div></body></html>