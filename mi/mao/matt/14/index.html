<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/matt">Matthew</a> &gt <strong>Chapter 14</strong></div><p><span class="verse"><a name="1">1</a>I taua wa ka rongo a Herora te tetaraki ki te rongo o Ihu,</span> <span class="verse"><a name="2">2</a>A ka mea ki ana pononga, Ko Hoani Kaiiriiri tenei; kua ara mai ia i te hunga mate; a na reira i mahi ai nga merekara i roto i a ia.</span> <span class="verse"><a name="3">3</a>I hopukia hoki a Hoani e Herora, a hereherea ana e ia, a maka ana ki te whare herehere, he mea hoki na Heroriaha, na te wahine a tona tuakana, a Piripi.</span> <span class="verse"><a name="4">4</a>I mea hoki a Hoani ki a ia, E kore e tika kia riro ia i a koe.</span> <span class="verse"><a name="5">5</a>A, i a ia e mea ana ki te whakamate i a ia, ka wehi i te mano; ki ta ratou hoki he poropiti ia.</span> <span class="verse"><a name="6">6</a>Otira i te taenga ki te ra whanau o Herora, ka kanikani te tamahine a Heroriaha i waenganui i a ratou, a ka ahuareka a Herora.</span> <span class="verse"><a name="7">7</a>Katahi ia ka mea ki a ia, oati rawa, kia hoatu ki a ia tana mea e tono ai.</span> <span class="verse"><a name="8">8</a>Na, he mea whakakiki ia na tona whaea, ka mea, Homai ki konei ki ahau i runga i te rihi te matenga o Hoani Kaiiriiri.</span> <span class="verse"><a name="9">9</a>Heoi ka pouri te kingi: otiia i whakaaro ia ki te oati, ki te hunga hoki e noho tahi ana me ia, a ka mea kia hoatu.</span> <span class="verse"><a name="10">10</a>Na ka tono tangata ia, a poutoa ana te matenga o Hoani i roto i te whare herehere.</span> <span class="verse"><a name="11">11</a>A i mauria tona matenga i runga i te rihi, i hoatu ki te kotiro: kawea atu ana e ia ki tona whaea.</span> <span class="verse"><a name="12">12</a>Na ka haere ana akonga, ka tango i te tinana, a tanumia ana e ratou, a haere ana, korero ana ki a Ihu.</span> <span class="verse"><a name="13">13</a>Na, i te rongonga o Ihu, ka haere atu ia i reira ra te kaipuke ki te koraha, ki te wahi motu ke: a, no ka rongo te mano, ka aru i a ia ra uta i roto i nga pa.</span> <span class="verse"><a name="14">14</a>A ka puta atu a Ihu, ka kite i te huihuinga nui, ka aroha ia ki a ratou, a whakaorangia ana e ia o ratou turoro.</span> <span class="verse"><a name="15">15</a>A, no ka ahiahi, ka haere atu ana akonga ki a ia, ka mea, He wahi koraha tenei, kua heke noa atu te ra; tonoa atu te mano, kia haere ai ratou ki nga kainga ki te hoko kai ma ratou.</span> <span class="verse"><a name="16">16</a>Ano ra ko Ihu ki a ratou, Kahore he mea e haere ai ratou; ma koutou e hoatu he kai ma ratou.</span> <span class="verse"><a name="17">17</a>Ka mea ratou ki a ia, Heoi ano a matou i konei, e rima nga taro, e rua hoki nga ika.</span> <span class="verse"><a name="18">18</a>Na ka mea ia, Mauria mai ki konei ki ahau.</span> <span class="verse"><a name="19">19</a>Na ka mea ia ki te mano kia noho ki runga i te tarutaru, ka mau i nga taro e rima, i nga ika hoki e rua, ka titiro ki runga ki te rangi, ka whakapai, ka whawhati, a hoatu ana e ia nga taro ki nga akonga, a na nga akonga ki te mano.</span> <span class="verse"><a name="20">20</a>A kai katoa ana ratou, a ka makona: a kotahi tekau ma rua nga kete i kohia ake e ratou, ki tonu i nga whatiwhatinga i toe.</span> <span class="verse"><a name="21">21</a>Ko te hunga i kai ra me te mea e rima mano nga tane, haunga nga wahine me nga tamariki.</span> <span class="verse"><a name="22">22</a>Na akiaki tonu a Ihu i ana akonga kia eke ki te kaipuke, kia whakawhiti i mua i a ia ki tawahi, i a ia e tuku ana i nga mano kia haere.</span> <span class="verse"><a name="23">23</a>A, ka oti te mano te tuku, ka kake ia ki runga ki te maunga ki te wahi motu ke ki te inoi: na kua ahiahi, a ko ia anake i reira.</span> <span class="verse"><a name="24">24</a>Na, tera te kaipuke te akina ra e te ngaru i waenga moana: i he hoki te hau.</span> <span class="verse"><a name="25">25</a>A i te wha o nga mataaratanga o te po ka haere a Ihu ki a ratou, i haere maori i runga i te moana.</span> <span class="verse"><a name="26">26</a>A, i te kitenga o nga akonga i a ia e haere ana i runga i te moana, ka ihiihi, ka mea, He wairua; ka aue i te wehi.</span> <span class="verse"><a name="27">27</a>Na kua hohoro te korero a Ihu ki a ratou, te mea, Kia manawanui, ko ahau tenei; aua e wehi.</span> <span class="verse"><a name="28">28</a>Na ka whakahoki a Pita ki a ia, ka mea, E te Ariki, ki te mea ko koe tena, kiia mai ahau kia haere atu ki a koe i runga i te wai.</span> <span class="verse"><a name="29">29</a>Na ka mea ia, Haere mai. A ka marere atu a Pita i te kaipuke, ka haere i runga i te wai, kia tae ai ki a Ihu.</span> <span class="verse"><a name="30">30</a>Otira ka kite ia i te hau e kaha ana, ka wehi; a ka timata te totohu, ka karanga ake, ka mea, Ahau, e te Ariki, whakaorangia.</span> <span class="verse"><a name="31">31</a>Hohoro tonu te totoro o te ringa o Ihu, ka hopu i a ia, ka mea ki a ia, E te tangata whakapono iti, he aha koe i ngakau rua ai?</span> <span class="verse"><a name="32">32</a>Ano ka eke raua ki te kaipuke, mutu pu te hau.</span> <span class="verse"><a name="33">33</a>Na ka haere mai te hunga i runga i te kaipuke, ka koropiko ki a ia, ka mea, He pono ko te Tama koe a te Atua.</span> <span class="verse"><a name="34">34</a>A, i to ratou whitinga atu, ka tae ki te whenua o Kenehareta.</span> <span class="verse"><a name="35">35</a>A, ka mohio nga tangata o taua wahi ki a ia, ka tono tangata puta noa i nga wahi tutata katoa o reira, hei kawe mai i nga turoro katoa ki a ia;</span> <span class="verse"><a name="36">36</a>Ka inoi ki a ia kia pa kau ratou ki te taniko o tona kakahu; a ora ake nga tangata katoa i pa.</span> </p></div</div></div></body></html>