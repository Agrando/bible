<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 94</strong></div><p><span class="verse"><a name="1">1</a>E Ihowa, e te Atua, e te Kairapu utu; e te Atua, e te Kairapu utu, tiaho mai.</span> <span class="verse"><a name="2">2</a>E ara, e te Kaiwhakawa o te whenua: hoatu te utu e rite ana ki te hunga whakakake.</span> <span class="verse"><a name="3">3</a>Kia pehea te roa, e Ihowa, o te hunga kino nei, kia pehea te roa o te hunga kino e whakamanamana ana?</span> <span class="verse"><a name="4">4</a>Kei te korero whakatu ratou, kei te korero whakahi: kei te korero whakapehapeha ki a ratou nga kaimahi katoa i te kino.</span> <span class="verse"><a name="5">5</a>Mongamonga noa tau iwi i a ratou, e Ihowa: e tukinotia ana e ratou tou kainga tupu.</span> <span class="verse"><a name="6">6</a>E patua ana e ratou te pouaru, te manene: e kohuru ana i te pani.</span> <span class="verse"><a name="7">7</a>A e mea ana, E kore a Ihowa e kite; e kore e maharatia e te Atua o Hakopa.</span> <span class="verse"><a name="8">8</a>Kia matau, e nga poauau o te iwi: a hea ano koutou whai mahara ai, e nga kuware?</span> <span class="verse"><a name="9">9</a>Ko te kaiwhakato o te taringa, e kore ranei ia e rongo? Ko te kaihanga o te kanohi, e kore ianei ia e kite?</span> <span class="verse"><a name="10">10</a>Ko te kaipapaki o nga iwi e kore ranei ia e papaki, ara ko te kaiwhakaako nei i te tangata kia mohio?</span> <span class="verse"><a name="11">11</a>E matau ana a Ihowa ki nga whakaaro o te tangata, he mea teka noa.</span> <span class="verse"><a name="12">12</a>Ka hari te tangata e pakia ana e koe, e Ihowa: e whakaakona ana i roto i tau ture;</span> <span class="verse"><a name="13">13</a>Kia marie ai tona ngakau i a koe i nga ra o te he, a keria noatia iho te poka mo te tangata kino.</span> <span class="verse"><a name="14">14</a>E kore hoki a Ihowa e panga i tana iwi, e kore ano e whakarere i tona kainga tupu.</span> <span class="verse"><a name="15">15</a>Engari e hoki te whakawa ki te tika: a e arumia e nga tangata ngakau tika katoa.</span> <span class="verse"><a name="16">16</a>Ko wai toku hei whakatika ake ki te hunga kino? Ko wai toku hei tu ake ki nga kaimahi i te hara?</span> <span class="verse"><a name="17">17</a>Mehemea kaua a Ihowa hei awhina moku, penei kua noho kupukore noa atu toku wairua.</span> <span class="verse"><a name="18">18</a>I taku meatanga, Ka paheke toku waewae; na tau mahi tohu, e Ihowa, ahau i tautoko ake.</span> <span class="verse"><a name="19">19</a>I oku whakaaronga maha i roto i toku ngakau ko au whakamarie toku oranga ngakau.</span> <span class="verse"><a name="20">20</a>Tera ranei e whakahoa ki a koe te torona o te kino, e whakatakoto nei i te mahi nanakia hei ture?</span> <span class="verse"><a name="21">21</a>Kei te whakahuihui ratou ki te poke i te wairua o te tangata tika, e mea ana kia heke te toto harakore.</span> <span class="verse"><a name="22">22</a>Ko Ihowa ia toku pa teko: ko toku Atua hei kohatu piringa moku.</span> <span class="verse"><a name="23">23</a>A nana i whakahoki to ratou kino ki runga ki a ratou, a tera ia e whakangaro i a ratou i roto i o ratou kino: ma Ihowa, ma to tatou Atua ratou e whakangaro.</span> </p></div</div></div></body></html>