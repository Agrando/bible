<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 83</strong></div><p><span class="verse"><a name="1">1</a>He waiata, he himene, na Ahapa. E te Atua, kei wahangu koe, kei whakarongo puku, kei ata noho, e te Atua.</span> <span class="verse"><a name="2">2</a>He mea hoki, tenei ou hoariri te ngangau nei, a kua ara nga matenga o te hunga e kino ana ki a koe.</span> <span class="verse"><a name="3">3</a>Kua ata ngarahu ratou ki tau iwi, e whakatakoto korero ana hoki ratou mo au mea huna.</span> <span class="verse"><a name="4">4</a>Kua mea nei ratou, Tena, tatou ka huna i a ratou, kia kore ai tena iwi; kia kaua ai hoki e maharatia te ingoa o Iharaira a muri ake nei.</span> <span class="verse"><a name="5">5</a>Kua kotahi to ratou ngakau i a ratou e runanga ana: kua whakatakoto ratou he tikanga kino ki a koe;</span> <span class="verse"><a name="6">6</a>Ko nga teneti o Eroma, o nga Ihimaeri, o Moapa, o nga Hakarini;</span> <span class="verse"><a name="7">7</a>A Kepara, a Amona, a Amareke, nga Pirihitini, me nga tangata o Taira:</span> <span class="verse"><a name="8">8</a>Kua uru hoki a Ahiria ki roto ki a ratou; kua awhinatia e ratou nga tamariki a Rota. (Hera.</span> <span class="verse"><a name="9">9</a>Peratia ratou me Miriana: me Hihera, me Iapini, i te awa i Kihona:</span> <span class="verse"><a name="10">10</a>I mate nei ki Eneroro, i waiho nei hei whakawairakau mo te whenua.</span> <span class="verse"><a name="11">11</a>Kia rite o ratou rangatira ki a Orepe raua ko Teepe, ae, o ratou ariki katoa hoki ki a Tepa raua ko Taramuna;</span> <span class="verse"><a name="12">12</a>Mo ratou i mea, Tatou ka tango i nga kainga o te Atua mo tatou.</span> <span class="verse"><a name="13">13</a>E toku Atua, meinga ratou kia rite ki te awhiowhio puehu, ki te papapa e puhia ana e te hau.</span> <span class="verse"><a name="14">14</a>Kia rite ki te ahi e kai ana i te ngahere, ki te mura hoki e toro ai nga maunga;</span> <span class="verse"><a name="15">15</a>Kia pera te whai o tau awha i a ratou, tau whakaohorere hoki i a ratou ki tau paroro.</span> <span class="verse"><a name="16">16</a>Whakakiia o ratou kanohi ki te whakama: kia rapu ai ratou ki tou ingoa, e Ihowa.</span> <span class="verse"><a name="17">17</a>Kia whakama, kia ohorere ratou ake ake; ae, kia numinumi ratou, kia ngaro hoki.</span> <span class="verse"><a name="18">18</a>Kia matau ai ratou, ko koe anake, ko Ihowa nei tou ingoa, te Runga Rawa i te whenua katoa.</span> </p></div</div></div></body></html>