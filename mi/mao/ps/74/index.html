<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 74</strong></div><p><span class="verse"><a name="1">1</a>He Makiri na Ahapa. E te Atua, he aha i panga ai matou e koe ake ake? He aha i pongere ai tou riri ki nga hipi o tau mara?</span> <span class="verse"><a name="2">2</a>Mahara ki tau whakaminenga i hokona e koe i mua, i utua e koe hei iwi mo tou kainga tupu; a ki tenei Maunga Hiona i nohoia nei e koe.</span> <span class="verse"><a name="3">3</a>Hiki ake ou waewae ki nga whakangaromanga e mau tonu nei, ki nga mahi kino katoa a te hoariri ki te wahi tapu.</span> <span class="verse"><a name="4">4</a>Kua hamama nei ou hoariri i waenganui i au whakaminenga, kua whakaturia e ratou a ratou kara hei tohu.</span> <span class="verse"><a name="5">5</a>E rite ana ratou ki nga tangata e hapai ana i te titaha ki te puia rakau.</span> <span class="verse"><a name="6">6</a>Inaianei ia e tukitukia ana e ratou ona mea whakairo, pakaruhia iho ana ki te titaha, ki te hama.</span> <span class="verse"><a name="7">7</a>Kua toua tou wahi tapu ki te kapura, kua noa i a ratou te nohoanga o tou ingoa, kei te whenua e takoto ana.</span> <span class="verse"><a name="8">8</a>I mea to ratou ngakau, Me whakangaro ratou a poto ake: kua tahuna e ratou nga whare huihui katoa o te Atua i te whenua.</span> <span class="verse"><a name="9">9</a>Kahore matou e kite i o matou tohu, kahore atu he poropiti, kahore hoki tetahi o matou e matau ana kia pehea ake te roa.</span> <span class="verse"><a name="10">10</a>E te Atua, kia pehea ake te roa o te tawai a te hoariri? Ka kohukohu tonu ranei te hoariri ki tou ingoa ake ake?</span> <span class="verse"><a name="11">11</a>He aha i pepeke ai tou ringa, tou matau? Unuhia i roto i tou uma, whakamotitia ratou.</span> <span class="verse"><a name="12">12</a>Ko te Atua ia toku Kingi o tua iho, e mahi whakaora ana i waenganui i te whenua.</span> <span class="verse"><a name="13">13</a>Nau, na tou kaha i wawae te moana: pakaru ana i a koe nga matenga o nga tarakona i nga wai.</span> <span class="verse"><a name="14">14</a>Mongamonga noa i a koe nga matenga o rewiatana: a hoatu ana ia e koe hei kai ma te iwi o te koraha.</span> <span class="verse"><a name="15">15</a>I wahia e koe te puna me te roma; mimiti ake i a koe nga awa nunui.</span> <span class="verse"><a name="16">16</a>Nau te ao, nau hoki te po; nau i whakarite te marama me te ra.</span> <span class="verse"><a name="17">17</a>Nau i whakatu nga rohe katoa o te whenua: te raumati me te hotoke, he mea whakarite ena nau.</span> <span class="verse"><a name="18">18</a>Kia mahara ki tenei, kua tawai te hoariri, e Ihowa: kua kohukohu te hunga poauau ki tou ingoa.</span> <span class="verse"><a name="19">19</a>Kaua e tukua te wairua o tau kukupa ki te kirehe: kei wareware ake ake ki te whakaminenga o au rawakore.</span> <span class="verse"><a name="20">20</a>Whakaaroa te kawenata; kua kiki hoki nga wahi pouri o te whenua i nga nohoanga nanakia.</span> <span class="verse"><a name="21">21</a>Kei hoki whakama mai te tangata e tukinotia ana: kia whakamoemititia tou ingoa e te ware, e te rawakore.</span> <span class="verse"><a name="22">22</a>E ara, e te Atua, tohea tau tohe: mahara ki ta te tangata poauau tawai ki a koe a pau noa te ra.</span> <span class="verse"><a name="23">23</a>Kei wareware ki te reo o ou hoariri: e kake tonu ana te ngangau a te hunga e whakatika ana ki a koe.</span> </p></div</div></div></body></html>