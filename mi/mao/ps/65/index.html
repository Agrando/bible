<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 65</strong></div><p><span class="verse"><a name="1">1</a>Ki te tino kaiwhakatangi. He himene, he waiata na Rawiri. E taria ana koe, e te Atua, e te whakamoemiti i Hiona: a ka whakamana te kupu taurangi ki a koe.</span> <span class="verse"><a name="2">2</a>E te kaiwhakarongo inoi, e haere nga kikokiko katoa ki a koe.</span> <span class="verse"><a name="3">3</a>E kaha ake ana i ahau nga kino: a matou mahi tutu, mau ena e hipoki.</span> <span class="verse"><a name="4">4</a>Ka hari te tangata e whiriwhiria e koe, e meatia e koe kia tata atu ki a koe, kia noho i roto i ou marae: ka makona matou i te pai o tou whare, o tou temepara tapu.</span> <span class="verse"><a name="5">5</a>He mea whakawehi, he tapu, tau utu kupu ki a matou, e te Atua o to matou whakaoranga, e te okiokinga o nga pito katoa o te whenua, o te hunga hoki i tawhiti i runga o te moana;</span> <span class="verse"><a name="6">6</a>E whakau nei i nga maunga, he kaha hoki nona; tona whitiki nei he kaha.</span> <span class="verse"><a name="7">7</a>E whakamarie nei i te haruru o nga moana, i te haruru o o ratou ngaru, i te ngangau hoki o nga iwi.</span> <span class="verse"><a name="8">8</a>Ka wehi ano ki au tohu te hunga e noho ana i nga pito rawa: hari ana i a koe nga putake o te ata, o te ahiahi.</span> <span class="verse"><a name="9">9</a>E tirotirohia ana e koe te whenua, e whakamakukuria ana, e whakamomonatia nuitia ana e koe; ki tonu te awa o te Atua i te wai: oti rawa ake te whakapai e koe, kua rite mai i a koe he witi mo aua wahi.</span> <span class="verse"><a name="10">10</a>Makuku rawa i a koe ona moa, pe ana i a koe ona tupuke: e whakangawaritia ana e koe ki nga ua: e manaakitia ana e koe tona pihinga ake.</span> <span class="verse"><a name="11">11</a>E karaunatia ana e koe te tau ki tou pai; e maturuturu ana hoki te momonatanga o ou ara.</span> <span class="verse"><a name="12">12</a>E maturuturu ana ki nga wahi kai o te koraha: a whitikiria ana nga pukepuke ki te koa.</span> <span class="verse"><a name="13">13</a>He hipi te kakahu o nga wahi kai; ngaro ana nga raorao i te witi; hamama ana ratou i te hari, waiata ana.</span> </p></div</div></div></body></html>