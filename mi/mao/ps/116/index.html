<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 116</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/116"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 116</strong></div><p><span class="verse"><a name="1">1</a>E aroha ana ahau ki a Ihowa: mona i whakarongo ki toku reo, ki aku inoi.</span> <span class="verse"><a name="2">2</a>I tahuri mai tona taringa ki ahau: mo reira ka karanga ahau ki a ia i ahau e ora ana.</span> <span class="verse"><a name="3">3</a>I karapotia ahau e nga whakawiringa a te mate: mau pu ahau i nga mamae o te reinga, i kite ahau i te pawera, i te pouri.</span> <span class="verse"><a name="4">4</a>Na ko taku karangatanga ki te ingoa o Ihowa; Tena ra, e Ihowa, whakaorangia toku wairua.</span> <span class="verse"><a name="5">5</a>He atawhai a Ihowa, he tika: ae, he aroha to tatou Atua.</span> <span class="verse"><a name="6">6</a>E tiakina ana e Ihowa te hunga kuware: i whakaititia ahau, a nana ahau i whakaora.</span> <span class="verse"><a name="7">7</a>E hoki, e toku wairua, ki tou okiokinga; kua atawhaitia hoki koe e Ihowa.</span> <span class="verse"><a name="8">8</a>Nau hoki toku wairua i whakaora kei mate, oku kanohi kei whai roimata, oku waewae kei paheke.</span> <span class="verse"><a name="9">9</a>Tera ahau e haereere i te aroaro o Ihowa i te whenua o te ora.</span> <span class="verse"><a name="10">10</a>I whakapono ahau, koia ahau i korero ai: he nui toku whakawhiunga.</span> <span class="verse"><a name="11">11</a>I mea ahau i toku ohoreretanga, He teka kau nga tangata katoa.</span> <span class="verse"><a name="12">12</a>He aha taku e whakahoki ai ki a Ihowa mo ana atawhainga katoa i ahau?</span> <span class="verse"><a name="13">13</a>Ka mau ahau ki te kapu o te whakaoranga, ka karanga ki te ingoa o Ihowa.</span> <span class="verse"><a name="14">14</a>Ka whakamana e ahau aku kupu taurangi ki a Ihowa i te aroaro o tana iwi katoa.</span> <span class="verse"><a name="15">15</a>He mea utu nui ki ta Ihowa titiro te matenga o tana hunga tapu.</span> <span class="verse"><a name="16">16</a>E Ihowa, he pono ko ahau tau pononga; ko ahau tau pononga, ko te tama a tau pononga wahine; nau i wewete oku here.</span> <span class="verse"><a name="17">17</a>Ka tukua e ahau te patunga tapu, ara te whakawhetai: ka karanga ki te ingoa o Ihowa.</span> <span class="verse"><a name="18">18</a>Ka whakamana e ahau aku kupu taurangi ki a Ihowa, ae, ki te aroaro o tana iwi katoa.</span> <span class="verse"><a name="19">19</a>Ki nga marae o te whare o Ihowa, ki waenganui ou, e Hiruharama. Whakamoemititia a Ihowa.</span> </p></div</div></div></body></html>