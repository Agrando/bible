<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 88</strong></div><p><span class="verse"><a name="1">1</a>He waiata, he himene ma nga tama a Koraha. Ki te tino kaiwhakatangi. Maharata Reanoto. He Makiri na Hemana Eterahi. E Ihowa, e te Atua o toku whakaoranga, he tangi taku ki tou aroaro i te ao, i te po.</span> <span class="verse"><a name="2">2</a>Kia tae atu taku inoi ki tou aroaro: whakatitahatia mai tou taringa ki taku tangi.</span> <span class="verse"><a name="3">3</a>Kua ki hoki toku wairua i te pouri, a e whakatata ana toku ora ki te reinga.</span> <span class="verse"><a name="4">4</a>Kua taua tahitia ahau me te hunga e heke ana ki te rua; e rite ana ahau ki te tangata kahore ona awhina!</span> <span class="verse"><a name="5">5</a>I maka ki waenga i nga tupapaku, me he tangata i patua e takoto ana i te urupa, kahore nei e maharatia e koe i muri; he mea momotu ke ratou na tou ringa.</span> <span class="verse"><a name="6">6</a>Kua whakatakotoria ahau e koe ki te rua i raro riro, ki te pouri, ki nga rire.</span> <span class="verse"><a name="7">7</a>E pehia ana ahau e tou riri, e pakia ana hoki e koe ki au ngaru katoa. (Hera.</span> <span class="verse"><a name="8">8</a>Kua whakamataratia atu e koe oku hoa kia tawhiti i ahau: kua meinga ahau e koe hei mea whakarihariha ki a ratou: kua uakina mai ahau, a kahore e puta ki waho.</span> <span class="verse"><a name="9">9</a>Kua he toku kanohi i te tangihanga: e karanga ana ahau ki a koe, e Ihowa, i nga ra katoa, kua totoro hoki oku ringa ki a koe.</span> <span class="verse"><a name="10">10</a>Tera ranei koe e mahi merekara ki nga tupapaku? E ara koia te hunga kua mate ki te whakamoemiti ki a koe? (Hera.</span> <span class="verse"><a name="11">11</a>Ka kauwhautia ranei tou aroha i roto i te urupa? tou pono i roto i te ngaromanga?</span> <span class="verse"><a name="12">12</a>E matauria koia au mea whakamiharo i roto i te pouri? tou tika i te whenua o te warewaretanga?</span> <span class="verse"><a name="13">13</a>Ko ahau ia kua karanga ki a koe, e Ihowa: a i te ata ka tae atu taku inoi ki tou aroaro.</span> <span class="verse"><a name="14">14</a>He aha, e Ihowa, i panga ai toku wairua e koe? He aha i huna ai tou mata ki ahau?</span> <span class="verse"><a name="15">15</a>No toku tamarikitanga ake ano i pakia ai ahau, i whakahemohemo ai: i ahau e pehia ana e au whakawehi, ka pororaru noa iho.</span> <span class="verse"><a name="16">16</a>I tika tou riri nui ma runga i ahau; kua haukotia ahau e au mea whakawehi.</span> <span class="verse"><a name="17">17</a>Ano he wai ratou ki te karapoti i ahau i te ra roa nei; hui tahi ratou ki te taiawhio i ahau.</span> <span class="verse"><a name="18">18</a>Kua wehea e koe kia tawhiti atu i ahau te hoa hei aroha mai, me oku hoa ki roto ki te pouri.</span> </p></div</div></div></body></html>