<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 47</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/47"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 47</strong></div><p><span class="verse"><a name="1">1</a>Ki te tino kaiwhakatangi. He himene ma nga tama a Koraha. Pakia o koutou ringa, e nga iwi katoa: hamama ki te Atua, kia hari te reo.</span> <span class="verse"><a name="2">2</a>No te mea he wehi a Ihowa, te Runga Rawa, he kingi nui ia no te whenua katoa.</span> <span class="verse"><a name="3">3</a>Mana e riro ai nga iwi ki raro i a tatou, me nga tautangata ki raro ki o tatou waewae.</span> <span class="verse"><a name="4">4</a>Mana e whiriwhiri to tatou nohoanga mo tatou, te mea pai rawa o Hakopa, o tana i aroha ai. (Hera.</span> <span class="verse"><a name="5">5</a>Kua kake atu te Atua i roto i te hamama, a Ihowa i roto i te tangi o te tetere.</span> <span class="verse"><a name="6">6</a>Himene ki te Atua, himene atu; himene ki to tatou Kingi, himene atu.</span> <span class="verse"><a name="7">7</a>Ko te Atua hoki te Kingi o te whenua katoa: himene atu i runga i te mohio.</span> <span class="verse"><a name="8">8</a>Ko te Atua te Kingi o nga tauiwi: e noho ana te Atua i runga i te torona o tona tapu.</span> <span class="verse"><a name="9">9</a>Kua huihui nga rangatira o nga iwi, hei iwi mo te Atua o Aperahama: na te Atua hoki nga whakangungu rakau o te whenua; kua whakanuia rawatia ia.</span> </p></div</div></div></body></html>