<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 109</strong></div><p><span class="verse"><a name="1">1</a>Ki te tino kaiwhakatangi. He himene na Rawiri. E te Atua, e whakamoemiti nei ahau, kei wahangu koe:</span> <span class="verse"><a name="2">2</a>Kua puaki hoki te mangai o te tangata kino me te mangai o te tangata tinihanga, ki te he moku: he teka o ratou arero, e korero nei moku.</span> <span class="verse"><a name="3">3</a>I karapotia hoki ahau e ratou ki nga kupu mauahara, a i whawhai takekore ki ahau.</span> <span class="verse"><a name="4">4</a>Mo toku aroha he riri ta ratou whakautu: ko ahau ia, he inoi taku.</span> <span class="verse"><a name="5">5</a>E homai ana e ratou ki ahau he kino mo te pai, he mauahara mo toku aroha.</span> <span class="verse"><a name="6">6</a>Meinga he tangata kino hei rangatira mona; kia tu he hoariri ki tona ringa matau.</span> <span class="verse"><a name="7">7</a>Kia tau te he ki a ia, ina whakawakia: kia waiho ano tana inoi hei hara.</span> <span class="verse"><a name="8">8</a>Kia torutoru ona ra; kia riro tana mahi tirotiro i tetahi atu.</span> <span class="verse"><a name="9">9</a>Kia pania ana tamariki, kia pouarutia hoki tana wahine.</span> <span class="verse"><a name="10">10</a>Kia kopikopiko noa ana tamariki, pinono ai: kia rapu kai hoki ma ratou i o ratou wahi mokemoke.</span> <span class="verse"><a name="11">11</a>Kia haoa e te kaituku moni ana mea katoa; kia pahuatia hoki e nga tangata iwi ke ana mauiuitanga.</span> <span class="verse"><a name="12">12</a>Kaua tetahi hei hoatu noa i te aroha ki a ia: kaua hoki tetahi hei atawhai i ana pani.</span> <span class="verse"><a name="13">13</a>Kia hatepea putia ona uri: a i to muri whakatupuranga kia horoia rawatia atu o ratou ingoa.</span> <span class="verse"><a name="14">14</a>Kia maharatia e Ihowa te kino o ona matua: kei murua hoki te hara o tona whaea.</span> <span class="verse"><a name="15">15</a>Kia mau tonu ki te aroaro o Ihowa: kia hatepea atu ai e ia te maharatanga ki a ratou i runga i te whenua.</span> <span class="verse"><a name="16">16</a>Mona kihai i mahara ki te mahi tohu: heoi tukino ana ia i te ware, i te rawakore, i te hunga ngakau maru, kia patua ai ratou.</span> <span class="verse"><a name="17">17</a>Ae ra, i pai ia ki te kanga, a kua tae mai ki a ia: kihai ia i aro ki te manaaki, heoi kua mamao tera i a ia.</span> <span class="verse"><a name="18">18</a>I kakahu ia i te kanga ki a ia, ano ko tona kakahu: na kua tae tera ki roto ki a ia ano he wai, me he hinu hoki ki roto ki ona wheua.</span> <span class="verse"><a name="19">19</a>Waiho ki a ia hei kakahu hipoki mona, hei whitiki hoki e whitikiria tonutia ai ia.</span> <span class="verse"><a name="20">20</a>Na hei utu tena ma Ihowa ki oku hoariri, ki te hunga hoki e korero kino nei ki toku wairua.</span> <span class="verse"><a name="21">21</a>Kia puta tau mahi moku, e te Atua, e te Ariki, he whakaaro ki tou ingoa: na te mea he pai tau mahi tohu, whakaorangia ahau,</span> <span class="verse"><a name="22">22</a>He ware hoki ahau, he rawakore, kua mamae hoki toku ngakau i roto i ahau.</span> <span class="verse"><a name="23">23</a>Ka riro ahau me te atarangi e whakawairua kau ana: e peipeia ana ahau me he mawhitiwhiti.</span> <span class="verse"><a name="24">24</a>Hurorirori kau oku turi i te nohopuku; a e kohia ana te ngako o oku kikokiko.</span> <span class="verse"><a name="25">25</a>Kua waiho ahau hei tawainga ma ratou: ka kite ratou i ahau, ka ruru o ratou matenga.</span> <span class="verse"><a name="26">26</a>Awhinatia ahau, e Ihowa, e toku Atua: kia rite ki tou aroha tau whakaora i ahau.</span> <span class="verse"><a name="27">27</a>Kia matau ai ratou ko tou ringa itene: a nau tenei, e Ihowa, i mea.</span> <span class="verse"><a name="28">28</a>Ma ratou e kanga, mau ia e manaaki: kia whakama ratou ina whakatika; ko tau pononga ia kia hari.</span> <span class="verse"><a name="29">29</a>Kia whakakakahuria oku hoariri ki te whakama, a ko to ratou numinumi hei koroka hipoki mo ratou.</span> <span class="verse"><a name="30">30</a>Ka tino whakawhetai toku mangai ki a Ihowa, ae ra, ka whakamoemiti ahau ki a ia i waenganui o te mano.</span> <span class="verse"><a name="31">31</a>E tu hoki ia ki te ringa matau o te rawakore, hei whakaora i a ia i te hunga e whakahe ana i tona wairua.</span> </p></div</div></div></body></html>