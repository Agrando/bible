<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 85</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/85"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 85</strong></div><p><span class="verse"><a name="1">1</a>Ki te tino kaiwhakatangi. He himene ma nga tama a Koraha. E Ihowa, kua aro mai koe ki tou whenua, kua whakahokia mai e koe a Hakopa i te whakarau.</span> <span class="verse"><a name="2">2</a>Kua murua e koe te kino o tau iwi, kua hipokina e koe o ratou hara katoa (Hera.</span> <span class="verse"><a name="3">3</a>Kua mutu katoa tou weriweri; kua tahuri ke koe i te aritarita o tou riri.</span> <span class="verse"><a name="4">4</a>Whakahokia ake matou, e te Atua o to matou whakaoranga: meinga hoki kia mutu tou riri ki a matou.</span> <span class="verse"><a name="5">5</a>E riri ranei koe ki a matou ake ake? E mauahara tonu ranei, ki nga whakatupuranga katoa?</span> <span class="verse"><a name="6">6</a>E kore ianei koe e whakahoki ake i a matou ki te ora: kia hari ai tau iwi ki a koe?</span> <span class="verse"><a name="7">7</a>E Ihowa, whakakitea mai tau mahi tohu ki a matou: tukua mai ki a matou tau whakaoranga.</span> <span class="verse"><a name="8">8</a>Ka whakarongo ahau ki ta te Atua, ki ta Ihowa, e korero ai: no te mea mo te rongo mau ana korero ki tana iwi, ki tana hunga tapu hoki; kaua ia ratou e hoki ki te wairangi.</span> <span class="verse"><a name="9">9</a>Ina, he tata tonu tana whakaoranga ki te hunga e wehi ana ki a ia, kia noho ai te kororia ki to tatou whenua.</span> <span class="verse"><a name="10">10</a>Kua tutaki te mahi tohu raua ko te pono: kua kihi ki a raua te tika me te rongo mau.</span> <span class="verse"><a name="11">11</a>Ka tupu ake te pono i te whenua, a ka titiro iho te tika i te rangi.</span> <span class="verse"><a name="12">12</a>Ae, ka homai e Ihowa te pai: a ka tukua mai ona hua e to tatou whenua.</span> <span class="verse"><a name="13">13</a>Ka haere te tika i mua i a ia, hei whakatu i a tatou ki te ara o ona hikoinga.</span> </p></div</div></div></body></html>