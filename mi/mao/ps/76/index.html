<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 76</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/76"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 76</strong></div><p><span class="verse"><a name="1">1</a>Ki te tino kaiwhakatangi. Nekinoto. He himene, he waiata na Ahapa. E matauria ana te Atua i roto i a Hura, he nui tona ingoa i roto i a Iharaira.</span> <span class="verse"><a name="2">2</a>Kei Harema hoki tona tapenakara; kei Hiona tona nohoanga.</span> <span class="verse"><a name="3">3</a>I whati i a ia i reira nga pere o te kopere, te whakangungu rakau, te hoari, me nga mea mo te whawhai. (Hera.</span> <span class="verse"><a name="4">4</a>Tera atu tou kororia, tou nui, i to nga maunga kirehe.</span> <span class="verse"><a name="5">5</a>Kua pahuatia te hunga ngakau toa, moe ana ratou i ta ratou moe; kihai ano i whai ringa tetahi o nga marohirohi.</span> <span class="verse"><a name="6">6</a>Na tau whakatupehupehu, e te Atua o Hakopa, i parangia ai te hariata me te hoiho e te moe.</span> <span class="verse"><a name="7">7</a>Ko koe, ina, ko koe e wehingia; ko wai hoki e tu ki tou aroaro ina riri koe?</span> <span class="verse"><a name="8">8</a>Nau i rangona iho ai te whakawa i te rangi: wehi ana te whenua, whakaririka kau ana,</span> <span class="verse"><a name="9">9</a>I te aranga ake o te Atua ki te whakawa, ki te whakaora i te hunga mahaki katoa o te whenua. (Hera.</span> <span class="verse"><a name="10">10</a>He pono ka whai kororia koe i te riri o te tangata: mau ano e whitiki te toenga o te riri.</span> <span class="verse"><a name="11">11</a>Whakapuakina te kupu taurangi ki a Ihowa, ki to koutou Atua, whakamana hoki; e te hunga katoa i tetahi taha ona, i tetahi taha, mauria he hakari ki a ia, ka tika hoki te wehi ki a ia.</span> <span class="verse"><a name="12">12</a>Mana e poro atu te wairua o nga rangatira: e matakuria ana ia e nga kingi o te whenua.</span> </p></div</div></div></body></html>