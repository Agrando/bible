<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 91</strong></div><p><span class="verse"><a name="1">1</a>Ko te tangata kei te wahi ngaro o te Runga Rawa tona kainga, ka noho ia i raro i te taumarumarutanga o te Kaha Rawa.</span> <span class="verse"><a name="2">2</a>Ka kiia e ahau a Ihowa, Ko ia toku piringa, toku pa, toku Atua, ka whakawhirinaki ahau ki a ia.</span> <span class="verse"><a name="3">3</a>Mana hoki koe e whakaora i te mahanga a te kaihopu manu, i te mate nanakia.</span> <span class="verse"><a name="4">4</a>Ka hipokina koe e ia ki ona hou, a ka piri koe ki raro i ona pakau: ko tona pono hei whakangungu rakau, hei puapua mou.</span> <span class="verse"><a name="5">5</a>E kore koe e wehi i te mea whakamataku i te po: i te pere e rere ana i te awatea.</span> <span class="verse"><a name="6">6</a>I te mate uruta e rere ana i te pouri: i te whakangaromanga e whakangaro ana i te poutumarotanga.</span> <span class="verse"><a name="7">7</a>He mano te hinga ki tou taha, tekau hoki nga mano ki tou matau; otiia e kore e tata ki a koe.</span> <span class="verse"><a name="8">8</a>Ka titiro kau ou kanohi, ka matakitaki ki te utu mo te hunga kino.</span> <span class="verse"><a name="9">9</a>Ko koe hoki, e Ihowa, toku piranga! kua waiho e koe te Runga Rawa hei nohoanga mou:</span> <span class="verse"><a name="10">10</a>Kahore he kino e pa ki a koe, kahore ano he whiu e tata ki tou teneti.</span> <span class="verse"><a name="11">11</a>Ka korerotia iho hoki koe e ia ki ana anahera kia tiakina koe i ou ara katoa.</span> <span class="verse"><a name="12">12</a>Ma ratou koe e hiki ake ki o ratou ringa, kei tutuki tou waewae ki te kohatu.</span> <span class="verse"><a name="13">13</a>Ka haere koe i runga i te raiona, i te neke: ka takahia e koe ki raro te kuao raiona me te nakahi.</span> <span class="verse"><a name="14">14</a>Ka whakaora ahau i a ia, mona i aroha ki ahau; maku ia e whakateitei ake, mona i matau ki toku ingoa.</span> <span class="verse"><a name="15">15</a>Ka karanga ia ki ahau, a ka whakahoki kupu ahau ki a ia: ka tata ahau ki a ia i te wa o te he; maku ia e whakaora, maku ano ia e whakahonore.</span> <span class="verse"><a name="16">16</a>Ka whakaroaina e ahau ona ra, a na noa ia: ka whakakitea hoki taku whakaoranga ki a ia.</span> </p></div</div></div></body></html>