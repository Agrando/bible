<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 37</strong></div><p><span class="verse"><a name="1">1</a>Na Rawiri. Kaua e mamae ki te hunga kino, kaua e hae ki nga kaimahi i te he.</span> <span class="verse"><a name="2">2</a>No te mea ka hohoro ratou te kotia, te peratia me te tarutaru, a ka memenga me he otaota hou.</span> <span class="verse"><a name="3">3</a>Whakawhirinaki ki a Ihowa, mahia te pai; e noho ki te whenua, a e aru i muri i te pono.</span> <span class="verse"><a name="4">4</a>Whakaahuareka ki a Ihowa, a ka homai e ia ki a koe ta tou ngakau i hiahia ai.</span> <span class="verse"><a name="5">5</a>Tukua tou ara ki a Ihowa; whakawhirinaki hoki ki a ia, a mana e mahi.</span> <span class="verse"><a name="6">6</a>Mana hoki e whakaputa tou tika, ano he marama, ou ritenga me te mea ko te ra e tu ana.</span> <span class="verse"><a name="7">7</a>Okioki ki a Ihowa, tatari marie ki a ia: kei mamae ki te tangata e tere ana i tona ara, ki te tangata e taea ana e ia nga whakaaro kino.</span> <span class="verse"><a name="8">8</a>Kati te riri, whakarerea hoki te arita; kei mamae koe, kei takina kia mahi i te kino.</span> <span class="verse"><a name="9">9</a>No te mea ka hatepea atu te hunga kino: ko te hunga ia e tatari ana ki a Ihowa, ka riro i a ratou te whenua.</span> <span class="verse"><a name="10">10</a>Kia potopoto ake nei hoki, a ka kore noa iho te hunga kino: ae ra, ka ata tirohia e koe tona wahi, a kore kau noa iho ia.</span> <span class="verse"><a name="11">11</a>Na ka riro te whenua i te hunga mahaki; a ka hari ratou i te roa o te ata noho.</span> <span class="verse"><a name="12">12</a>E whakangarahu ana te tangata kino mo te tangata tika: pakiri ana ona niho ki a ia.</span> <span class="verse"><a name="13">13</a>Ka kata te Ariki ki a ia, no te mea ka kite ia e tata ana tona ra.</span> <span class="verse"><a name="14">14</a>Kua unuhia te hoari e te hunga kino, kua piko ta ratou kopere, hei turaki i te ware, i te rawakore, hei kohuru i te hunga e tika ana, i te ara.</span> <span class="verse"><a name="15">15</a>Ka tapoko ta ratou hoari ki o ratou ngakau: a ka whatiia a ratou kopere.</span> <span class="verse"><a name="16">16</a>Engari te wahi iti a te tangata tika i nga taonga o nga tangata kino tokomaha.</span> <span class="verse"><a name="17">17</a>Ka whatiia hoki nga ringa o te hunga kino: u tonu ia i a Ihowa te hunga tika.</span> <span class="verse"><a name="18">18</a>E matau ana a Ihowa ki nga ra o te hunga tika: a ka pumau to ratou kainga ake ake.</span> <span class="verse"><a name="19">19</a>E kore ratou e whakama i te wa o te he, ka makona ano ratou i nga ra o te hemokai.</span> <span class="verse"><a name="20">20</a>Ka ngaro ia te hunga kino, a ka rite nga hoariri o Ihowa ki te momona o te tarutaru: ka mahea atu ratou; ka mahea atu me he paowa.</span> <span class="verse"><a name="21">21</a>E tango ana te tangata kino i te taonga tarewa, kahore hoki ana utu: ko te tangata tika ia he aroha tona, he homai.</span> <span class="verse"><a name="22">22</a>Ka riro hoki te whenua i ana e manaaki ai; ka hatepea ano ana e kanga ai.</span> <span class="verse"><a name="23">23</a>Ka u i a Ihowa nga hikoinga o te tangata tika; e paingia ana hoki e ia tona ara.</span> <span class="verse"><a name="24">24</a>Ahakoa hinga, e kore e tino takoto rawa; ka u hoki ia i te ringa o Ihowa.</span> <span class="verse"><a name="25">25</a>He tamariki ahau i mua, a kua koroheke nei, heoi, kahore ahau i kite i te tangata tika e whakarerea ana, i ona uri hoki e pinono taro ana.</span> <span class="verse"><a name="26">26</a>I te ra roa he atawhai tonu tana, he ohaoha: ka manaakitia hoki ona uri.</span> <span class="verse"><a name="27">27</a>Whakarerea te kino, mahia te pai, ka noho tonu ai.</span> <span class="verse"><a name="28">28</a>E aroha ana hoki a Ihowa ki te ritenga pai: e kore ano e whakarere i tana hunga tapu; e tiakina tonutia ana ratou ake ake; ka hatepea atu ia nga uri o te hunga kino.</span> <span class="verse"><a name="29">29</a>Ka riro te whenua i te hunga tika, ka nohoia hoki a reira e ratou ake ake.</span> <span class="verse"><a name="30">30</a>He kupu mohio ta te mangai o te tangata tika; he ritenga pai ta tona arero e korero ai.</span> <span class="verse"><a name="31">31</a>Kei tona ngakau te ture a tona Atua; e kore e paheke tetahi o ona hikoinga.</span> <span class="verse"><a name="32">32</a>E tau ana te titiro a te tangata kino ki te tangata tika, a e whai ana kia whakamatea ia.</span> <span class="verse"><a name="33">33</a>E kore a Ihowa e whakarere i a ia ki tona ringa: e kore ano ia e whakatau he ki a ia ina whakawakia.</span> <span class="verse"><a name="34">34</a>Taria a Ihowa, kia mau ki tana ara, a ka whakanuia koe e ia, ka whakawhiwhia hoki ki te whenua: e hatepea atu te hunga kino, ka kite koe.</span> <span class="verse"><a name="35">35</a>I kite ahau i te tangata kino e kake ana, e tautorotoro ana me te rakau matomato i tona oneone tupu.</span> <span class="verse"><a name="36">36</a>Heoi, pahure noa ake tetahi, a kore kau noa iho; ae, i rapua ia e ahau, a kihai i kitea.</span> <span class="verse"><a name="37">37</a>Waitohutia te tangata tika, tirohia iho te tangata kore he: no te mea he marie te tukunga iho ki taua tangata.</span> <span class="verse"><a name="38">38</a>Tena ko te hunga kino, ka ngaro ngatahi atu ratou: te tukunga iho ki te hunga kino, ka hatepea atu ratou.</span> <span class="verse"><a name="39">39</a>Na Ihowa ia te whakaoranga o te hunga tika: ko ia to ratou pa kaha i te wa o te he.</span> <span class="verse"><a name="40">40</a>Ma Ihowa ratou e awhina, ko ia hoki hei tauarai mo ratou: ko ia hei tauarai mo ratou i te hunga kino, ka whakaorangia ratou e ia, mo ratou ka whakawhirinaki ki a ia.</span> </p></div</div></div></body></html>