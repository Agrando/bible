<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 118</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/118"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 118</strong></div><p><span class="verse"><a name="1">1</a>Whakawhetai ki a Ihowa; he pai hoki ia, he pumau tonu hoki tana mahi tohu.</span> <span class="verse"><a name="2">2</a>Kia mea a Iharaira, He pumau tonu tana mahi tohu.</span> <span class="verse"><a name="3">3</a>Kia mea te whare o Arona, He pumau tonu tana mahi tohu.</span> <span class="verse"><a name="4">4</a>Kia mea te hunga e wehi ana i a Ihowa, He pumau tonu tana mahi tohu.</span> <span class="verse"><a name="5">5</a>I karanga ahau ki a Ihowa i roto i te pouri: i whakahoki kupu mai a Ihowa ki ahau, i whakatu hoki i ahau ki te wahi whanui.</span> <span class="verse"><a name="6">6</a>Kei ahau a Ihowa; e kore ahau e wehi: he aha ta te tangata e mea ai ki ahau?</span> <span class="verse"><a name="7">7</a>Kei ahau a Ihowa kei roto i oku kaiawhina: no reira tera ahau e kite i taku i hiahia ai ki te hunga e kino ana ki ahau.</span> <span class="verse"><a name="8">8</a>Ko te whakawhirinaki ki a Ihowa, pai atu i te whakaaro ki te tangata.</span> <span class="verse"><a name="9">9</a>Ko te whakawhirinaki ki a Ihowa, pai atu i te okioki ki nga rangatira.</span> <span class="verse"><a name="10">10</a>I karapotia ahau e nga iwi katoa: ka ngaro ratou i ahau i runga i te ingoa o Ihowa.</span> <span class="verse"><a name="11">11</a>I karapotia ahau e ratou: ae, i karapotia ahau e ratou: ka ngaro ratou i ahau i runga i te ingoa o Ihowa.</span> <span class="verse"><a name="12">12</a>Me te mea he pi ratou e mui ana ki ahau; kua pirau ratou ano he ahi tataramoa: i ngaro hoki ratou i ahau i runga i te ingoa o Ihowa.</span> <span class="verse"><a name="13">13</a>Kaha pu tau turaki i ahau, kia hinga ai ahau: na Ihowa ia ahau i awhina mai.</span> <span class="verse"><a name="14">14</a>Ko Ihowa toku kaha, taku himene, ko ia ano toku whakaoranga.</span> <span class="verse"><a name="15">15</a>He reo hari, he reo whakaoranga, kei nga tapenakara o te hunga tika: he maia nga mahi a te ringa matau o Ihowa.</span> <span class="verse"><a name="16">16</a>Kua whakanuia te matau o Ihowa: he maia nga mahi a te ringa matau o Ihowa.</span> <span class="verse"><a name="17">17</a>E kore ahau e mate, engari tera ahau e ora, hei whakapuaki i nga mahi a Ihowa.</span> <span class="verse"><a name="18">18</a>I pakia rawatia ahau e Ihowa: otiia kihai ahau i tukua e ia kia mate.</span> <span class="verse"><a name="19">19</a>Whakatuwheratia ki ahau nga kuwaha o te tika: ka tomo ahau ki roto, ka whakamoemiti ki a Ihowa.</span> <span class="verse"><a name="20">20</a>Ko te kuwaha tenei o Ihowa: ka tomo te hunga tika ki reira.</span> <span class="verse"><a name="21">21</a>Ka whakamoemiti ahau ki a koe, mou i whakahoki kupu mai ki ahau, kua meinga hoki ko koe hei whakaora moku.</span> <span class="verse"><a name="22">22</a>Ko te kohatu i kapea e nga kaihanga, kua meinga hei upoko mo te kokonga.</span> <span class="verse"><a name="23">23</a>Na Ihowa tenei: he mea miharo ki o tatou kanohi.</span> <span class="verse"><a name="24">24</a>Ko te ra tenei i hanga e Ihowa kia whakamanamana, kia koa tatou i reira.</span> <span class="verse"><a name="25">25</a>Whakaorangia ra aianei, e Ihowa: tena ra, e Ihowa, homai he ngahuru ki a matou.</span> <span class="verse"><a name="26">26</a>Kia whakapaingia te tangata e haere mai ana i runga i te ingoa o Ihowa: kua whakapaingia koutou e matou i roto i te whare o Ihowa.</span> <span class="verse"><a name="27">27</a>Ko Ihowa te Atua, a nana i homai te marama ki a tatou: herea te patunga tapu ki nga aho, ki nga haona ra ano o te aata.</span> <span class="verse"><a name="28">28</a>Ko koe toku Atua, maku koe e whakamoemiti: toku Atua, maku koe e whakanui.</span> <span class="verse"><a name="29">29</a>Whakawhetai ki a Ihowa; he pai hoki ia: he pumau tonu tana mahi tohu.</span> </p></div</div></div></body></html>