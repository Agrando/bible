<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 112</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/112"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 112</strong></div><p><span class="verse"><a name="1">1</a>Whakamoemititia a Ihowa. Ka hari te tangata e wehi ana i a Ihowa, e aro nui ana ki ana whakahau.</span> <span class="verse"><a name="2">2</a>Ka nui ona uri ki runga ki te whenua; ka manaakitia te whakatupuranga o te hunga tika.</span> <span class="verse"><a name="3">3</a>Kei tona whare te rawa, te taonga: ka pumau tonu tona tika, ake ake.</span> <span class="verse"><a name="4">4</a>Ka maea ake te marama i roto i te pouri ki te hunga tika: he atawhai ia, he aroha, he tika.</span> <span class="verse"><a name="5">5</a>He pono ka whiwhi painga te tangata he atawhai, he ohaoha tana mahi: ka u ana kupu i te whakawakanga.</span> <span class="verse"><a name="6">6</a>E kore hoki ia e whakangaueuetia ake ake: ka maharatia tonutia te tangata tika ake ake.</span> <span class="verse"><a name="7">7</a>E kore ia e mataku i te rongo kino: e u ana tona ngakau, e whakawhirinaki ana ki a Ihowa.</span> <span class="verse"><a name="8">8</a>Ka u tona ngakau, e kore ia e wehi, kia kite ra ano ia i tana i hiahia ai ki ona hoariri.</span> <span class="verse"><a name="9">9</a>Kua tuwhaina e ia, kua hoatu ki te hunga rawakore: pumau tonu tona tika ake ake; ka ara tona haona i runga i te kororia.</span> <span class="verse"><a name="10">10</a>Ka kite te tangata kino, a ka pouri; ka pakiri ona niho, memeha iho: pirau iho te hiahia o te hunga kino.</span> </p></div</div></div></body></html>