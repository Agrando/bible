<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 25</strong></div><p><span class="verse"><a name="1">1</a>Na Rawiri. Ka ara nei toku wairua ki a koe, e Ihowa.</span> <span class="verse"><a name="2">2</a>E toku Atua, ko koe toku whakawhirinakitanga: kei whakama ahau, aua oku hoariri e tukua kia whakaputa ki ahau.</span> <span class="verse"><a name="3">3</a>Ae, aua tetahi o te hunga e tatari ana ki a koe e tukua kia whakama: kia whakama te hunga e tinihanga noa ana.</span> <span class="verse"><a name="4">4</a>Whakakitea ki ahau au ara, e Ihowa; whakaakona ahau ki au huarahi.</span> <span class="verse"><a name="5">5</a>Arahina ahau i tou pono, whakaakona hoki ahau: ko koe hoki te Atua o toku whakaoranga; pau noa te ra i ahau e tatari nei ki a koe.</span> <span class="verse"><a name="6">6</a>E Ihowa, kia mahara ki au mahi tohu, ki au mahi aroha; nonamata riro hoki ena.</span> <span class="verse"><a name="7">7</a>Kaua e maharatia nga hara o toku tamarikitanga, me oku kino: mahara mai koe ki ahau, e Ihowa, kia rite ki tau mahi tohu, kia whakaaro ki tou pai.</span> <span class="verse"><a name="8">8</a>He pai, he tika a Ihowa, a ka whakaakona e ia te hunga hara ki te huarahi.</span> <span class="verse"><a name="9">9</a>Ka arahina e ia te hunga mahaki i runga i te whakawa: ka akona hoki e ia te hunga mahaki ki tana ara.</span> <span class="verse"><a name="10">10</a>He mahi tohu, he pono nga ara katoa o Ihowa ki te hunga e pupuri ana i tana kawenata, i ana whakaaturanga.</span> <span class="verse"><a name="11">11</a>Kia mahara ki tou ingoa, e Ihowa, a murua toku kino, he nui nei hoki.</span> <span class="verse"><a name="12">12</a>Ko wai te tangata e wehi ana ki a Ihowa? Ka whakaako ia i a ia ki te ara e pai ai ia.</span> <span class="verse"><a name="13">13</a>Ka noho tona wairua i runga i te pai, a ka riro te whenua i tona uri.</span> <span class="verse"><a name="14">14</a>Kei te hunga e wehi ana i a ia te mea ngaro a Ihowa; a mana e whakakite ki a ratou tana kawenata.</span> <span class="verse"><a name="15">15</a>E tau tonu ana oku kanohi ki a Ihowa; mana hoki e unu ake oku waewae i te kupenga.</span> <span class="verse"><a name="16">16</a>Tahuri mai ki ahau, tohungia hoki ahau; he mokemoke hoki ahau, e mamae ana te ngakau.</span> <span class="verse"><a name="17">17</a>Kua whakanuia nga whakapawera o toku ngakau: whakaputaina ahau i roto i nga mea e pehi nei i ahau.</span> <span class="verse"><a name="18">18</a>Tirohia toku mate me toku mamae, a murua katoatia oku hara.</span> <span class="verse"><a name="19">19</a>Tirohia mai oku hoariri, he tokomaha hoki ratou: a he nanakia te kino e kino nei ratou ki ahau.</span> <span class="verse"><a name="20">20</a>Tiakina toku wairua, a whakaorangia ahau: kei whakama ahau; e whakawhirinaki ana hoki ahau ki a koe.</span> <span class="verse"><a name="21">21</a>Tukua ma te ngakau tapatahi, ma te tika ahau e tiaki; e tumanako ana hoki ahau ki a koe.</span> <span class="verse"><a name="22">22</a>Hokona, e te Atua, a Iharaira i roto i ona whakapawera katoa.</span> </p></div</div></div></body></html>