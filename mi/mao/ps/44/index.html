<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 44</strong></div><p><span class="verse"><a name="1">1</a>Ki te tino kaiwhakatangi, ma nga tama a Koraha. He Makiri. E te Atua, kua rongo o matou taringa, kua korerotia ki a matou e o matou matua, nga mahi i mahia e koe i o ratou ra, i nga ra o mua.</span> <span class="verse"><a name="2">2</a>Nau nga tauiwi i pana ki tou ringa, nau ratou i whakato: nau nga iwi i whiu, a whakamararatia ana ratou.</span> <span class="verse"><a name="3">3</a>Ehara hoki i te mea, na ta ratou hoari i whiwhi ai ratou ki te whenua, ehara to ratou takakau i te mea i ora ai ratou: engari na tou matau, na tou takakau hoki, na te marama ano o tou mata, he pai hoki nou ki a ratou.</span> <span class="verse"><a name="4">4</a>E te Atua, ko koe toku Kingi: whakahaua he whakaora mo Hakapa.</span> <span class="verse"><a name="5">5</a>Mau ka turaki ai matou i o matou hoariri; ma tou ingoa ka takahia ai e matou te hunga e whakatika ana ki a matou.</span> <span class="verse"><a name="6">6</a>E kore hoki ahau e whakawhirinaki ki taku kopere: e kore ano taku hoari e whakaora i ahau.</span> <span class="verse"><a name="7">7</a>Nau hoki matou i ora ai i o matou hoariri: nau ano i whakama ai te hunga i kino ki a matou.</span> <span class="verse"><a name="8">8</a>Ko te Atua ta matou e whakamanamana ai i te roa o te ra: ka whakamoemiti ano matou ki tou ingoa ake ake. (Hera.</span> <span class="verse"><a name="9">9</a>Otira kua panga nei matou e koe, kua meinga kia whakama: kahore hoki koe kia haere tahi me a matou taua.</span> <span class="verse"><a name="10">10</a>Kua meinga matou kia hoki whakamuri mai i te hoariri; kei te pahua ano i etahi ma ratou te hunga e kino ana ki a matou.</span> <span class="verse"><a name="11">11</a>Kua hoatu matou e koe, ano he hipi e kainga ana: kua marara ki roto ki nga tauiwi.</span> <span class="verse"><a name="12">12</a>E hokona ana e koe tau iwi, a hore he utu: kahore hoki koe e whiwhi rawa i te utu mo ratou.</span> <span class="verse"><a name="13">13</a>E meinga ana matou e koe hei tawainga ma o matou hoa kainga; hei whakahaweatanga, hei whakakatanga mai ma te hunga i tetahi taha, i tetahi taha o matou.</span> <span class="verse"><a name="14">14</a>E meinga ana matou e koe hei whakatauki ma nga tauiwi; hei rurutanga matenga ma nga iwi.</span> <span class="verse"><a name="15">15</a>Kei mua tonu i ahau toku whakama; kua taupokina ahau e te pawera o toku mata;</span> <span class="verse"><a name="16">16</a>I te reo o te kaitawai, o te kaikohukohu; i te hoariri, i te kairapu utu.</span> <span class="verse"><a name="17">17</a>Kua pa katoa tenei ki a matou; heoi kahore matou i wareware ki a koe, kihai ano i teka ki tau kawenata.</span> <span class="verse"><a name="18">18</a>Kahore to matou ngakau i tahuri whakamuri; kihai ano o matou hikoinga i peka ke i tau ara;</span> <span class="verse"><a name="19">19</a>I maru ai matou i a koe i te wahi o nga tarakona; a taupoki rawa ki te atarangi o te mate.</span> <span class="verse"><a name="20">20</a>Mehemea kua wareware matou ki te ingoa o to matou Atua, kua totoro ranei o matou ringa ki te atua ke;</span> <span class="verse"><a name="21">21</a>E kore ranei tenei e ata tirohia e te Atua? E matau ana hoki ia ki nga mea ngaro o te ngakau.</span> <span class="verse"><a name="22">22</a>Mou nei hoki matou i patua ai i te ra roa nei: kiia iho matou he hipi e patua ana.</span> <span class="verse"><a name="23">23</a>E ara, he aha koe ka moe ai, e te Ariki? Whakatika, kaua matou e panga tonutia.</span> <span class="verse"><a name="24">24</a>He aha koe ka huna ai i tou mata? ka wareware ai ki to matou mamae, ki to matou tukinotanga?</span> <span class="verse"><a name="25">25</a>Kua piko nei hoki to matou wairua ki raro ki te puehu; piri rawa to matou kopu ki te whenua.</span> <span class="verse"><a name="26">26</a>E ara, hei awhina i a matou; kia mahara ki tou aroha, a hokona matou.</span> </p></div</div></div></body></html>