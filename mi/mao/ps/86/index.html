<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 86</strong></div><p><span class="verse"><a name="1">1</a>He inoi na Rawiri. Whakatitahatia iho tou taringa, e Ihowa whakahokia mai he kupu ki ahau; he ware hoki ahau, he rawakore.</span> <span class="verse"><a name="2">2</a>Tiakina toku wairua: he tapu hoki ahau; mau, e toku Atua, e whakaora tau pononga e whakawhirinaki atu nei ki a koe.</span> <span class="verse"><a name="3">3</a>Tohungia ahau, e te Ariki: e karanga nei hoki ahau ki a koe i te ra roa nei.</span> <span class="verse"><a name="4">4</a>Whakaharitia te wairua o tau pononga; ka ara atu nei hoki toku wairua, e te Ariki, ki a koe.</span> <span class="verse"><a name="5">5</a>He pai hoki koe, e te Ariki, he ngawari: e ranea ana hoki tau mahi tohu ki te hunga katoa e karanga ana ki a koe.</span> <span class="verse"><a name="6">6</a>Tahuri mai tou taringa, e Ihowa, ki taku inoi: whakarongo kitoku reo unene.</span> <span class="verse"><a name="7">7</a>Ka karanga ahau ki a koe i te ra o toku pouri: e whakahoki kupu mai hoki koe ki ahau.</span> <span class="verse"><a name="8">8</a>Kahore he rite mou, e te Ariki, i roto i nga atua: kahore hoki he rite mo au mahi.</span> <span class="verse"><a name="9">9</a>Ka haere mai nga iwi katoa i hanga e koe, a ka koropiko ki tou aroaro, e te Ariki; ka whakakororia hoki i tou ingoa.</span> <span class="verse"><a name="10">10</a>He nui hoki koe, e mahi ana i nga mea whakamiharo: ko koe anake te Atua.</span> <span class="verse"><a name="11">11</a>Whakaakona ahau ki tau ara, e Ihowa; ka haere ahau i runga i tou pono: whakatapatahitia toku ngakau ki te wehi i tou ingoa.</span> <span class="verse"><a name="12">12</a>Ka whakamoemiti katoa toku ngakau ki a koe, e te Ariki, e toku Atua: ka whakakororia ano i tou ingoa ake ake.</span> <span class="verse"><a name="13">13</a>He nui hoki tau mahi tohu ki ahau: a kua whakaorangia e koe toku wairua i te reinga i raro riro.</span> <span class="verse"><a name="14">14</a>E te Atua, kua whakatika ki ahau te hunga whakakake: kua whaia ano toku wairua e te huihuinga o te hunga tutu; kahore hoki koe e waiho i to ratou aroaro.</span> <span class="verse"><a name="15">15</a>Ko koe ia, e te Ariki, he Atua atawhai, he tohu tangata: he puhoi ki te riri, e hua ana te mahi tohu me te pono.</span> <span class="verse"><a name="16">16</a>Tahuri mai ki ahau, tohungia hoki ahau: homai tou kaha ki tau pononga, whakaorangia te tama a tau pononga wahine.</span> <span class="verse"><a name="17">17</a>Whakakitea mai ki ahau he tohu mo te pai: kia kite ai te hunga e kino ana ki ahau, kia whakama ai: nou e Ihowa i awhina i ahau, i whakamarie i ahau.</span> </p></div</div></div></body></html>