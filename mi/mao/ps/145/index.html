<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 145</strong></div><p><span class="verse"><a name="1">1</a>Na Rawiri, he whakamoemiti. Ka whakanui ahau i a koe, e toku Atua, e te Kingi: ka whakapai ki tou ingoa ake ake.</span> <span class="verse"><a name="2">2</a>Ka whakapai ahau ki a koe i nga ra katoa: ka whakamoemiti ki tou ingoa ake ake.</span> <span class="verse"><a name="3">3</a>He nui a Ihowa, kia nui ano te whakamoemiti ki a ia: e kore e taea tona nui te rapu.</span> <span class="verse"><a name="4">4</a>Ma tetahi whakatupuranga e whakamoemiti au mahi, tae noa atu ki tetahi whakatupuranga; e korero hoki au mahi nunui.</span> <span class="verse"><a name="5">5</a>Ka korerotia e ahau te kororia, te honore o tou nui, me au mahi whakamiharo.</span> <span class="verse"><a name="6">6</a>Ka korerotia ano e te tangata te kaha o au mahi whakamataku: maku ano e korero tou nui.</span> <span class="verse"><a name="7">7</a>Ka whakapuakina e ratou te mahara ki te nui o tou pai: ka waiatatia ano tou tika.</span> <span class="verse"><a name="8">8</a>He atawhai a Ihowa, he aroha: he puhoi ki te riri, he nui tana mahi tohu.</span> <span class="verse"><a name="9">9</a>He pai a Ihowa ki nga mea katoa; kei runga ano tona aroha i ana mahi katoa.</span> <span class="verse"><a name="10">10</a>E whakamoemititia koe, e Ihowa, e au mahi katoa: e whakapaingia e tou hunga tapu.</span> <span class="verse"><a name="11">11</a>Ma ratou e korero te kororia o tou kingitanga, e kauwhau hoki tou kaha;</span> <span class="verse"><a name="12">12</a>Kia mohiotia ai e nga tama a te tangata ana mahi nunui, me te kororia o te maruwehi o tona kingitanga.</span> <span class="verse"><a name="13">13</a>He kingitanga mutungakore tou kingitanga; kei nga whakatupuranga katoa tou rangatiratanga.</span> <span class="verse"><a name="14">14</a>E tautokona ana e Ihowa te hunga katoa e hinga ana: e whakaarahia ake ana hoki e ia te hunga katoa kua whakapikoa iho.</span> <span class="verse"><a name="15">15</a>E tatari ana ki a koe nga kanohi o te katoa; a e hoatu ana e koe ki a ratou ta ratou kai i te wa e tika ai.</span> <span class="verse"><a name="16">16</a>E whakatuwhera ana koe i tou ringa, a makona iho i a koe te hiahia o nga mea ora katoa.</span> <span class="verse"><a name="17">17</a>He tika nga ara katoa o Ihowa: he tapu hoki ana mahi katoa.</span> <span class="verse"><a name="18">18</a>E tata ana a Ihowa ki te hunga katoa e karanga ana ki a ia: ki te hunga katoa e karanga pono ana ki a ia.</span> <span class="verse"><a name="19">19</a>Ka whakamana e ia te hiahia o te hunga e wehi ana i a ia: e whakarongo hoki ia ki ta ratou tangi, a ka whakaora i a ratou.</span> <span class="verse"><a name="20">20</a>Ko Ihowa hei tiaki i te hunga katoa e aroha ana ki a ia: ko te hunga kino katoa ia e ngaro i a ia.</span> <span class="verse"><a name="21">21</a>Ma toku mangai e korero te whakamoemiti ki a Ihowa: kia whakapai ano hoki nga kikokiko katoa ki tona ingoa tapu ake ake.</span> </p></div</div></div></body></html>