<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 34</strong></div><p><span class="verse"><a name="1">1</a>Na Rawiri, i tona ahua i rere ke ra i te aroaro o Apimereke; na pei ana ia, a haere ana. Ka whakapaingia e ahau a Ihowa i nga wa katoa; he whakamoemiti tonu ta toku mangai ki a ia.</span> <span class="verse"><a name="2">2</a>Ka whakamanamana toku wairua ki a Ihowa: ka rongo te hunga mahaki, a ka hari.</span> <span class="verse"><a name="3">3</a>Kia whakanui tahi tatou i a Ihowa, kia whakateitei tahi hoki i tona ingoa.</span> <span class="verse"><a name="4">4</a>I rapu ahau i a Ihowa, a rongo mai ana ia ki ahau, whakaorangia ana ahau e ia i oku wehi katoa.</span> <span class="verse"><a name="5">5</a>I titiro ratou ki a ia, a kua marama: a kahore rawa he whakama o o ratou mata.</span> <span class="verse"><a name="6">6</a>I karanga tenei tangata iti, a whakarongo ana a Ihowa, whakaora ana i a ia i ona whakapawera katoa.</span> <span class="verse"><a name="7">7</a>E noho ana te anahera a Ihowa i tetahi taha, i tetahi taha, o te hunga e wehi ana i a ia, a e whakaora ana i a ratou.</span> <span class="verse"><a name="8">8</a>Whakamatauria, kia kite ai koutou i te pai o Ihowa: ka hari te tangata e whakawhirinaki ana ki a ia.</span> <span class="verse"><a name="9">9</a>Kia wehi ki a Ihowa, e tona hunga tapu: e kore hoki e hapa nga tangata e wehi ana i a ia.</span> <span class="verse"><a name="10">10</a>E hapa ana nga kuao raiona, e mate ana i te kai: ko te hunga ia e rapu ana ki a Ihowa, e kore e hapa i tetahi mea pai.</span> <span class="verse"><a name="11">11</a>Haere mai, e nga tamariki, whakarongo ki ahau: maku koutou e ako kia wehi ki a Ihowa.</span> <span class="verse"><a name="12">12</a>Ko wai te tangata e hiahia ana ki te ora, e whai ana kia maha nga ra, kia kite i te pai?</span> <span class="verse"><a name="13">13</a>Tiakina tou arero kei kino, ou ngutu kei korero hianga.</span> <span class="verse"><a name="14">14</a>Mawehe atu i te kino, mahia te pai; rapua te ata noho, whaia hoki.</span> <span class="verse"><a name="15">15</a>E tau ana nga kanohi o Ihowa ki te hunga tika; me ona taringa ki ta ratou karanga.</span> <span class="verse"><a name="16">16</a>E he ana te mata o Ihowa ki nga kaimahi i te kino, hei hatepe i a ratou i te whenua kei maharatia.</span> <span class="verse"><a name="17">17</a>I karanga te hunga tika, a i whakarongo a Ihowa, whakaorangia ana ratou e ia i o ratou whakapawera katoa.</span> <span class="verse"><a name="18">18</a>E tata ana a Ihowa ki te hunga ngakau maru: ka whakaorangia ano e ia te hunga wairua iro.</span> <span class="verse"><a name="19">19</a>He tini nga mate o te tangata tika: otiia e whakaorangia ana ia e Ihowa i roto i era katoa.</span> <span class="verse"><a name="20">20</a>E tiakina ana e ia ona wheua katoa: e kore tetahi e whati.</span> <span class="verse"><a name="21">21</a>Ka mate i te kino te tangata hara; a ka he te hunga e kino ana ki te tangata tika.</span> <span class="verse"><a name="22">22</a>E hokona ana e Ihowa te wairua o ana pononga, e kore ano e he tetahi o te hunga e whakawhirinaki ana ki a ia.</span> </p></div</div></div></body></html>