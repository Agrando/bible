<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 29</strong></div><p><span class="verse"><a name="1">1</a>He himene na Rawiri. Hoatu ki a Ihowa, e nga tama a te hunga nunui, hoatu ki a Ihowa te kororia me te kaha.</span> <span class="verse"><a name="2">2</a>Hoatu ki a Ihowa te kororia e rite ana mo tona ingoa, koropiko ki a Ihowa i roto i te ataahua o te tapu.</span> <span class="verse"><a name="3">3</a>Kei runga te reo o Ihowa i nga wai: e papa ana te whatitiri a te Atua o te kororia: kei runga a Ihowa i nga wai maha.</span> <span class="verse"><a name="4">4</a>Kaha tonu te reo o Ihowa; kororia tonu te reo o Ihowa.</span> <span class="verse"><a name="5">5</a>Mongamonga noa nga hita i te reo o Ihowa; ina, mongamonga noa i a Ihowa nga hita o Repanona.</span> <span class="verse"><a name="6">6</a>Ko ia hei mea i a ratou kia mokowhiti, ano he kuao: a Repanona raua ko Hiriona, ano he kuao kau maka.</span> <span class="verse"><a name="7">7</a>E wehewehe ana te reo o Ihowa i nga mura ahi.</span> <span class="verse"><a name="8">8</a>Wiri ana te koraha i te reo o Ihowa: wiri ana i a Ihowa te koraha o Karehe.</span> <span class="verse"><a name="9">9</a>Whanau ana nga hata i te reo o Ihowa, tihorea ana nga ngahere kia tahanga: i tona temepara ko te kupu a te katoa, Kororia.</span> <span class="verse"><a name="10">10</a>I noho a Ihowa hei kingi i runga i te Waipuke; ae, ka noho a Ihowa hei kingi, ake ake.</span> <span class="verse"><a name="11">11</a>Ka homai e Ihowa he kaha ki tana hunga; he rongo mau ta Ihowa manaaki mo tana hunga.</span> </p></div</div></div></body></html>