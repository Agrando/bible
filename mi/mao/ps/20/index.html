<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 20</strong></div><p><span class="verse"><a name="1">1</a>Ki te tino kaiwhakatangi. He himene na Rawiri. Ma Ihowa e whakahoki he kupu ki a koe i te ra o te he; ma te ingoa o te Atua o Hakopa koe e tiaki;</span> <span class="verse"><a name="2">2</a>Mana e tono mai he awhina mou i te wahi tapu, e whakau hoki koe i Hiona;</span> <span class="verse"><a name="3">3</a>Mana e mahara ki au whakahere katoa, e manako ki au tahunga tinana. (Hera.</span> <span class="verse"><a name="4">4</a>Mana e homai ki a koe ta tou ngakau e mea ai, e whakamana katoa hoki tau e wawata ai.</span> <span class="verse"><a name="5">5</a>Ka hari matou ki tau whakaoranga, ka whakatu hoki i o matou kara i runga i te ingoa o to matou Atua: ma Ihowa e whakarite au inoi katoa.</span> <span class="verse"><a name="6">6</a>Katahi ahau ka matau e whakaora ana a Ihowa i tana tangata i whakawahi ai, ka whakahoki kupu ia ki a ia i tona rangi tapu, me te kaha ano tona ringa matau ki te whakaora.</span> <span class="verse"><a name="7">7</a>Ko ta etahi he hariata, ko ta etahi he hoiho: ko tatou ia ka whakahua i te ingoa o Ihowa, o to tatou Atua.</span> <span class="verse"><a name="8">8</a>Kua piko ratou, kua hinga: ko tatou ia kua ara, kua tu ki runga.</span> <span class="verse"><a name="9">9</a>Whakaorangia, e Ihowa: kia whakahoki kupu mai te Kingi ina karanga matou.</span> </p></div</div></div></body></html>