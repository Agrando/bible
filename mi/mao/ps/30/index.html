<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 30</strong></div><p><span class="verse"><a name="1">1</a>He hemene, he waiata mo te tainga o te kawa o te whare. Na Rawiri. Ka whakanui ahau i a koe, e Ihowa; nau hoki ahau i hapai ake, a kihai i tukua oku hoariri kia hari ki ahau.</span> <span class="verse"><a name="2">2</a>E Ihowa, e toku Atua, i karanga ahau ki a koe, a kore ake toku mate i a koe.</span> <span class="verse"><a name="3">3</a>E Ihowa, nau i whakaputa ake toku wairua i te reinga; nau ahau i whakaora kei heke ki te poka.</span> <span class="verse"><a name="4">4</a>Himene ki a Ihowa, e tana hunga tapu, whakawhetai hoki ki tona ingoa tapu.</span> <span class="verse"><a name="5">5</a>He iti hoki te wahi e riri ai ia; he oranga ki te manakohia e ia: e tau iho te tangi i te ahiahi, a i te ata he hari.</span> <span class="verse"><a name="6">6</a>I mea ahau i toku wa i kake ai, E kore ahau e whakangaueuetia a muri ake nei.</span> <span class="verse"><a name="7">7</a>He manakohanga nau, e Ihowa, i u ai i a koe te tu o toku maunga; i huna e koe tou mata a raru iho ahau.</span> <span class="verse"><a name="8">8</a>E Ihowa, i karanga ahau ki a koe, i inoi hoki ki a Ihowa.</span> <span class="verse"><a name="9">9</a>He aha te pai o oku toto ina heke ahau ki te poka? Ma te puehu koia koe e whakamoemiti? mana oti e whakapuaki tou pono?</span> <span class="verse"><a name="10">10</a>Whakarongo, e Ihowa, tohungia hoki ahau: e Ihowa, ko koe hei awhina moku.</span> <span class="verse"><a name="11">11</a>Kua puta ke i a koe taku tangi hei kanikani: kua wewete i toku kakahu taratara, a whitikiria ana ahau e koe ki te koa;</span> <span class="verse"><a name="12">12</a>Hei mea e himene ai toku kororia ki a koe, kore ake e wahangu. E Ihowa, e toku Atua, ka whakawhetai ahau ki a koe ake ake.</span> </p></div</div></div></body></html>