<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 114</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/114"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 114</strong></div><p><span class="verse"><a name="1">1</a>I te putanga mai o Iharaira i Ihipa, o te whare o Hakopa i te iwi reo ke,</span> <span class="verse"><a name="2">2</a>Ko Hura tona wahi tapu, ko Iharaira tona rangatiratanga.</span> <span class="verse"><a name="3">3</a>I kite te moana, a whati ana: i whakahokia ki muri a Horano.</span> <span class="verse"><a name="4">4</a>Pekepeke ana nga maunga ano he hipi toa, nga pukepuke ano he reme.</span> <span class="verse"><a name="5">5</a>I ahatia koe, e te moana, i whati ai koe e Horano, i whakahokia ai koe ki muri?</span> <span class="verse"><a name="6">6</a>E nga maunga, i pekepeke ai koutou ano he hipi toa; e nga pukepuke, ano he reme?</span> <span class="verse"><a name="7">7</a>E wiri, e te whenua, i te aroaro o te Ariki; i te aroaro o te Atua o Hakopa;</span> <span class="verse"><a name="8">8</a>I meinga ai te toka hei hopua wai; te kiripaka hei puna wai.</span> </p></div</div></div></body></html>