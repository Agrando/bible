<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 105</strong></div><p><span class="verse"><a name="1">1</a>Whakawhetai ki a Ihowa, karanga atu ki tona ingoa: whakapuakina ana mahi ki waenganui o nga iwi.</span> <span class="verse"><a name="2">2</a>Waiata ki a ia, himene ki a ia: korerotia ana mahi whakamiharo katoa.</span> <span class="verse"><a name="3">3</a>Whakamanamana ki tona ingoa tapu: kia hari te ngakau o te hunga e rapu ana i a Ihowa.</span> <span class="verse"><a name="4">4</a>Rapua a Ihowa me tona kaha: rapua tonutia tona mata, ake ake.</span> <span class="verse"><a name="5">5</a>Maharatia ana mahi whakamiharo i mahia e ia; ana merekara me nga whakaritenga a tona mangai,</span> <span class="verse"><a name="6">6</a>E nga uri o Aperahama, o tana pononga, e nga tama a Hakopa, e ana i whiriwhiri ai.</span> <span class="verse"><a name="7">7</a>Ko Ihowa ia, ko to tatou Atua; kei te whenua katoa ana whakaritenga.</span> <span class="verse"><a name="8">8</a>Mahara tonu ia ki tana kawenata ake ake, ki te kupu i kiia iho e ia ki te mano o nga whakatupuranga.</span> <span class="verse"><a name="9">9</a>Ki tana i whakarite ai ki a Aperahama, ki tana oati hoki ki a Ihaka;</span> <span class="verse"><a name="10">10</a>A whakapumautia iho e ia hei tikanga ki a Hakopa, hei kawenata mau tonu ki a Iharaira.</span> <span class="verse"><a name="11">11</a>I a ia ra i mea, Ka hoatu e ahau ki a koe te whenua o Kanaana hei wahi pumau mo koutou.</span> <span class="verse"><a name="12">12</a>I te mea he hunga torutoru ratou: ae ra, he iti rawa, he manene ano ki reira.</span> <span class="verse"><a name="13">13</a>I a ratou e haereere ana i tenei iwi ki tera atu iwi, i tetahi rangatiratanga ki tetahi iwi ke;</span> <span class="verse"><a name="14">14</a>Kihai ratou i tukua e ia kia tukinotia e te tangata: he whakaaro ano ki a ratou i riria ai e ia nga kingi.</span> <span class="verse"><a name="15">15</a>I mea ia, Kei pa ki aku i whakawahi ai: kei kino ki aku poropiti.</span> <span class="verse"><a name="16">16</a>I karangatia e ia te matekai ki te whenua: whati katoa i a ia te tokotoko, ara te taro.</span> <span class="verse"><a name="17">17</a>I tonoa e ia he tangata i mua i a ratou; i hokona a Hohepa hei pononga:</span> <span class="verse"><a name="18">18</a>I whakamamaetia ona waewae ki te mekameka: takoto ana ia i te rino;</span> <span class="verse"><a name="19">19</a>A puta noa tana kupu: whakamatautauria ana ia e te kupu a Ihowa.</span> <span class="verse"><a name="20">20</a>I tono te kingi, a wetekina ana ia; ara te kingi o nga iwi, a tukua ana ia.</span> <span class="verse"><a name="21">21</a>A meinga ana ia e ia hei ariki mo tona whare, hei rangatira mo ona taonga katoa;</span> <span class="verse"><a name="22">22</a>Hei herehere i ana rangatira ua pai ia, hei ako i ana kaumatua ki te whakaaro.</span> <span class="verse"><a name="23">23</a>I haere mai ano a Iharaira ki Ihipa: a noho ana a Hakopa ki te whenua o Hama.</span> <span class="verse"><a name="24">24</a>Na ka tino whakanuia e ia tana iwi: a ka meinga ratou kia kaha ake i o ratou hoariri.</span> <span class="verse"><a name="25">25</a>I whakakoarotia e ia to ratou ngakau kia kino ki tana iwi, kia mahi lhianga ki ana pononga.</span> <span class="verse"><a name="26">26</a>I tonoa e ia a Mohi, tana pononga, raua ko Arona, ko tana i whiriwhiri ai.</span> <span class="verse"><a name="27">27</a>Whakaputaina ana e raua ana tohu i waenganui i a ratou, he merekara i te whenua o Hama.</span> <span class="verse"><a name="28">28</a>I tukua e ia te pouri, a kua pouri: kihai ano ratou i whakakeke ki ana kupu.</span> <span class="verse"><a name="29">29</a>I whakaputaia ketia e ia o ratou wai hei toto; a mate ake i a ia a ratou ngohi.</span> <span class="verse"><a name="30">30</a>I whakangahue ake to ratou whenua i te poroka, i roto i nga whare moenga o o ratou kingi.</span> <span class="verse"><a name="31">31</a>I whai kupu ia, a puta ana mai nga pokai namu: me te kutu i o ratou kainga.</span> <span class="verse"><a name="32">32</a>I tukua iho e ia ki a ratou te whatu hei ua, me te ahi mura ki to ratou whenua.</span> <span class="verse"><a name="33">33</a>I pakia ano e ia a ratou waina me a ratou piki; a whatiwhatiia ana e ia nga rakau o o ratou kainga.</span> <span class="verse"><a name="34">34</a>I korero ia, a puta ana mai te mawhitiwhiti me te moka, te taea te tatau.</span> <span class="verse"><a name="35">35</a>A kainga katoatia ana nga otaota o to ratou whenua; pau ake nga hua o to ratou oneone.</span> <span class="verse"><a name="36">36</a>I whakamatea katoatia ano hoki e ia nga matamua o to ratou whenua, te muanga o to ratou kaha.</span> <span class="verse"><a name="37">37</a>A whakaputaina mai ana ratou e ia, me te hiriwa, me te koura, kahore hoki he mea tuoi i roto i ana iwi.</span> <span class="verse"><a name="38">38</a>Na hari ana a Ihipa i to ratou haerenga; i mau hoki to ratou wehi ki a ratou.</span> <span class="verse"><a name="39">39</a>I horahia e ia te kapua hei hipoki, me te ahi hei whakamarama i te po.</span> <span class="verse"><a name="40">40</a>I inoi ratou, a homai ana e ia te koitareke; a ka makona ratou i te taro o te rangi.</span> <span class="verse"><a name="41">41</a>I wahia e ia te kohatu, a ka pakaru mai nga wai: rere ana i nga wahi maroke, koia ano kei te awa.</span> <span class="verse"><a name="42">42</a>I mahara hoki ia ki tana kuputapu, ki a Aperahama ano, ki tana pononga.</span> <span class="verse"><a name="43">43</a>A whakaputaina mai ana e ia tana iwi i runga i te hari, ana i whiriwhiri ai i runga i te koa.</span> <span class="verse"><a name="44">44</a>A homai ana e ia ki a ratou nga whenua o nga tauiwi: a riro ana i a ratou nga mauiuitanga o te iwi;</span> <span class="verse"><a name="45">45</a>Kia puritia ai e ratou ana tikanga, kia mau ai ki ana ture. Whakamoemititia a Ihowa.</span> </p></div</div></div></body></html>