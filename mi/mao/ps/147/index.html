<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 147</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/147"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 147</strong></div><p><span class="verse"><a name="1">1</a>Whakamoemititia a Ihowa; he pai hoki te himene ki to tatou Atua: ahuareka rawa, ataahua tonu te whakamoemiti.</span> <span class="verse"><a name="2">2</a>Ko Ihowa hei hanga i Hiruharama: mana hoki nga whati o Iharaira e kohikohi.</span> <span class="verse"><a name="3">3</a>Ko ia hei rongoa i te hunga ngakau maru: mana e takai o ratou wahi mamae.</span> <span class="verse"><a name="4">4</a>E taua ana e ia nga whetu, te maha: e huaina ana hoki e ia o ratou ingoa katoa.</span> <span class="verse"><a name="5">5</a>He nui to tatou Ariki, he nui hoki tona kaha: e kore e taea tona matauranga te whakaaro.</span> <span class="verse"><a name="6">6</a>Ko Ihowa te kaitautoko mo te hunga mahaki: ka turakina e ia te hunga kino ki te whenua.</span> <span class="verse"><a name="7">7</a>Waiata, whakawhetai ki a Ihowa: himene i runga i te hapa ki to tatou Atua:</span> <span class="verse"><a name="8">8</a>Ko ia nei te kaiuwhi i te rangi ki nga kapua, te kaihanga i te ua mo te whenua: e whakatupu ana ia i te tarutaru ki runga ki nga maunga.</span> <span class="verse"><a name="9">9</a>E homai ana e ia he kai ma te kirehe: ma nga pi raweni hoki ina tangi.</span> <span class="verse"><a name="10">10</a>E kore ia e ahuareka ki te kaha o te hoiho: e kore ia e manako ki nga waewae o te tangata.</span> <span class="verse"><a name="11">11</a>E manako ana a Ihowa ki te hunga e wehi ana i a ia, ki te hunga e tumanako ana ki tona aroha.</span> <span class="verse"><a name="12">12</a>Whakamoemititia a Ihowa, e Hiruharama: whakamoemititia tou Atua, e Hiona.</span> <span class="verse"><a name="13">13</a>Nana nei hoki i whakakaha nga tutaki o ou tatau: manaakitia ana e ia au tamariki i roto i a koe.</span> <span class="verse"><a name="14">14</a>Nana ano i mau ai te rongo i roto i ou rohe: nana koe i makona ai i te witi pai rawa.</span> <span class="verse"><a name="15">15</a>E tukua ana e ia tana kupu ki te whenua: tere rawa te rere o tana kupu.</span> <span class="verse"><a name="16">16</a>E homai ana e ia te hukarere ano he huruhuru hipi: e whakatitaritaria ana te haupapa ano he pungarehu.</span> <span class="verse"><a name="17">17</a>Maka mai ana e ia tana hauhunga ano he maramara: ko wai e tu i mua i tana matao?</span> <span class="verse"><a name="18">18</a>E tukua ana e ia tana kupu, a whakarewaina ana aua mea: ka meinga tana hau kia pupuhi, rere ana nga wai.</span> <span class="verse"><a name="19">19</a>E whakakitea ana e ia tana kupu ki a Hakopa; ana tikanga, me ana whakaritenga ki a Iharaira.</span> <span class="verse"><a name="20">20</a>Kahore i pera tana hanga ki tetahi iwi; kihai ano ana whakaritenga i mohiotia e ratou. whakamoemititia a Ihowa.</span> </p></div</div></div></body></html>