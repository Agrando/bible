<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 103</strong></div><p><span class="verse"><a name="1">1</a>Na Rawiri. Whakapaingia a Ihowa, e toku wairua; e nga mea katoa i roto i ahau, whakapaingia tona ingoa tapu.</span> <span class="verse"><a name="2">2</a>Whakapaingia a Ihowa, e toku wairua, kei wareware hoki ki ana painga katoa.</span> <span class="verse"><a name="3">3</a>Ko ia te muru nei i ou kino katoa; te rongo a nei i ou mate katoa.</span> <span class="verse"><a name="4">4</a>Ko ia te hoko nei i tou ora kei ngaro; te karauna nei i a koe ki te atawhai, ki te aroha.</span> <span class="verse"><a name="5">5</a>Nana nei i makona ai tou mangai i nga mea papai; i hou ai tou taitamarikitanga, i rite ai ki to te ekara.</span> <span class="verse"><a name="6">6</a>Ka puta i a Ihowa nga mahi tika, me te whakawa tika ki te hunga katoa e tukinotia ana.</span> <span class="verse"><a name="7">7</a>I whakaakona e ia ana ara ki a Mohi, ana mahi ki nga tama a Iharaira.</span> <span class="verse"><a name="8">8</a>Ki tonu a Ihowa i te aroha me te atawhai, he puhoi ki te riri, he nui hoki tana mahi tohu.</span> <span class="verse"><a name="9">9</a>E kore ia e whakatupuehupehu tonu, e kore ano e mauahara ake ake.</span> <span class="verse"><a name="10">10</a>Kihai i rite ki o tatou hara ana meatanga ki a tatou: kihai ano i rite ki o tatou kino ana utu mai ki a tatou.</span> <span class="verse"><a name="11">11</a>He rite hoki ki te rangi e tiketike ake ana i te whenua, pera tonu te nui o tana mahi tohu ki te hunga e wehi ana ki a ia.</span> <span class="verse"><a name="12">12</a>Pera i te matara o te rawhiti i te uru, pera tonu tana whakamataratanga atu i a tatou mahi tutu i a tatou.</span> <span class="verse"><a name="13">13</a>E aroha ana te matua ki ana tamariki, pera tonu to Ihowa aroha ki te hunga e wehi ana ki a ia.</span> <span class="verse"><a name="14">14</a>E matau ana hoki ia ki to tatou ahua, e mahara ana he puehu tatou.</span> <span class="verse"><a name="15">15</a>Ko te tangata ia, rite tonu ona ra ki o te tarutaru: kei te puawai o te mara, ko tona ngawhatanga.</span> <span class="verse"><a name="16">16</a>E rarungatia ana hoki e te hau, a kua kahore; kahore hoki e mohiotia a muri e tona wahi.</span> <span class="verse"><a name="17">17</a>Tena ko te mahi tohu a Ihowa no tua whakarere, a ake tonu ake, ki te hunga e wehi ana ki a ia: tona tika hoki ki nga uri o nga tamariki;</span> <span class="verse"><a name="18">18</a>Ki te hunga e pupuri ana i tana kawenata, ki te hunga hoki e mahara ana ki ana ako kia mahia.</span> <span class="verse"><a name="19">19</a>Kua oti i a Ihowa tona torona te whakatu ki nga rangi; a e kawanatia ana nga mea katoa e tona kingitanga.</span> <span class="verse"><a name="20">20</a>Whakapaingia a Ihowa, e ana anahera, e hira nei te kaha, e whakarite nei i tana kupu, e whakarongo nei ki tona reo ina korero.</span> <span class="verse"><a name="21">21</a>Whakapaingia a Ihowa, e ana mano katoa, e ana minita e mahi nei i tana e pai ai.</span> <span class="verse"><a name="22">22</a>Whakapaingia a Ihowa, e ana mahi katoa i nga wahi katoa o tona kingitanga: whakapaingia a Ihowa, e toku wairua.</span> </p></div</div></div></body></html>