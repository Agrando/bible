<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 139</strong></div><p><span class="verse"><a name="1">1</a>Ki te tino kaiwhakatangi. He Himene na Rawiri. E Ihowa, kua tirotirohia ahau e koe, kua mohiotia ano e koe.</span> <span class="verse"><a name="2">2</a>E matau ana koe ki toku nohoanga iho, ki toku whakatikanga ake; e mohio ana koe ki oku whakaaro i tawhiti.</span> <span class="verse"><a name="3">3</a>E kitea putia ana e koe toku ara me toku takotoranga iho; e matatau ana hoki koe ki oku ara katoa.</span> <span class="verse"><a name="4">4</a>Kahore rawa hoki he kupu i toku arero, i toe i a koe te mohio, e Ihowa.</span> <span class="verse"><a name="5">5</a>Kua hanga a muri, a mua, oku e koe: kua pa ano tou ringa ki ahau.</span> <span class="verse"><a name="6">6</a>He mea whakamiharo rawa, kei tawhiti atu hoki i ahau, tenei matauranga: kei runga noa atu, e kore e taea e ahau.</span> <span class="verse"><a name="7">7</a>Me haere ahau ki hea i tou wairua? Me oma ranei ahau ki hea i tou aroaro?</span> <span class="verse"><a name="8">8</a>Ki te kake ahau ki te rangi, kei reira koe: ki te wharikitia e ahau toku moenga i roto i te reinga, kei reira ano koe.</span> <span class="verse"><a name="9">9</a>Ki te tango ahau ki nga pakau o te ata, a ka noho ki nga topito o te moana;</span> <span class="verse"><a name="10">10</a>Kei reira ano tou ringa hei arahi i ahau, tou matau hei pupuru i ahau.</span> <span class="verse"><a name="11">11</a>Ki te mea ahau, He pono, tera ahau e hipokina e te pouri, a ko te marama i tetahi taha oku, i tetahi taha, ka meinga he po;</span> <span class="verse"><a name="12">12</a>Ahakoa te pouri kahore e huna mai i a koe, engari ka marama te po ano ko te ao: ki a koe rite tahi te pouri me te marama.</span> <span class="verse"><a name="13">13</a>I a koe hoki oku whatumanawa: nau hoki ahau i hipoki i roto i te kopu o toku whaea.</span> <span class="verse"><a name="14">14</a>Ka whakawhetai ahau ki a koe; he mea whakawehi, he mea whakamiharo toku hanganga; he mahi whakamiharo au mahi, mohio rawa ano toku wairua ki tena.</span> <span class="verse"><a name="15">15</a>Kihai i huna oku wahi i a koe, i ahau e hanga ngarotia ana, e ata whakairohia ana i nga wahi hohonu rawa o te whenua.</span> <span class="verse"><a name="16">16</a>I kite ou kanohi i ahau, kahore ano kia ahua noa: i tuhituhia katoatia ano hoki oku wahi ki tau pukapuka, i nga rangi i whakaahua ai, i te mea kahore ano tetahi i oti noa.</span> <span class="verse"><a name="17">17</a>Kia pehea mai hoki te matenui o ou whakaaro ki ahau, e te Atua; koia ano te ranea, ina huihuia!</span> <span class="verse"><a name="18">18</a>Ki te taua e ahau, maha atu i te onepu: ka oho ake ahau, kei a koe tonu ahau.</span> <span class="verse"><a name="19">19</a>He pono ka patua e koe, e te Atua, te tangata kino: mawehe koia atu i ahau, e nga tangata toto.</span> <span class="verse"><a name="20">20</a>He kino hoki a ratou kupu mou: e whakahua noa ana ou hoariri i tou ingoa.</span> <span class="verse"><a name="21">21</a>Kahore ianei ahau, e Ihowa, e kino ki te hunga e kino ana ki a koe? e whakarihariha hoki ki te hunga e whakatika ana ki a koe?</span> <span class="verse"><a name="22">22</a>He tino kino taku kino ki a ratou: waiho iho ratou e ahau hei hoariri moku.</span> <span class="verse"><a name="23">23</a>Tirohia iho ahau, e te Atua, kia matau hoki koe ki toku ngakau: whakamatautauria ahau, kia matau hoki koe ki oku whakaaro:</span> <span class="verse"><a name="24">24</a>Kia kite mehemea kei ahau tetahi ara o te kino, ka arahi ai i ahau i te ara pumau.</span> </p></div</div></div></body></html>