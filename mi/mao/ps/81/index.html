<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 81</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/81"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 81</strong></div><p><span class="verse"><a name="1">1</a>Ki te tino kaiwhakatangi. Kititi. Na Ahapa. Kia kaha te waiata ki te Atua, ki to tatou kaha: kia hari te hamama ki te Atua o Hakopa.</span> <span class="verse"><a name="2">2</a>Whakahuatia te himene, maua mai ki konei te timipera, te hapa reka me te hatere.</span> <span class="verse"><a name="3">3</a>Whakatangihia te tetere i te kowhititanga marama, i te kinga o te marama, i to tatou ra hakari.</span> <span class="verse"><a name="4">4</a>Ko te tikanga hoki tenei ma Iharaira, he mea whakarite na te Atua o Hakopa.</span> <span class="verse"><a name="5">5</a>I whakatakotoria tenei e ia ma Hohepa hei whakaaturanga, i tona haerenga puta noa i te whenua o Ihipa: i rongo ai ahau ki reira i tetahi reo, kahore ahau i matau.</span> <span class="verse"><a name="6">6</a>I tangohia mai e ahau tona pokohiwi i te pikaunga: whakarerea ake e ona ringa te kete.</span> <span class="verse"><a name="7">7</a>I karanga koe ki ahau i te pouritanga, a kua ora koe i ahau; i whakahoki kupu ahau ki a koe i te wahi ngaro o te whatitiri; i whakamatau i a koe ki nga wai o Meripa. (Hera.</span> <span class="verse"><a name="8">8</a>Whakarongo, e taku iwi, a ka whakaatu ahau ki a koe: e Iharaira, ki te whakarongo koe ki ahau;</span> <span class="verse"><a name="9">9</a>Aua tetahi atua ke i roto i a koe; kaua ano e koropiko ki te atua ke.</span> <span class="verse"><a name="10">10</a>Ko Ihowa ahau, ko tou Atua, i arahina mai ai koe i te whenua o Ihipa: kia nui te kowhera o tou mangai, a maku e whakaki.</span> <span class="verse"><a name="11">11</a>Otiia kihai taku iwi i pai ki te whakarongo ki toku reo: kihai ano a Iharaira i aro ki ahau.</span> <span class="verse"><a name="12">12</a>Na tukua atu ana ratou e ahau ki te maro o o ratou ngakau: a haere ana ratou i runga i o ratou whakaaro.</span> <span class="verse"><a name="13">13</a>Aue, te whakarongo taku iwi ki ahau! Te haere a Iharaira i aku ara!</span> <span class="verse"><a name="14">14</a>Penei e kore e aha kua whati i ahau te tara o o ratou hoariri: kua tahuri ano toku ringa ki o ratou hoariri.</span> <span class="verse"><a name="15">15</a>Ko te hunga e kino ana ki a Ihowa kua ngohengohe ki a ia: ko to ratou taima ia kua mau tonu.</span> <span class="verse"><a name="16">16</a>Kua whangainga hoki ratou e ia ki te witi pai rawa, kua whakamakonatia ano koe e ahau ki te honi i roto i te kohatu.</span> </p></div</div></div></body></html>