<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 95</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/95"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 95</strong></div><p><span class="verse"><a name="1">1</a>Tena, kia waiata tatou ki a Ihowa: kia hari te hamama ki te kamaka o to tatou whakaoranga.</span> <span class="verse"><a name="2">2</a>Kia haere tatou me te whakawhetai atu ki tona aroaro: kia ngahau hoki a tatou himene ki a ia.</span> <span class="verse"><a name="3">3</a>No te mea he Atua nui hoki a Ihowa, he Kingi nui i nga atua katoa.</span> <span class="verse"><a name="4">4</a>Kei tona ringa nga wahi hohonu o te whenua: a nana nga maunga teitei.</span> <span class="verse"><a name="5">5</a>Nana te moana, nana ano i hanga, a na ona ringa i whai ahua ai te whenua maroke.</span> <span class="verse"><a name="6">6</a>Haere mai tatou, kia koropiko, kia tuohu: kia tukua nga turi ki te aroaro o Ihowa, o to tatou Kaihanga.</span> <span class="verse"><a name="7">7</a>Ko ia hoki to tatou Atua; ko tatou tana iwi e hepara ai, nga hipi a tona ringa. Ki te rongo koutou ki tona reo aianei.</span> <span class="verse"><a name="8">8</a>Kaua e whakapakeketia o koutou ngakau: kei pera me o te whakatoinga, me o te ra o te whakamatautauranga i te koraha;</span> <span class="verse"><a name="9">9</a>I ahau i whakamatautauria e o koutou matua, i ata mohiotia, i to ratou kitenga ano hoki i aku mahi.</span> <span class="verse"><a name="10">10</a>E wha tekau nga tau i hoha ai ahau ki tenei whakatupuranga, na ka mea ahau; He iwi ngakau kotiti ke ratou, kahore hoki ratou e mohio ki aku ara.</span> <span class="verse"><a name="11">11</a>Na reira i riri ai ahau, i oati ai hoki; e kore ratou e tae ki toku okiokinga.</span> </p></div</div></div></body></html>