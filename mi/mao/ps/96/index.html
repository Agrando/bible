<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 96</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/96"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 96</strong></div><p><span class="verse"><a name="1">1</a>Waiatatia he waiata hou ki a Ihowa: waiata, e te whenua katoa, ki a Ihowa.</span> <span class="verse"><a name="2">2</a>Waiata ki a Ihowa, whakapaingia tona ingoa: whakakitea tana whakaoranga i tenei ra, i tenei ra.</span> <span class="verse"><a name="3">3</a>Whakapuakina tona kororia i waenganui i nga tauiwi, ana mahi whakamiharo i waenganui i nga iwi katoa.</span> <span class="verse"><a name="4">4</a>He nui hoki a Ihowa, he tika ano kia nui te whakamoemiti ki a ia: kia wehingia nuitia ai i nga atua katoa.</span> <span class="verse"><a name="5">5</a>He whakapakoko hoki nga atua katoa o nga iwi: na Ihowa ia i hanga nga rangi.</span> <span class="verse"><a name="6">6</a>He honore, he kororia kei tona aroaro: kei tona wahi tapu te kaha me te ataahua.</span> <span class="verse"><a name="7">7</a>Waiho atu i a Ihowa, e nga hapu katoa o nga iwi: waiho atu i a Ihowa te kororia me te kaha.</span> <span class="verse"><a name="8">8</a>Waiho atu i a Ihowa te kororia e tika ana mo tona ingoa: maua mai he whakahere, haere mai hoki ki ona marae.</span> <span class="verse"><a name="9">9</a>Koropiko ki a Ihowa i roto i te ataahua o te tapu: kia wehi ra ki tona aroaro, e te whenua katoa.</span> <span class="verse"><a name="10">10</a>Mea atu i waenganui o nga tauiwi, E kingi ana a Ihowa: ka u te whenua, te taea te whakangaueue; ka tika ana whakawa mo nga iwi.</span> <span class="verse"><a name="11">11</a>Kia hari nga rangi, kia koa te whenua, kia haruru te moana, me nga mea e hua ana i roto.</span> <span class="verse"><a name="12">12</a>Kia hari te mara, me nga mea katoa i runga: ko reira ano koa ai nga rakau katoa o te ngahere;</span> <span class="verse"><a name="13">13</a>Ki te aroaro o Ihowa, e haere mai ana hoki ia; e haere mai ana ia ki te whakawa mo te whenua: ka whakawa ia mo te ao i runga i te tika, mo nga iwi hoki i runga i tona pono.</span> </p></div</div></div></body></html>