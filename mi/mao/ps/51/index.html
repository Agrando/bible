<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 51</strong></div><p><span class="verse"><a name="1">1</a>Ki te tino kaiwhakatangi. He himene na Rawiri, i te taenga o Natana poropiti ki a ia, mo tona haerenga ki a Patehepa. Tohungia ahau, e te Atua, kia rite ki tou atawhai: kia rite ki tou aroha nui te murunga o oku he.</span> <span class="verse"><a name="2">2</a>Horoia rawatia toku kino: kia ma hoki toku hara.</span> <span class="verse"><a name="3">3</a>E whaki ana hoki ahau i aku mahi tutu: kei toku aroaro tonu toku hara.</span> <span class="verse"><a name="4">4</a>He hara ki a koe, ki a koe anake, toku; i meatia ano tenei he ki tou aroaro; kia tika ai koe i tau korerotanga, kia ma ai hoki ina whakawa.</span> <span class="verse"><a name="5">5</a>Na i whakaahuatia ahau i roto i te kino, i runga ano i te hara toku whakahaputanga ki roto ki toku whaea.</span> <span class="verse"><a name="6">6</a>Na ko tau e matenui ai ko te pono i nga wahi o roto, a ka whakaakona oku wahi ngaro e koe ki te whakaaro nui.</span> <span class="verse"><a name="7">7</a>Purea ahau ki te hihopa, a ka ma ahau; horoia ahau, a ka ma ke atu i te hukarere.</span> <span class="verse"><a name="8">8</a>Meinga kia rongo ahau i te hari, i te koa, a ka whakamanamana nga iwi i whatiia nei e koe.</span> <span class="verse"><a name="9">9</a>Huna tou mata ki oku hara; a murua katoatia oku kino.</span> <span class="verse"><a name="10">10</a>Hanga, e te Atua, he ngakau ma ki roto ki ahau: whakahoutia hoki ki roto ki ahau he wairua tika.</span> <span class="verse"><a name="11">11</a>Kaua ahau e maka i tou aroaro; kaua hoki tou wairua tapu e tangohia i ahau.</span> <span class="verse"><a name="12">12</a>Whakahokia mai ki ahau te hari o tau whakaoranga: tautokona hoki ahau ki te wairua kakama.</span> <span class="verse"><a name="13">13</a>Ko reira ahau whakaako ai i au ara ki te hunga tutu; a ka tahuri te hunga hara ki a koe.</span> <span class="verse"><a name="14">14</a>Whakaorangia ahau i te hara toto, e te Atua, e te Atua o toku whakaoranga, a ka waiatatia au mahi tika e toku arero.</span> <span class="verse"><a name="15">15</a>Whakatuwheratia oku ngutu, e te Ariki; a ka puaki i toku mangai te whakamoemiti ki a koe.</span> <span class="verse"><a name="16">16</a>Kahore nei hoki koe e aro ki te patunga tapu; penei kua hoatu e ahau: kahore koe e ahuareka ki te tahunga tinana.</span> <span class="verse"><a name="17">17</a>Ko nga patunga tapu ma te Atua he wairua maru: e kore koe e whakahawea e te Atua, ki te ngakau maru, ki te ngakau iro.</span> <span class="verse"><a name="18">18</a>Kia pai koe ki te atawhai i Hiona: hanga nga taiepa o Hiruharama.</span> <span class="verse"><a name="19">19</a>Ko reira koe pai ai ki nga patunga tapu o te tika, ki nga tahunga tinana, he mea whakaeke katoa: ko reira ratou whakaeke ai i nga puru ki runga ki tou aata.</span> </p></div</div></div></body></html>