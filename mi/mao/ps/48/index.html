<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 48</strong></div><p><span class="verse"><a name="1">1</a>He waiata, he himene ma nga tama a Koraha. He nui a Ihowa, kia nui hoki te whakamoemiti ki a ia i te pa o to tatou Atua, i te maunga o tona tapu.</span> <span class="verse"><a name="2">2</a>Ataahua ana te tairanga o Maunga Hiona, ko ta te ao katoa e koa ai: kei te taha ki te raki te pa o te Kingi nui.</span> <span class="verse"><a name="3">3</a>E matauria ana te Atua i roto i ona whare papai hei piringa.</span> <span class="verse"><a name="4">4</a>Na, huihui tahi mai ana nga kingi haere tahi atu ana ratou.</span> <span class="verse"><a name="5">5</a>I kite ratou, miharo iho: raruraru ana, hohoro tonu atu.</span> <span class="verse"><a name="6">6</a>Pa ana te wehi ki a ratou i reira, te mamae, ano he wahine e whanau ana.</span> <span class="verse"><a name="7">7</a>E wahia ana e koe nga kaipuke o Tarahihi ki te marangai.</span> <span class="verse"><a name="8">8</a>Rite tonu ki ta matou i rongo ai, ta matou i kite ai i roto i te pa o Ihowa o nga mano, i te pa o to tatou Atua: ma te Atua e whakapumau ake ake. (Hera.</span> <span class="verse"><a name="9">9</a>I whakaaroaro matou ki tou atawhai, e te Atua, i waenganui o tou temepara.</span> <span class="verse"><a name="10">10</a>E te Atua, rite tahi ki tou ingoa te whakamoemiti mou, tae noa atu ki nga pito o te whenua: ki tonu tou matau i te tika.</span> <span class="verse"><a name="11">11</a>Kia hari a Maunga Hiona, kia koa nga tamahine a Hura i au whakaritenga.</span> <span class="verse"><a name="12">12</a>Taiawhiotia a Hiona, haere, a kopiko noa mai: taua ona pourewa.</span> <span class="verse"><a name="13">13</a>Maharatia ona pekerangi, tirohia ona whare papai; hei korerotanga ma koutou ki enei ake whakatupuranga.</span> <span class="verse"><a name="14">14</a>Ko tenei Atua hoki te Atua mo tatou ake ake: ko ia hei kaiarahi i a tatou a mate noa.</span> </p></div</div></div></body></html>