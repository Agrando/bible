<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 2</strong></div><p><span class="verse"><a name="1">1</a>He aha ka nana ai nga tauiwi, ka whakaaro horihori ai nga iwi?</span> <span class="verse"><a name="2">2</a>Whakatika mai ana nga kingi o te whenua, runanga tahi ana nga ariki, ki te whawhai ki a Ihowa, ki tana tangata hoki i whakawahi ai; me te ki ano,</span> <span class="verse"><a name="3">3</a>Kia motumotuhia e tatou a raua here, kia akiritia a raua taura i a tatou.</span> <span class="verse"><a name="4">4</a>Ko ia kei te rangi e noho ana, ka kata ia: ka whakahi te Ariki ki a ratou.</span> <span class="verse"><a name="5">5</a>Na ka korero ia ki a ratou me te riri ano: ka tino weriweri hoki, ka whakahorere i a ratou,</span> <span class="verse"><a name="6">6</a>Ahakoa ra ka whakawahia e ahau taku kingi ki runga ki taku maunga tapu, ki Hiona.</span> <span class="verse"><a name="7">7</a>Maku e whakapuaki te kupu, kua mea a Ihowa ki ahau, Ko koe taku tama, nonaianei koe i whakatupuria ai e ahau.</span> <span class="verse"><a name="8">8</a>Inoi ki ahau, a ka hoatu e ahau ki a koe nga tauiwi hei kainga mou, me nga topito o te whenua hei nohoanga tupu mou.</span> <span class="verse"><a name="9">9</a>Ka wawahi koe i a ratou ki te whiu rino, mongamonga noa ratou i a koe, ano he oko na te kaihanga rihi.</span> <span class="verse"><a name="10">10</a>Na kia mahara ra, e nga kingi: kia akona, e nga kaiwhakawa o te whenua.</span> <span class="verse"><a name="11">11</a>Mahi atu ki a Ihowa i runga i te wehi, kia hari me te wiri.</span> <span class="verse"><a name="12">12</a>Kihia te tama kei riri ia, a ka mate koutou i te ara, ka hohoro tonu hoki te mura o tona riri. Ka hari katoa te hunga e whakawhirinaki ana ki a ia.</span> </p></div</div></div></body></html>