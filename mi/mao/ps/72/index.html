<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 72</strong></div><p><span class="verse"><a name="1">1</a>Na Horomona. Homai, e te Atua, au whakaritenga ki te kingi, me tou tika ki te tama a te kingi.</span> <span class="verse"><a name="2">2</a>Mana e whakawa tou iwi i runga i te tika, au rawakore i runga i te whakawa tika.</span> <span class="verse"><a name="3">3</a>Ka kawea mai e nga maunga te rongo mau ki te iwi, e nga pukepuke i runga i te tika.</span> <span class="verse"><a name="4">4</a>Ka whakawa ia mo nga ware o te iwi: ka whakaorangia e ia nga tamariki a te rawakore; mongamonga noa i a ia te kaitukino.</span> <span class="verse"><a name="5">5</a>I te ra e mau ana, i te marama hoki, ka pera te mau o to ratou wehi ki a koe i nga whakatupuranga katoa.</span> <span class="verse"><a name="6">6</a>E heke iho ia ano he ua ki runga ki te kotinga tarutaru, me nga ua e whakamakuku nei i te whenua.</span> <span class="verse"><a name="7">7</a>Ka tupu te tangata tika i ona ra: tona roa ano o te ata noho, a kore noa te marama.</span> <span class="verse"><a name="8">8</a>Ka kingi ia i tenei moana, a tae noa ki tetahi moana, i te awa, a nga pito atu ano o te whenua.</span> <span class="verse"><a name="9">9</a>Ka piko ki tona aroaro te hunga o te koraha: a ka mitimiti ona hoariri i te puehu.</span> <span class="verse"><a name="10">10</a>Ka maua mai he hakari e nga kingi o Tarahihi, o nga motu: ka kawea mai he tahua e nga kingi o Hepa, o Tepa.</span> <span class="verse"><a name="11">11</a>Ae, ka koropiko nga kingi katoa ki a ia: ka mahi nga iwi katoa ki a ia.</span> <span class="verse"><a name="12">12</a>Ka ora hoki i a ia te rawakore ua tangi atu, te ware hoki me te tangata kahore nei ona kaiawhina.</span> <span class="verse"><a name="13">13</a>E tohu ia i te tangata iti, i te rawakore; ka ora ano i a ia nga wairua o nga rawakore.</span> <span class="verse"><a name="14">14</a>Ka hokona e ia to ratou wairua i roto i te tukino, i te tutu, he mea utu nui hoki o ratou toto ki tana titiro.</span> <span class="verse"><a name="15">15</a>A e ora ratou; ka hoatu ano ki a ia he koura no Hepa: ka tukua tonutia hoki te inoi mona; ka whakapaingia ia i tenei ra, i tenei ra.</span> <span class="verse"><a name="16">16</a>He kutanga witi tera i runga i te whenua, i te tihi o nga maunga; ngarue ana ona hua, ano ko Repanona, a ka rite te tupu o nga tangata o te pa ki to te tarutaru o te whenua.</span> <span class="verse"><a name="17">17</a>Ka mau tonu tona ingoa ake ake; ka rite tona ingoa ki te ra te pumau: kei roto i a ia te manaaki mo te tangata; ka korerotia tona koa e nga iwi katoa.</span> <span class="verse"><a name="18">18</a>Kia whakapaingia a Ihowa, te Atua, te Atua o Iharaira: ko ia nei anake hei mahi i nga mahi whakamiharo;</span> <span class="verse"><a name="19">19</a>Kia whakapaingia ano tona ingoa kororia mo ake tonu atu; kia ki katoa hoki te whenua i tona kororia. Amine, ae Amine.</span> <span class="verse"><a name="20">20</a>Ko te mutunga tenei o nga inoi a Rawiri, a te tama a Hehe.</span> </p></div</div></div></body></html>