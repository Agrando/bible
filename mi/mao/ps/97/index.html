<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 97</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/97"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 97</strong></div><p><span class="verse"><a name="1">1</a>Ko Ihowa te Kingi, kia hari te whenua, kia koa nga tini moutere.</span> <span class="verse"><a name="2">2</a>Ko te kapua me te pouri kei ona taha katoa: ko te tika, ko te whakawa, te turanga o tona torona.</span> <span class="verse"><a name="3">3</a>He kapura e haere ana i mua i a ia, a pau ake ona hoariri a taka noa.</span> <span class="verse"><a name="4">4</a>Marama tonu te ao i ana uira: i kite te whenua, a wiri ana.</span> <span class="verse"><a name="5">5</a>Rewa noa nga maunga, ano he ware pi, i te aroaro o Ihowa, i te aroaro o te Ariki o te whenua katoa.</span> <span class="verse"><a name="6">6</a>E whakapuakina ana e nga rangi tona tika: a e kitea ana e nga iwi katoa tona kororia.</span> <span class="verse"><a name="7">7</a>Kia whakama katoa te hunga e mahi ana ki nga whakapakoko, e whakamanamana ana ki nga atua horihori: koropiko ki a ia, e nga atua katoa.</span> <span class="verse"><a name="8">8</a>I rongo a Hiona, a koa ana: whakamanamana ana nga tamahine o Hura, e Ihowa, ki au whakaritenga.</span> <span class="verse"><a name="9">9</a>Ko koe hoki, e Ihowa, kei runga noa ake i te whenua katoa: kua whakanuia koe ki runga noa ake i nga atua katoa.</span> <span class="verse"><a name="10">10</a>E te hunga e aroha ana ki a Ihowa, e kino ki te he: e tiakina ana e ia nga wairua o tana hunga tapu; e whakaorangia ana ratou e ia i nga ringa o te hunga kino.</span> <span class="verse"><a name="11">11</a>Kua oti te marama te whakato mo te hunga tika: me te koa mo te hunga ngakau tapatahi.</span> <span class="verse"><a name="12">12</a>Kia hari ki a Ihowa, e te hunga tika: whakamoemiti ki tona ingoa tapu.</span> </p></div</div></div></body></html>