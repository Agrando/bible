<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 98</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/98"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 98</strong></div><p><span class="verse"><a name="1">1</a>He himene. Waiatatia ki a Ihowa he waiata hou; he mahi whakamiharo hoki ana: na tona ringa matau, na tona ringa tapu, i taea ai e ia te whakaora.</span> <span class="verse"><a name="2">2</a>Kua whakakitea e Ihowa tana whakaoranga, kua whakapuakina e ia tona tika ki te aroaro o nga tauiwi.</span> <span class="verse"><a name="3">3</a>Kua mahara ia ki tana mahi tohu, ki tona pono ki te whare o Iharaira; a kua kite nga pito katoa o te whenua i te whakaoranga a to tatou Atua.</span> <span class="verse"><a name="4">4</a>Kia hari te hamama, e te whenua katoa, ki a Ihowa: hamama, kia hari, ae ra, himene atu.</span> <span class="verse"><a name="5">5</a>Himene ki a Ihowa i runga i te hapa; i runga i te hapa, me te himene ano te reo.</span> <span class="verse"><a name="6">6</a>I runga i te tetere, i te tangi ano o te koronete: kia hari te hamama ki te aroaro o Ihowa, o te Kingi.</span> <span class="verse"><a name="7">7</a>Kia haruru te moana me nga mea e hua ana i roto, te ao me ona tangata e noho ana i runga.</span> <span class="verse"><a name="8">8</a>Kia papaki nga ringa o nga roma, kia hari tahi nga pukepuke.</span> <span class="verse"><a name="9">9</a>Ki te aroaro o Ihowa: e haere mai ana hoki ia ki te whakawa mo te whenua: ka whakawa ia mo te ao i runga i te tika, mo nga iwi hoki i runga i te pono.</span> </p></div</div></div></body></html>