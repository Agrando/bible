<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 80</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/80"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 80</strong></div><p><span class="verse"><a name="1">1</a>Ki te tino kaiwhakatangi. Hohanimi Erutu. He himene na Ahapa. Tahuri mai tou taringa, e te Hepara o Iharaira, e arahi nei i a Hohepa ano he kahui hipi; whiti mai koe e noho mai na i waenganui i nga kerupima;</span> <span class="verse"><a name="2">2</a>Whakaohoohokia tou kaha i te aroaro o Eparaima, o Pineamine, o Manahi: a haere mai ki te whakaora i a matou.</span> <span class="verse"><a name="3">3</a>Whakahokia ake matou, e te Atua: kia marama mai tou mata, a ka ora matou.</span> <span class="verse"><a name="4">4</a>E Ihowa, e te Atua o nga mano, kia pehea ake te roa o tou riri ki te inoi a tau iwi?</span> <span class="verse"><a name="5">5</a>Kua whangaia mai e koe he roimata hei taro ma ratou, he nui hoki te mehua roimata kua homai nei e koe kia inumia e ratou.</span> <span class="verse"><a name="6">6</a>Kua meinga matou e koe hei totohetanga ma o matou hoa, a e kataina ana matou e o matou hoariri.</span> <span class="verse"><a name="7">7</a>Whakahokia ake matou, e te Atua o nga mano; kia marama mai tou mata, a ka ora matou.</span> <span class="verse"><a name="8">8</a>I maua mai e koe he waina i Ihipa: ka oti i a koe nga tauiwi te panga, na whakatokia iho e koe.</span> <span class="verse"><a name="9">9</a>I whakapaia e koe he tunga mona, na, ka hou ona pakiaka, a ka kapi te whenua.</span> <span class="verse"><a name="10">10</a>Taumarumaru ana tona ata ki runga ki nga pukepuke; ko ona manga rite tonu ki nga hita a te Atua.</span> <span class="verse"><a name="11">11</a>I tautotoro atu ona manga ki te moana, ona rara ki te awa.</span> <span class="verse"><a name="12">12</a>He aha i pakaruhia ai e koe ona taiepa ki raro, kia kowhakiwhakia ai ia e nga tangata katoa e tika ana i te ara?</span> <span class="verse"><a name="13">13</a>Mongamonga noa i te poaka toa o te ngahere, e kainga ana e te kirehe mohoao o te parae.</span> <span class="verse"><a name="14">14</a>Tahuri mai ano, e te Atua o nga mano, e inoi atu nei matou: titiro iho i te rangi, kia kite mai koe, ka toro mai i tenei waina.</span> <span class="verse"><a name="15">15</a>I te rakau i whakatokia e tou matau, i te manga hoki i meinga e koe kia pakari mau.</span> <span class="verse"><a name="16">16</a>Kua pau i te ahi, kua tuaina ki raro: ngaro iho ratou i te riri o tou mata.</span> <span class="verse"><a name="17">17</a>Waiho tou ringa i runga i te tangata o tou matau, i te tama a te tangata i whakakahangia e koe mau.</span> <span class="verse"><a name="18">18</a>Penei e kore matou e hoki atu i a koe: whakahauorangia matou, a ka karanga matou ki tou ingoa.</span> <span class="verse"><a name="19">19</a>Whakahokia ake matou, e Ihowa, e te Atua o nga mano; kia marama mai tou mata, a ka ora matou.</span> </p></div</div></div></body></html>