<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 106</strong></div><p><span class="verse"><a name="1">1</a>Whakamoemititia a Ihowa. Whakawhetai ki a Ihowa; he pai hoki ia: he pumau tonu hoki tana mahi tohu.</span> <span class="verse"><a name="2">2</a>Me wai e korero nga mahi nunui a Ihowa: e whakakite katoa nga whakamoemiti ki a ia?</span> <span class="verse"><a name="3">3</a>Ka hari te hunga e mau ana ki te whakarite tika; me te kaimahi i te tika i nga wa katoa.</span> <span class="verse"><a name="4">4</a>Maharatia mai ahau, e Ihowa, kia rite ki tau manako ki tau iwi: tirotirohia mai ahau i runga i tau whakaoranga.</span> <span class="verse"><a name="5">5</a>Kia kite ai ahau i te pai o au i whiriwhiri ai: kia koa ai, koa tahi me tau iwi; kia whakamanamana tahi ai me tou kainga tupu.</span> <span class="verse"><a name="6">6</a>Kua hara tahi matou me o matou matua, kua mahi matou i te kino, i te mea he.</span> <span class="verse"><a name="7">7</a>Kihai o matou matua i mohio ki au mea whakamiharo i Ihipa, kihai hoki i mahara ki te tini o au arohatanga; engari ia i whakatoi ratou ki a koe i te moana, ae, i te Moana Whero.</span> <span class="verse"><a name="8">8</a>Otira whakaorangia ana ratou e ia, he whakaaro ki tona ingoa, kia matauria ai tona kaha.</span> <span class="verse"><a name="9">9</a>I riria ano e ia te Moana Whero, a kua maroke: na arahina ana ratou e ia i nga rire, ano ko waenga koraha.</span> <span class="verse"><a name="10">10</a>Na whakaorangia ake ratou e ia i te ringa o te tangata i kino ki a ratou; a hokona ana ratou i roto i te ringa o te hoariri.</span> <span class="verse"><a name="11">11</a>A taupokina ana e nga wai o ratou hoariri, hore rawa tetahi morehu.</span> <span class="verse"><a name="12">12</a>Na whakapono ana ratou ki ana kupu: a waiata ana i te whakamoemiti ki a ia.</span> <span class="verse"><a name="13">13</a>Hohoro tonu to ratou wareware ki ana mahi: kihai i taria e ratou tona whakaaro:</span> <span class="verse"><a name="14">14</a>Engari i whakaputa nui i o ratou hiahia i te tahora; whakamatautau ana ratou i te Atua i te koraha.</span> <span class="verse"><a name="15">15</a>Na ka hoatu e ia ta ratou i inoi ai; otira i tukua atu e ia te hiroki ki to ratou wairua.</span> <span class="verse"><a name="16">16</a>I hae hoki ratou ki a Mohi i te puni, ki a Arona ano, ki te tangata tapu a Ihowa.</span> <span class="verse"><a name="17">17</a>Ko te hamamatanga o te whenua, na horomia ana a Ratana; a taupokina iho te ropu o Apirama.</span> <span class="verse"><a name="18">18</a>A mura ana te ahi i to ratou ropu; wera ana i te mura te hunga kino.</span> <span class="verse"><a name="19">19</a>I hanga e ratou he kuao kau ki Horepa, a koropiko ana ki te whakapakoko i whakarewaina.</span> <span class="verse"><a name="20">20</a>Koia i whitia ai e ratou to ratou kororia mo te mea i rite ki te puru kai tarutaru.</span> <span class="verse"><a name="21">21</a>Wareware ake i a ratou te Atua, to ratou kaiwhakaora, i mahi nei i nga mea nunui ki Ihipa.</span> <span class="verse"><a name="22">22</a>I nga mahi whakamiharo ki te whenua o Hama, i nga mea whakamataku ki te Moana Whero.</span> <span class="verse"><a name="23">23</a>Na ka mea ia, kia whakangaromia ratou, me i kaua a Mohi, tana i whiriwhiri ai, te tu ki tona aroaro i te takiwa, hei papare ake i tona riri, kei huna ratou e ia.</span> <span class="verse"><a name="24">24</a>Ae ra, i whakahawea ratou ki te whenua ahuareka; kihai ratou i whakapono ki tana kupu;</span> <span class="verse"><a name="25">25</a>Heoi amuamu ana i roto i o ratou teneti, kihai i whakarongo ki te reo o Ihowa.</span> <span class="verse"><a name="26">26</a>Na reira ka ara tona ringa ki a ratou, ki te turaki i a ratou i te koraha;</span> <span class="verse"><a name="27">27</a>Ki te turaki i o ratou uri i roto i nga iwi: ki te whakamarara i a ratou ki nga whenua.</span> <span class="verse"><a name="28">28</a>I whakauru atu hoki ratou ki a Paarapeoro: a kai ana i nga patunga tapu ma nga mea mate.</span> <span class="verse"><a name="29">29</a>Koia i whakapataritari ai ratou i a ia ki a ratou hanga kia riri; a pakaru ana mai te mate uruta ki a ratou.</span> <span class="verse"><a name="30">30</a>Na ko te whakatikanga ake o Pinehaha, ki te whakaputa whakawa: a mutu iho te mate.</span> <span class="verse"><a name="31">31</a>I kiia ai ia he tika i nga whakatupuranga katoa ake ake.</span> <span class="verse"><a name="32">32</a>I whakapataritari ano ratou i a ia ki nga wai o Meripa; na hemanawa ana a Mohi mo ratou:</span> <span class="verse"><a name="33">33</a>Na ratou hoki i whakatoi tona wairua, i he ai te kupu a ona ngutu.</span> <span class="verse"><a name="34">34</a>Kihai ratou i whakangaro i nga iwi i kiia nei e Ihowa ki a ratou;</span> <span class="verse"><a name="35">35</a>Heoi uru ana ki roto ki nga tauiwi, a ako ana i a ratou mahi.</span> <span class="verse"><a name="36">36</a>I mahi hoki ratou ki a ratou whakapakoko, i mahangatia ai ratou.</span> <span class="verse"><a name="37">37</a>Ae, i patua e ratou a ratou tama me a ratou tamahine ma nga atua maori;</span> <span class="verse"><a name="38">38</a>I whakahekea hoki te toto harakore, nga toto o a ratou tama, o a ratou tamahine, i patua nei e ratou ma nga whakapakoko o Kanaana; a poke iho te whenua i te toto.</span> <span class="verse"><a name="39">39</a>Na poke iho ratou i a ratou mahi: a puremu ana ki a ratou mahi.</span> <span class="verse"><a name="40">40</a>Koia i mura ai te riri o Ihowa ki tana iwi; a whakarihariha ana ia ki tona kainga tupu.</span> <span class="verse"><a name="41">41</a>A tukua ana ratou e ia ki te ringa o nga tauiwi; waiho ana te hunga i kino ki a ratou hei rangatira mo ratou.</span> <span class="verse"><a name="42">42</a>Na ka tukinotia ratou e o ratou hoariri: ka pehia ki raro i o ratou ringa.</span> <span class="verse"><a name="43">43</a>He maha ana whakaoranga i a ratou: ko ratou ia i whakatoi ki a ia i o ratou whakaaro, a whakaititia ana i ta ratou kino.</span> <span class="verse"><a name="44">44</a>Ahakoa ra, i titiro ia ki to ratou matenga, i tona rongonga i ta ratou tangi:</span> <span class="verse"><a name="45">45</a>I mahara hoki ia ki tana kawenata ki a ratou, a rite tonu ki te tini o ana mahi aroha te putanga ketanga o ona whakaaro:</span> <span class="verse"><a name="46">46</a>I meinga hoki ratou e ia kia arohaina e te hunga katoa i whakaraua atu ai ratou.</span> <span class="verse"><a name="47">47</a>Whakaorangia matou, e Ihowa, e to matou Atua, kohikohia matou i roto i nga tauiwi: kia whakawhetai ai ki tou ingoa tapu, kia whakamanamana ai ki tou whakamoemiti.</span> <span class="verse"><a name="48">48</a>Kia whakapaingia a Ihowa, te Atua o Iharaira, i tua whakarere ano, a ake ake. A kia mea katoa te iwi, Amine. Whakamoemititia a Ihowa.</span> </p></div</div></div></body></html>