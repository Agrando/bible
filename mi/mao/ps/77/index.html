<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 77</strong></div><p><span class="verse"><a name="1">1</a>Ki te tino kaiwhakatangi, ki a Ierutunu. He himene na Ahapa. Ki te Atua toku reo, e karanga nei ahau, ki te Atua toku reo, a tera e tahuri mai tona taringa ki ahau.</span> <span class="verse"><a name="2">2</a>I rapu ahau ki te Ariki i te ra o toku pouri: maro tonu toku ringa i te po, kihai ano i pepeke; kihai toku wairua i pai kia whakamarietia.</span> <span class="verse"><a name="3">3</a>E mahara ana ahau ki te Atua, a e pouri ana: kei te whakaaroaro, a ngaro iho toku wairua. (Hera.</span> <span class="verse"><a name="4">4</a>E puritia ana e koe oku kanohi kia mataara tonu; he pouri ahau, te ahei te korero.</span> <span class="verse"><a name="5">5</a>Ka hoki oku whakaaro ki nga ra onamata, ki nga tau o tua iho.</span> <span class="verse"><a name="6">6</a>E whakamahara ana ahau ki taku waiata i te po, e korerorero ana ki toku ngakau e rapurapu ana toku wairua.</span> <span class="verse"><a name="7">7</a>Tera ranei te Ariki e panga tonu ake ake? A heoi ano ranei ana manakohanga mai?</span> <span class="verse"><a name="8">8</a>Kua kahore ranei tana mahi tohu mo ake tonu atu? Kua whati ranei tana kupu a ake ake?</span> <span class="verse"><a name="9">9</a>Kua wareware ranei te Atua ki te atawhai? Kua riri ranei ia, a tutakina atu ana e ia tona aroha? (Hera.</span> <span class="verse"><a name="10">10</a>Na ka mea ahau, Ko toku ngoikore tenei: otira ka mahara ahau ki nga tau o te ringa matau o te Runga Rawa.</span> <span class="verse"><a name="11">11</a>Ka mahara ahau ki nga mahi a Ihowa; ae ra, ka mahara ahau ki au mea whakamiharo o tua iho.</span> <span class="verse"><a name="12">12</a>Ka whakaaro hoki ahau ki au meatanga katoa, ka purakau ki au mahi.</span> <span class="verse"><a name="13">13</a>E te Atua, kei te wahi tapu tou ara: ko wai te atua nui hei rite ki te Atua?</span> <span class="verse"><a name="14">14</a>Ko koe te Atua e mahi nei i nga mea whakamiharo: kua whakapuakina e koe tou kaha i waenganui o nga iwi.</span> <span class="verse"><a name="15">15</a>Hokona ana e tou ringa tau iwi, nga tama a Hakopa raua ko Hohepa. (Hera.</span> <span class="verse"><a name="16">16</a>I kite nga wai i a koe, e te Atua i kite nga wai i a koe, mataku ana: i oho ano nga rire.</span> <span class="verse"><a name="17">17</a>Ringihia ana he wai e nga kapua, puaki ana te haruru o nga rangi: rererere ana au pere.</span> <span class="verse"><a name="18">18</a>I roto i te awhiowhio te haruru o tau whatitiri: marama noa te ao i nga uira; wiri ana te whenua, oioi ana.</span> <span class="verse"><a name="19">19</a>I te moana tou ara, i nga wai nui tou huarahi, e kore ano e kitea ou takahanga.</span> <span class="verse"><a name="20">20</a>He mea arahi e koe tau iwi ano he kahui, ara e te ringa o Mohi raua ko Arona.</span> </p></div</div></div></body></html>