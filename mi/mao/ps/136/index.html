<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 136</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/136"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 136</strong></div><p><span class="verse"><a name="1">1</a>Whakawhetai ki a Ihowa, he pai hoki ia: he mau tonu hoki tana mahi tohu.</span> <span class="verse"><a name="2">2</a>Whakawhetai ki te Atua o nga atua: he mau tonu hoki tana mahi tohu.</span> <span class="verse"><a name="3">3</a>Whakawhetai ki te Ariki o nga ariki: he mau tonu hoki tana mahi tohu.</span> <span class="verse"><a name="4">4</a>E mahi nei tona kotahi i nga merekara nunui: he mau tonu hoki tana mahi tohu.</span> <span class="verse"><a name="5">5</a>I tohunga rawa nei ki te hanga i nga rangi: he mau tonu hoki tana mahi tohu.</span> <span class="verse"><a name="6">6</a>I whakatakoto nei i te whenua ki runga ki nga wai: he mau tonu hoki tana mahi tohu.</span> <span class="verse"><a name="7">7</a>Ki te kaihanga i nga whakamarama nunui: he mau tonu hoki tana mahi tohu;</span> <span class="verse"><a name="8">8</a>I te ra hei tohutohu i te awatea: he mau tonu hoki tana mahi tohu;</span> <span class="verse"><a name="9">9</a>I te marama me nga whetu hei tohutohu i te po: he mau tonu hoki tana mahi tohu.</span> <span class="verse"><a name="10">10</a>Ki te kaipatu i Ihipa, ara i a ratou matamua: he mau tonu hoki tana mahi tohu;</span> <span class="verse"><a name="11">11</a>A arahina mai ana a Iharaira i waenganui i a ratou: he mau tonu hoki tana mahi tohu;</span> <span class="verse"><a name="12">12</a>Na te ringa kaha me te takakau maro: he mau tonu hoki tana mahi tohu.</span> <span class="verse"><a name="13">13</a>I tapahi nei i te Moana Whero a motu rawa: he mau tonu hoki tana mahi tohu;</span> <span class="verse"><a name="14">14</a>A meinga ana a Iharaira kia haere ra waenganui: he mau tonu hoki tana mahi tohu;</span> <span class="verse"><a name="15">15</a>A hurihia ana a Parao me ana mano ki te Moana Whero: he mau tonu hoki tana mahi tohu.</span> <span class="verse"><a name="16">16</a>I arahi nei i tana iwi ra te koraha: he mau tonu hoki tana mahi tohu.</span> <span class="verse"><a name="17">17</a>I patu nei i nga kingi nunui: he mau tonu hoki tana mahi tohu;</span> <span class="verse"><a name="18">18</a>I whakamate nei i nga kingi rongo nui: he mau tonu hoki tana mahi tohu;</span> <span class="verse"><a name="19">19</a>I a Hihona kingi o nga Amori: he mau tonu hoki tana mahi tohu;</span> <span class="verse"><a name="20">20</a>I a Oka kingi o Pahana: he mau tonu hoki tana mahi tohu;</span> <span class="verse"><a name="21">21</a>A homai ana to ratou whenua hei kainga pumau: he mau tonu hoki tana mahi tohu;</span> <span class="verse"><a name="22">22</a>Hei kainga pumau mo Iharaira, mo tana pononga: he mau tonu hoki tana mahi tohu.</span> <span class="verse"><a name="23">23</a>I mahara nei ki a tatou i to tatou itinga; he mau tonu hoki tana mahi tohu:</span> <span class="verse"><a name="24">24</a>A whakaorangia ana tatou i o tatou hoariri: he mau tonu hoki tana mahi tohu.</span> <span class="verse"><a name="25">25</a>Ko ia te kaihomai i te kai ma nga kikokiko katoa: he mau tonu hoki tana inahi tohu.</span> <span class="verse"><a name="26">26</a>Whakawhetai ki te Atua o te rangi: he mau tonu hoki tana mahi tohu.</span> </p></div</div></div></body></html>