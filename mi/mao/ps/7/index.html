<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 7</strong></div><p><span class="verse"><a name="1">1</a>He Hikaiono na Rawiri, tana i waiata ai ki a Ihowa mo nga kupu a Kuhu Pineamine. E Ihowa, e toku Atua, kei a koe toku whakawhirinakitanga: kia ora ahau i te hunga katoa e aru ana i ahau, kia mawhiti atu hoki ahau:</span> <span class="verse"><a name="2">2</a>Kei haehae ia i toku wairua, ano he raiona, a titaritari noa, i te mea kahore he kaiarai.</span> <span class="verse"><a name="3">3</a>E Ihowa, e toku Atua, ki te mea naku tena mahi, ki te mea he hara kei oku ringa;</span> <span class="verse"><a name="4">4</a>Ki te mea i whakahokia e ahau he kino ki te tangata kua mau nei ta maua rongo; i whakaora nei hoki ahau i te tangata i kino noa mai ki ahau:</span> <span class="verse"><a name="5">5</a>Kia arumia toku wairua e te hoariri, a kia mau; kia takahia hoki toku ora e ia ki te whenua, kia whakatokotoria ano toku kororia ki te puehu. (Hera.</span> <span class="verse"><a name="6">6</a>E Ihowa, whakatika, kia riri koe, ara ake, e nana nei hoki oku hoa whawhai: kia oho ake hoki koe moku; kua kiia e koe te whakawa.</span> <span class="verse"><a name="7">7</a>Tukua kia karapotia koe e te whakaminenga o nga iwi: ma runga atu i a ratou tou hokinga atu ki runga.</span> <span class="verse"><a name="8">8</a>Ko Ihowa e whakarite whakawa ana mo nga iwi; kia rite, e Ihowa, tau whakawa moku ki taku mahi tika, ki te tapatahi hoki o oku whakaaro.</span> <span class="verse"><a name="9">9</a>Kia whakamutua te kino o te hunga kino: whakaukia hoki te tangata tika: e whakamatautau ana hoki te Atua tika i nga ngakau, i nga whatumanawa.</span> <span class="verse"><a name="10">10</a>Kei te Atua toku whakangungu rakau, mana e whakaora te hunga ngakau tika.</span> <span class="verse"><a name="11">11</a>He kaiwhakawa tika te Atua, ae ra, he Atua e riri ana i tenei ra, i tenei ra.</span> <span class="verse"><a name="12">12</a>Ki te kore tetahi e tahuri, ka whakakoia e ia tana hoari; kua whakapikoa e ia tana kopere, a oti rawa te whakapai.</span> <span class="verse"><a name="13">13</a>Oti rawa ano ana mea whakamate te whakapai e ia; kua meinga e ia ana pere ano he ahi.</span> <span class="verse"><a name="14">14</a>Nana, he kino te mea e whakamamae nei ia; he whanoke te mea i hapu ki roto ki a ia, a whanau ake he teka.</span> <span class="verse"><a name="15">15</a>I pokaia e ia he poka, he mea keri nana, taka iho ia ki roto ki te rua i mahia e ia.</span> <span class="verse"><a name="16">16</a>Ka hoki tona whanoke ki tona matenga, a ka tau iho tana tukino ki tona tumuaki.</span> <span class="verse"><a name="17">17</a>Ka rite ki tona tika taku whakamoemiti ki a Ihowa: ka himene atu hoki ahau ki te ingoa o Ihowa, o te Runga Rawa.</span> </p></div</div></div></body></html>