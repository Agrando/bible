<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 26</strong></div><p><span class="verse"><a name="1">1</a>Na Rawiri. Whakawakia ahau, e Ihowa, kua haere nei hoki ahau i te tapatahitanga o toku ngakau: kua whakawhirinaki ano ki a Ihowa, na, e kore e paheke.</span> <span class="verse"><a name="2">2</a>Tirohia iho ahau, e Ihowa, whakamatauria ahau, kia kitea oku whatumanawa me toku ngakau.</span> <span class="verse"><a name="3">3</a>Kei mua hoki tou atawhai i oku kanohi; kua haere nei ahau i tou pono.</span> <span class="verse"><a name="4">4</a>Kahore ahau i noho tahi ki nga tangata horihori; e kore ano ahau e tomo tahi me nga tangata tinihanga.</span> <span class="verse"><a name="5">5</a>Kino tonu ahau ki te whakaminenga o nga kaimahi i te he, e kore ano ahau e noho tahi ki te hunga kino.</span> <span class="verse"><a name="6">6</a>Ka horoia e ahau oku ringa ki te harakore, ka taiawhio ai i tau aata, e Ihowa;</span> <span class="verse"><a name="7">7</a>A ka rangona toku reo e whakamoemiti ana, e whakapuaki ana i au mahi whakamiharo katoa.</span> <span class="verse"><a name="8">8</a>E Ihowa, kua aroha nei ahau ki tou whare nohoanga, ki te wahi e nohoia ana e tou kororia.</span> <span class="verse"><a name="9">9</a>Kei huia toku wairua ki roto ki te hunga hara, me toku ora ki roto ki te hunga toto.</span> <span class="verse"><a name="10">10</a>He mahi nanakia hoki ta o ratou ringa; ki tonu o ratou matau i te utu whakapati.</span> <span class="verse"><a name="11">11</a>Ko ahau ia, ka haere i runga i toku tapatahi: hokona ahau, tohungia hoki ahau.</span> <span class="verse"><a name="12">12</a>E tu ana toku waewae i te wahi tika: ka whakapaingia a Ihowa e ahau i roto i nga whakaminenga.</span> </p></div</div></div></body></html>