<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 148</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/148"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 148</strong></div><p><span class="verse"><a name="1">1</a>Whakamoemititia a Ihowa. Whakamoemititia a Ihowa i runga i nga rangi: whakamoemititia ia i nga wahi tiketike.</span> <span class="verse"><a name="2">2</a>Whakamoemititia ia, e ana anahera katoa: whakamoemititia ia, e ana mano whaioio.</span> <span class="verse"><a name="3">3</a>Whakamoemititia ia, e te ra, e te marama: whakamoemititia ia, e nga whetu whakamarama katoa.</span> <span class="verse"><a name="4">4</a>Whakamoemititia ia, e nga rangi o nga rangi, e nga wai hoki o runga atu i nga rangi.</span> <span class="verse"><a name="5">5</a>Kia whakamoemititia e ratou te ingoa o Ihowa: nana hoki i whakahau, a kua hanga ratou.</span> <span class="verse"><a name="6">6</a>Nana hoki aua mea i whakapumau ake ake: i whakatakotoria e ia he tikanga e kore e taka.</span> <span class="verse"><a name="7">7</a>Whakamoemititia a Ihowa, i runga i te whenua, e nga tarakona, e nga rire katoa;</span> <span class="verse"><a name="8">8</a>E te kapura, e te whatu; e te hukarere, e te kohu; e te tupuhi, e mahi nei i tana kupu;</span> <span class="verse"><a name="9">9</a>E nga maunga, e nga puke katoa; e nga rakau hua, e nga hita katoa;</span> <span class="verse"><a name="10">10</a>E nga kirehe, e nga kararehe katoa; e nga mea ngokingoki, e nga manu whai pakau:</span> <span class="verse"><a name="11">11</a>E nga kingi o te whenua, e nga iwi katoa; e nga rangatira, e nga kaiwhakawa katoa o te whenua:</span> <span class="verse"><a name="12">12</a>E nga taitama, e nga taitamahine; e nga koroheke ratou ko nga tamariki:</span> <span class="verse"><a name="13">13</a>Kia whakamoemititia e ratou te ingoa o Ihowa: nona anake hoki te ingoa e nui ana; kei runga ake i te whenua, i te rangi, tona kororia.</span> <span class="verse"><a name="14">14</a>Ko ia hoki te kaiwhakaara o te haona o tana iwi; e whakamoemititia ana e ana tangata tapu katoa; e nga tama a Iharaira, e te iwi e tata ana ki a ia. Whakamoemititia a Ihowa.</span> </p></div</div></div></body></html>