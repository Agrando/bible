<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 3</strong></div><p><span class="verse"><a name="1">1</a>He himene na Rawiri, i tona omanga atu i tana tama i a Apoharama. E Ihowa, ano te tini o oku hoariri, he tokomaha te hunga e whakatika mai ana ki ahau.</span> <span class="verse"><a name="2">2</a>He tokomaha te mea ana ki toku wairua, hore rawa he whakaoranga mona i te Atua. (Hera.</span> <span class="verse"><a name="3">3</a>Ko koe ia, e Ihowa, hei whakangungu rakau moku, hei kororia moku, hei kaiwhakaara i toku matenga.</span> <span class="verse"><a name="4">4</a>I karanga toku reo ki a Ihowa: a whakahoki kupu mai ana ia ki ahau i tona maunga tapu. (Hera.</span> <span class="verse"><a name="5">5</a>I takoto ahau, i moe; i ara ake ano; na Ihowa hoki ahau i whakamau ake.</span> <span class="verse"><a name="6">6</a>E kore ahau e mataku i nga mano tini o te iwi, kua whakatika mai nei ki ahau karopoti noa.</span> <span class="verse"><a name="7">7</a>Whakatika, e Ihowa; whakaorangia ahau, e toku Atua: nau hoki i patu te kauae o oku hoariri katoa; mangungu noa i a koe nga niho o te hunga kino.</span> <span class="verse"><a name="8">8</a>Na Ihowa te whakaoranga: kei runga i tau iwi tau manaaki. (Hera.</span> </p></div</div></div></body></html>