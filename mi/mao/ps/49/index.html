<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 49</strong></div><p><span class="verse"><a name="1">1</a>Ki te tino kaiwhakatangi. He himene ma nga tama a Koraha. Whakarongo ki tenei, e nga iwi katoa: tahuri mai o koutou taringa, e nga tangata katoa o te ao.</span> <span class="verse"><a name="2">2</a>E nga tangata iti, koutou ko nga tangata rahi, e te tangata taonga korua ko te rawakore.</span> <span class="verse"><a name="3">3</a>Ka whakapuakina he matauranga e toku mangai: a he ata ngarahu te whakaaro o toku ngakau.</span> <span class="verse"><a name="4">4</a>Ka titaha toku taringa ki te kupu whakarite; ka puaki taku pepeha i runga i te hapa.</span> <span class="verse"><a name="5">5</a>Kia wehi ahau ki te aha i nga ra o te kino, ina karapotia ahau e te kino kei oku rekereke?</span> <span class="verse"><a name="6">6</a>Ko te hunga e whakawhirinaki ana ki o ratou taonga, e whakamanamana ana ki te nui o o ratou rawa;</span> <span class="verse"><a name="7">7</a>E kore tetahi o ratou e ahei te hoko i tona teina, te hoatu ranei i tetahi utu mona ki te Atua;</span> <span class="verse"><a name="8">8</a>He nui hoki te utu mo to ratou wairua, a me whakarere atu ake ake;</span> <span class="verse"><a name="9">9</a>Kia ora tonu ai ia ake ake: kia kaua e kite i te pirau.</span> <span class="verse"><a name="10">10</a>E kite ana hoki ia e matemate ana nga tangata whakaaro nui, e ngaro ngatahi ana te poauau me te whakaarokore, a mahue iho o ratou taonga ki etahi atu.</span> <span class="verse"><a name="11">11</a>Ki to ratou whakaaro puku, tera e pumau tonu o ratou whare me o ratou nohoanga, ki nga whakatupuranga katoa: huaina iho o ratou whenua ki o ratou ingoa.</span> <span class="verse"><a name="12">12</a>Heoi kahore te tangata e noho tonu i roto i te honore: ko tona rite kei nga kararehe ka moti nei.</span> <span class="verse"><a name="13">13</a>Ko to ratou ara tenei, ara ko to ratou poauau: heoi e whakapai ana to ratou uri ki a ratou korero. (Hera.</span> <span class="verse"><a name="14">14</a>Kei te hipi te rite: ko te wahi mo ratou ko te reinga; ko te mate hei hepara mo ratou, hei rangatira ano te hunga tika mo ratou i te ata; ko to ratou ataahua ma te reinga e whakamoti, kia kore ai he whare mona.</span> <span class="verse"><a name="15">15</a>Ma te Atua ia toku wairua e hoko mai i te reinga: ko ia hoki hei tukunga atu moku. (Hera.</span> <span class="verse"><a name="16">16</a>Kaua e wehi ua whai taonga te tangata, ina nui haere te kororia o tona whare;</span> <span class="verse"><a name="17">17</a>Kahore hoki ana mea e mau atu ai ia ina mate; e kore tona kororia e tuku iho i muri i a ia.</span> <span class="verse"><a name="18">18</a>Whakapai noa ia i tona wairua i a ia e ora ana; a ka whakamoemititia koe ua pai au mahi ki a koe ano.</span> <span class="verse"><a name="19">19</a>Ka haere ia ki te whakatupuranga o ona tupuna: e kore rawa ratou e kite i te marama.</span> <span class="verse"><a name="20">20</a>Ko te tangata e whakahonoretia ana, a kahore e whai whakaaro, kei nga kararehe ka moti nei tona rite.</span> </p></div</div></div></body></html>