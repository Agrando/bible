<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 135</strong></div><p><span class="verse"><a name="1">1</a>Whakamoemititia a Ihowa. Whakamoemititia te ingoa o Ihowa; whakamoemititia ia, e nga pononga a Ihowa.</span> <span class="verse"><a name="2">2</a>E koutou e tu nei i roto i te whare o Ihowa, i nga marae o te whare o to tatou Atua.</span> <span class="verse"><a name="3">3</a>Whakamoemititia a Ihowa; he pai hoki a Ihowa; himene atu ki tona ingoa; he mea ahuareka hoki tena.</span> <span class="verse"><a name="4">4</a>Kua whiriwhiria hoki e Ihowa a Hakopa mana, a Iharaira hei tino taonga mona.</span> <span class="verse"><a name="5">5</a>E matau ana hoki ahau he nui a Ihowa: kei runga atu hoki to tatou Ariki i nga atua katoa.</span> <span class="verse"><a name="6">6</a>Ko nga mea katoa i pai ai a Ihowa, kua oti i a ia, i te rangi, i te whenua, i nga moana, i nga wahi hohonu katoa.</span> <span class="verse"><a name="7">7</a>Nana i pupu ake ai nga kohu i nga pito o te whenua: i hanga e ia nga uira mo te ua; e whakaputaina mai ana e ia te hau i roto i ona whare taonga.</span> <span class="verse"><a name="8">8</a>Nana nei i patu nga matamua o Ihipa, a te tangata, a te kararehe;</span> <span class="verse"><a name="9">9</a>I tonoa e ia he tohu, he merekara ki waenganui ou, e Ihipa: ki runga ki a Parao ratou ko ana pononga katoa.</span> <span class="verse"><a name="10">10</a>Nana i patu nga iwi maha, i whakamate nga kingi rarahi;</span> <span class="verse"><a name="11">11</a>A Hihona kingi o nga Amori, a Oka kingi o Pahana, me nga rangatiratanga katoa o Kanaana;</span> <span class="verse"><a name="12">12</a>A homai ana e ia to ratou whenua hei kainga pumau, hei kainga pumau mo Iharaira, mo tana iwi.</span> <span class="verse"><a name="13">13</a>E Ihowa, pumau tonu tou ingoa, me tou maharatanga, e Ihowa, ki nga whakatupuranga katoa.</span> <span class="verse"><a name="14">14</a>Ka whakawa hoki a Ihowa mo tana iwi; a ka puta ke tona whakaaro ki ana pononga.</span> <span class="verse"><a name="15">15</a>He hiriwa, he koura nga whakapakoko a nga tauiwi, he mahi na te ringa tangata.</span> <span class="verse"><a name="16">16</a>He mangai o ratou, a kahore e korero: he kanohi o ratou, a kahore e kite:</span> <span class="verse"><a name="17">17</a>He taringa o ratou, a kahore e rongo: kahore ano he manawa i o ratou mangai.</span> <span class="verse"><a name="18">18</a>Ka rite ki a ratou te hunga nana ratou i hanga; ae, me nga tangata katoa e whakawhirinaki ana ki a ratou.</span> <span class="verse"><a name="19">19</a>Whakapaingia a Ihowa, e te whare o Iharaira; whakapaingia a Ihowa, e te whare o Arona;</span> <span class="verse"><a name="20">20</a>Whakapaingia a Ihowa, e te whare o Riwai; whakapaingia a Ihowa, e te hunga katoa e wehi ana i a Ihowa;</span> <span class="verse"><a name="21">21</a>Kia whakapaingia a Ihowa i roto i Hiona, e noho nei i Hiruharama. Whakapaingia a Ihowa.</span> </p></div</div></div></body></html>