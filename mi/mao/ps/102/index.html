<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/ps">Psalms</a> &gt <strong>Chapter 102</strong></div><p><span class="verse"><a name="1">1</a>He inoi na te ngakau mamae, i a ia e pehia ana, a maringi a wai ana tana tangi ki te aroaro o Ihowa. Whakarongo ki taku inoi, e Ihowa, kia puta atu taku tangi ki a koe.</span> <span class="verse"><a name="2">2</a>Kaua e huna tou mata ki ahau i te ra e pouri ai ahau; whakatitahatia mai tou taringa ki ahau: hohoro te whakahoki kupu mai ki ahau i te ra e karanga ai ahau.</span> <span class="verse"><a name="3">3</a>Ka memeha hoki oku ra ano he paoa: ka kaia oku wheua ano he motumotu.</span> <span class="verse"><a name="4">4</a>Kua pakia toku ngakau, kua memenge, ano he tarutaru; i wareware ai ahau ki te kai i taku taro.</span> <span class="verse"><a name="5">5</a>Piri tonu oku iwi ki toku kiri i toku reo aue.</span> <span class="verse"><a name="6">6</a>He rite ahau ki te matuku i te koraha, ki te koukou i te wahi mokemoke.</span> <span class="verse"><a name="7">7</a>Mataara tonu ahau; toku rite kei te pihoihoi mokemoke i runga i te tuanui.</span> <span class="verse"><a name="8">8</a>E tawai ana oku hoariri ki ahau i te ra roa; ko te hunga e porangirangi ana mai ki ahau, ko ahau ta ratou oati.</span> <span class="verse"><a name="9">9</a>Kainga ana e ahau te pungarehu ano he taro: whakananua iho toku wai inu ki te roimata.</span> <span class="verse"><a name="10">10</a>I tou riri hoki, i tou weriweri; nau hoki ahau i hapai ake, a taia atu ano ahau e koe.</span> <span class="verse"><a name="11">11</a>He rite oku ra ki te atarangi e whakawairua kau ana: a kua memenge ahau ano he tarutaru.</span> <span class="verse"><a name="12">12</a>Ko koe ia, e Ihowa, ka mau tonu ake ake, ka maharatia ano koe e nga whakatupuranga katoa.</span> <span class="verse"><a name="13">13</a>Tera koe e whakatika, e aroha ki a Hiona; kua taka mai hoki te wa, ae ra, te tino wa, hei atawhainga i a ia.</span> <span class="verse"><a name="14">14</a>E manakohia ana hoki e au pononga ona kohatu, e awangawanga ana ki tona puehu.</span> <span class="verse"><a name="15">15</a>Penei ka wehingia te ingoa o Ihowa e nga tauiwi, tou kororia hoki e nga kingi katoa o te whenua.</span> <span class="verse"><a name="16">16</a>Na Ihowa hoki i hanga a Hiona, kua kitea ia i tona kororia.</span> <span class="verse"><a name="17">17</a>Kua tahuri ia ki te inoi a te rawakore: kihai i whakahawea ki ta ratou inoi.</span> <span class="verse"><a name="18">18</a>Ka tuhituhia tenei mo to muri whakatupuranga: a ka whakamoemiti ki a Ihowa te iwi meake hanga.</span> <span class="verse"><a name="19">19</a>Mona i titiro iho i te tiketike o tona wahi tapu: i titiro iho a Ihowa i te rangi ki te whenua;</span> <span class="verse"><a name="20">20</a>Ki te whakarongo ki te aue a te herehere, ki te wewete i te hunga kua motuhia mo te mate;</span> <span class="verse"><a name="21">21</a>Kia whakapuakina ai te ingo o Ihowa i Hiona, me te whakamoemiti ki a ia i Hiruharama;</span> <span class="verse"><a name="22">22</a>I te huihuinga o nga iwi, o nga kingitanga, ki te mahi ki a Ihowa.</span> <span class="verse"><a name="23">23</a>Whakangoikoretia iho e ia toku kaha i te ara: kua torutoru i a ia oku ra.</span> <span class="verse"><a name="24">24</a>I mea ahau, E toku Atua, kaua ahau e tangohia i waenganui o oku ra: kei nga whakatupuranga katoa ou tau.</span> <span class="verse"><a name="25">25</a>Nonamata te whenua i whakaturia ai e koe, a he mahi nga rangi na ou ringa.</span> <span class="verse"><a name="26">26</a>Ko era e hemo atu, ko koe ia e mau tonu: ae ra, ka tawhitotia katoatia me he weweru; ka whakaputaia ketia ratou e koe ano he kakahu, a ka whakaputaia ketia.</span> <span class="verse"><a name="27">27</a>Ko koe ia, ko koe tonu, kahore hoki he mutunga o ou tau.</span> <span class="verse"><a name="28">28</a>Ka whai nohoanga nga tama a au pononga, ka pumau o ratou uri ki tou aroaro.</span> </p></div</div></div></body></html>