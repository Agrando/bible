<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/num/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/num">Numbers</a> &gt <strong>Chapter 2</strong></div><p><span class="verse"><a name="1">1</a>I korero ano a Ihowa ki a Mohi raua ko Arona, i mea,</span> <span class="verse"><a name="2">2</a>Me whakatu tona teneti e nga tama a Iharaira, ki te taha o tona kara, o tona kara, ki nga tohu o nga whare o o ratou matua: he te takiwa atu ki te tapenakara o te whakaminenga te turanga o o ratou teneti a tawhio noa.</span> <span class="verse"><a name="3">3</a>Ki te taha ki te rawhiti, ara ki te putanga mai o te ra, whakatu ai nga tangata o te kara o te puni o Hura, me o ratou ope: ko Nahahona tama a Aminarapa hei rangatira mo nga tama a Hura.</span> <span class="verse"><a name="4">4</a>A, ko tona ope, ko nga mea o ratou i taua, e whitu tekau ma wha mano e ono rau.</span> <span class="verse"><a name="5">5</a>Na ko nga mea e whakatu teneti ki tua atu i a ia ko te iwi o Ihakara: a ko Netaneere tama a Tuara hei rangatira mo nga tama a Ihakara:</span> <span class="verse"><a name="6">6</a>Ko tona ope, ko nga mea o ratou i taua, e rima tekau ma wha mano e wha rau:</span> <span class="verse"><a name="7">7</a>A ko te iwi o Hepurona: a ko Eriapa tama a Herona, hei rangatira mo nga tama a Hepurona:</span> <span class="verse"><a name="8">8</a>A, ko tona ope, ko nga mea o ratou i taua, e rima tekau ma whitu mano e wha rau.</span> <span class="verse"><a name="9">9</a>Ko nga tangata katoa i taua o te puni o Hura kotahi rau e waru tekau ma ono mano e wha rau, i o ratou ope. Ko enei e haere wawe.</span> <span class="verse"><a name="10">10</a>Hei te taha ki te tonga te kara o te puni o Reupena, me o ratou ope: a ko Erituru tama a Hereuru, hei rangatira mo nga tama a Reupena.</span> <span class="verse"><a name="11">11</a>A, ko tona ope, ko nga mea o ratou i taua, e wha tekau ma ono mano e rima rau.</span> <span class="verse"><a name="12">12</a>A, me whakatu ki tona taha ko te iwi o Himiona: a ko Herumiere tama a Turiharai, hei rangatira mo nga tama a Himiona.</span> <span class="verse"><a name="13">13</a>Ko tona ope, ko nga mea o ratou i taua, e rima tekau ma iwa mano e toru rau.</span> <span class="verse"><a name="14">14</a>Ko reira te iwi o Kara: a ko Eriahapa tama a Reuere, hei rangatira mo nga tama a Kara.</span> <span class="verse"><a name="15">15</a>A, ko tona ope, ko nga mea o ratou i taua, e wha tekau ma rima mano e ono rau e rima tekau.</span> <span class="verse"><a name="16">16</a>Ko nga tangata katoa i taua o te puni o Reupena kotahi rau e rima tekau ma tahi mano e wha rau e rima tekau, i o ratou ope. Me haere ratou hei tuarua mo nga matua.</span> <span class="verse"><a name="17">17</a>Ko reira manunu atu ai te tapenakara o te whakaminenga, ko te puni o nga Riwaiti ki waenganui o nga puni: kia rite to ratou haerenga ki to ratou nohoanga iho, ia tangata ki tona wahi, i te taha ano o o ratou kara.</span> <span class="verse"><a name="18">18</a>Hei te taha ki te hauauru te kara o te puni o Eparaima, me o ratou ope: a ko te rangatira mo nga tama a Eparaima, ko Erihama tama a Amihuru.</span> <span class="verse"><a name="19">19</a>A, ko tona ope, ko nga mea o ratou i taua, e wha tekau mano e rima rau.</span> <span class="verse"><a name="20">20</a>A ki tona taha ko te iwi o Manahi: a, ko te rangatira mo nga tama a Manahi ko Kamariere, tama a Peraturu.</span> <span class="verse"><a name="21">21</a>A, ko tona ope, ko nga mea o ratu i taua, e toru tekau ma rua mano e rua rau.</span> <span class="verse"><a name="22">22</a>Ko reira te iwi o Pineamine: a ko te rangatira mo nga tama a Pineamine ko Apirana tama a Kirioni.</span> <span class="verse"><a name="23">23</a>A, ko tona ope, ko nga mea o ratou i taua, e toru tekau ma rima mano e wha rau.</span> <span class="verse"><a name="24">24</a>Ko nga tangata katoa i taua o te puni o Eparaima kotahi rau e waru mano, kotahi rau, i o ratou ope. A ka hapainga ratou hei tuatoru mo nga matua.</span> <span class="verse"><a name="25">25</a>Hei te taha ki te raki te kara o te puni o Rana, me o ratou ope: a ko te rangatira mo nga tama a Rana ko Ahietere tama a Amiharai.</span> <span class="verse"><a name="26">26</a>A, ko tona ope, ko nga mea o ratou i taua, e ono tekau ma rua mano e whitu rau.</span> <span class="verse"><a name="27">27</a>Na me whakatu ki tona taha ko te iwi o Ahera: a, ko te rangatira mo nga tama a Ahera ko Pakiere tama a Okorana.</span> <span class="verse"><a name="28">28</a>A, ko tona ope, ko nga mea o ratou i taua, e wha tekau ma tahi mano e rima rau.</span> <span class="verse"><a name="29">29</a>Ko reira te iwi o Napatari: a, ko te rangatira mo nga tama a Napatari ko Ahira tama a Enana.</span> <span class="verse"><a name="30">30</a>A, ko tona ope, ko nga mea o ratou i taua, e rima tekau ma toru mano e wha rau.</span> <span class="verse"><a name="31">31</a>Ko nga mea katoa i taua o te puni o Rana kotahi rau e rima tekau ma whitu mano e ono rau. Hei muri rawa ratou haere ai, me o ratou kara.</span> <span class="verse"><a name="32">32</a>Ko enei o nga tama a Iharaira i taua, i nga whare o o ratou matua: taua ake o nga puni, i o ratou ope, e ono rau e toru mano e rima rau e rima tekau.</span> <span class="verse"><a name="33">33</a>Ko nga Riwaiti ia, kihai i taua i roto i nga tama a Iharaira; ko ta Ihowa hoki tena i whakahau ai ki a Mohi.</span> <span class="verse"><a name="34">34</a>Na ka peratia e nga tama a Iharaira; ka peratia katoatia i ta Ihowa i whakahau ai ki a Mohi, ta ratou whakanoho ki te taha o a ratou kara, to ratou hapainga atu, tenei, tenei, i roto i tona hapu ano, rite tonu ki nga whare o o ratou matua.</span> </p></div</div></div></body></html>