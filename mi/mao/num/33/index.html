<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/num">Numbers</a> &gt <strong>Chapter 33</strong></div><p><span class="verse"><a name="1">1</a>Ko nga haerenga enei o nga tama a Iharaira i to ratou putanga mai i te whenua o Ihipa i o ratou ropu i raro i te ringa o Mohi raua ko Arona.</span> <span class="verse"><a name="2">2</a>I tuhituhia hoki e Mohi o ratou haerenga atu, o ratou whakatikanga atu, he mea ki mai na Ihowa: a ko o ratou whakatikanga atu enei, me o ratou haerenga.</span> <span class="verse"><a name="3">3</a>I turia atu i Ramehehe i te marama tuatahi, i te kotahi tekau ma rima o nga ra o te marama tuatahi; no te aonga ake o te kapenga i puta mai ai nga tama a Iharaira, i runga tonu ano te ringa i te tirohanga a nga Ihipiana katoa;</span> <span class="verse"><a name="4">4</a>I nga Ihipiana e tanu ana i a ratou matamua katoa, i patua nei e Ihowa i roto i a ratou: a mahi whakawa ana a Ihowa ki o ratou atua.</span> <span class="verse"><a name="5">5</a>Na turia ana e nga tama a Iharaira i Ramehehe, a noho ana i Hukota.</span> <span class="verse"><a name="6">6</a>I turia i Hukota, a noho ana i Etama, i te pito o te koraha.</span> <span class="verse"><a name="7">7</a>I turia i Etama, a tahuri ana whaka Pihahirota ki te ritenga atu o Paarahepona: a noho ana i te ritenga atu o Mikitoro.</span> <span class="verse"><a name="8">8</a>I turia i te ritenga atu o Pihahirota, a tika ana na waenganui o te moana ki te koraha; a haere ana, e toru nga ra ki te ara, i te koraha o Etama, a noho ana i Mara.</span> <span class="verse"><a name="9">9</a>I turia i Mara, a haere ana ki Erimi: kotahi tekau ma rua hoki nga puna wai i Erimi, e whitu tekau hoki nga nikau; a noho ana ratou i reira.</span> <span class="verse"><a name="10">10</a>I turia i Erimi, a noho ana i te taha o te Moana Whero.</span> <span class="verse"><a name="11">11</a>I turia i te Moana Whero, a noho ana i te koraha o Hini.</span> <span class="verse"><a name="12">12</a>I turia i te koraha o Hini, a noho ana i Ropoka.</span> <span class="verse"><a name="13">13</a>I turia i Ropoka, a noho ana i Aruhu.</span> <span class="verse"><a name="14">14</a>I turia i Aruhu, a noho ana i Repirimi, i te wahi kahore nei he wai hei inu ma te iwi.</span> <span class="verse"><a name="15">15</a>I turia i Repirimi, a noho ana i te koraha o Hinai.</span> <span class="verse"><a name="16">16</a>I turia i te koraha o Hinai, a noho ana i Kipiroto Hataawa.</span> <span class="verse"><a name="17">17</a>I turia i Kipiroto Hataawa, a noho ana i Hateroto.</span> <span class="verse"><a name="18">18</a>I turia i Hateroto, a noho ana i Ritima.</span> <span class="verse"><a name="19">19</a>I turia i Ritima, a noho ana i Rimono Parehe.</span> <span class="verse"><a name="20">20</a>I turia i Rimono Parehe a noho ana i Ripina.</span> <span class="verse"><a name="21">21</a>I turia i Ripina, a noho ana i Ritaha.</span> <span class="verse"><a name="22">22</a>I turia i Ritaha, a noho ana i Keherataha.</span> <span class="verse"><a name="23">23</a>I turia i Keherataha, a noho ana i Maunga Hapere.</span> <span class="verse"><a name="24">24</a>I turia i Maunga Hapere, a noho ana i Harataha.</span> <span class="verse"><a name="25">25</a>I turia i Harataha, a noho ana i Makaheroto.</span> <span class="verse"><a name="26">26</a>I turia i Makaheroto, a noho ana i Tahata.</span> <span class="verse"><a name="27">27</a>I turia i Tahata, a noho ana Taraha.</span> <span class="verse"><a name="28">28</a>I turia i Taraha, a noho ana Mitikia</span> <span class="verse"><a name="29">29</a>I turia i Mitika, a noho ana i Hahamona.</span> <span class="verse"><a name="30">30</a>I turia i Hahamona, a noho ana i Moheroto.</span> <span class="verse"><a name="31">31</a>I turia i Moheroto, a noho ana i Peneiaakana.</span> <span class="verse"><a name="32">32</a>I turia i Peneiaakana, a noho ana i Horo Hakirikara.</span> <span class="verse"><a name="33">33</a>I turia i Horo Hakirikara, a noho ana i Iotopata.</span> <span class="verse"><a name="34">34</a>I turia i Iotopata, a noho ana i Eperona.</span> <span class="verse"><a name="35">35</a>I turia i Eperona, a noho ana i Ehiono Kepere.</span> <span class="verse"><a name="36">36</a>I turia i Ehiono Kepere, a noho ana i te koraha o Hini, ara o Karehe.</span> <span class="verse"><a name="37">37</a>I turia i Karehe, a noho ana i Maunga Horo, i te pito o te whenua o Eroma.</span> <span class="verse"><a name="38">38</a>A i kake a Arona tohunga ki Maunga Horo, he mea ki mai na Ihowa, a mate iho ki reira, i te wha tekau o nga tau o te putanga mai o nga tama a Iharaira i te whenua o Ihipa, i te ra tuatahi o te rima o nga marama.</span> <span class="verse"><a name="39">39</a>A kotahi rau e rua tekau ma toru nga tau o Arona i tona matenga ki Maunga Horo.</span> <span class="verse"><a name="40">40</a>A i rongo te kingi o Arara, te Kanaani, i noho nei i te whenua o Kanaana, i te taha ki te tonga, ki te taenga mai o nga tama a Iharaira.</span> <span class="verse"><a name="41">41</a>A i turia e ratou i Maunga Horo, a noho ana i Taramona.</span> <span class="verse"><a name="42">42</a>I turia i Taramona, a noho ana i Punono.</span> <span class="verse"><a name="43">43</a>I turia i Punono, a noho ana i Opoto.</span> <span class="verse"><a name="44">44</a>I turia i Opoto, a noho ana i Iteaparimi, i nga rohe o Moapa.</span> <span class="verse"><a name="45">45</a>I turia i Iimi, a noho ana i Riponokara.</span> <span class="verse"><a name="46">46</a>I turia i Riponokara, a noho ana i Aramono Ripirataima.</span> <span class="verse"><a name="47">47</a>I turia i Aramono Ripirataima, a noho ana i nga maunga o Aparimi, i te ritenga atu o Nepo.</span> <span class="verse"><a name="48">48</a>I turia i nga maunga o Aparimi, a noho ana i nga mania o Moapa, i te wahi o Horano e tata ana ki Heriko.</span> <span class="verse"><a name="49">49</a>Na ka noho ratou ki te taha o Horano ki Peteietimoto, tae noa ki Aperehitimi, ki nga mania o Moapa.</span> <span class="verse"><a name="50">50</a>I korero ano a Ihowa ki a Mohi i nga mania o Moapa, i te wahi o Horano e tata ana ki Heriko, i mea,</span> <span class="verse"><a name="51">51</a>Korero ki nga tama a Iharaira, mea atu ki a ratou, E whiti koutou i Horano ki te whenua o Kanaana;</span> <span class="verse"><a name="52">52</a>Na me pei nga tangata whenua katoa i to koutou aroaro, me whakamoti a ratou ahua kohatu, me whakamoti katoa ano hoki a ratou whakapakoko whakarewa, ka whakakahore ano hoki i a ratou wahi teitei katoa:</span> <span class="verse"><a name="53">53</a>A ka tangohia te whenua e koutou, ka nohoia hoki: kua hoatu nei hoki e ahau te whenua kia nohoia e koutou.</span> <span class="verse"><a name="54">54</a>Me rota ta koutou tuwha i te whenua hei kainga mo o koutou hapu: he nui, kia nui tona wahi, he iti, kia iti tona wahi: hei te wahi i tika ai tona rota te wahi mo tenei, mo tenei; kia rite ki nga iwi o o koutou matua te tuwhanga o o koutou wahi.</span> <span class="verse"><a name="55">55</a>Ko tenei, ki te kahore e peia e koutou nga tangata whenua i to koutou aroaro; na hei koikoi i roto i o koutou kanohi nga mea o ratou e whakatoea e koutou, hei tumatakuru ano i o koutou kaokao, a ka whakatoi ratou i a koutou ki te whenua e noho a i koutou.</span> <span class="verse"><a name="56">56</a>Na, ko nga mea i whakaaro ahau hei meatanga ki a ratou, ka meatia e ahau ki a koutou.</span> </p></div</div></div></body></html>