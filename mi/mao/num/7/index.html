<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/num/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/num">Numbers</a> &gt <strong>Chapter 7</strong></div><p><span class="verse"><a name="1">1</a>A, i te ra i oti ai a Mohi te tapenakara te whakaara, i whakawahia ai, i whakatapua ai hoki te tapenakara me ona mea katoa, te aata, me ona mea katoa, a ka oti te whakawahi, te whakatapu:</span> <span class="verse"><a name="2">2</a>Na ka whakahere nga ariki o Iharaira, nga upoko o nga whare o o ratou matua; ko ratou nga ariki o nga iwi, i a ratou hoki nga tikanga mo te hunga i taua:</span> <span class="verse"><a name="3">3</a>A ka kawea mai e ratou ta ratou whakahere ki te aroaro o Ihowa, e ono nga kaata whai taupoki, kotahi tekau ma rua nga kau; tokorua nga ariki kotahi ano te kaata, kotahi ano hoki te puru a tetahi, a tetahi: a whakatuturia ana e ratou ki te aronga o te tapenakara.</span> <span class="verse"><a name="4">4</a>A i korero a Ihowa ki a Mohi, i mea,</span> <span class="verse"><a name="5">5</a>Tangohia ta ratou, hei mea mo te mahi o te tapenakara o te whakaminenga; a me hoatu e koe ki nga Riwaiti, kia rite ki te mahi a tenei, a tenei.</span> <span class="verse"><a name="6">6</a>Na tangohia ana e Mohi nga kaata me nga kau, a hoatu ana e ia ki nga Riwaiti.</span> <span class="verse"><a name="7">7</a>E rua nga kaata, e wha nga kau i hoatu e ia ki nga tama a Kerehona, he mea whakarite ki ta ratou mahi:</span> <span class="verse"><a name="8">8</a>E wha nga kaata, e waru nga kau i hoatu e ia ki nga tama a Merari, he mea whakarite ki ta ratou mahi, i te ringa o Itamara tama a te tohunga, a Arona.</span> <span class="verse"><a name="9">9</a>Ki nga tama ia a Kohata, kihai i hoatu e ia: no te mea ko te mahi o te wahi tapu ma ratou ko te kauhoa i runga i o ratou pokohiwi.</span> <span class="verse"><a name="10">10</a>A i whakahere ano nga ariki hei tainga kawa mo te aata i te ra i whakawahia ai, i whakahere nga ariki i a ratou whakahere ki mua i te aata.</span> <span class="verse"><a name="11">11</a>Na ka mea a Ihowa ki a Mohi, Me hoatu e ratou a ratou whakahere, tena ariki i tona ra, tena ariki i tona ra, hei tainga kawa mo te aata.</span> <span class="verse"><a name="12">12</a>Na, ko te tangata nana te whakahere i te ra tuatahi, ko Nahahona tama a Aminarapa, no te iwi o Hura:</span> <span class="verse"><a name="13">13</a>A, ko tana whakahere, he rihi hiriwa, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="14">14</a>Kotahi koko koura, tekau ona hekere, ki tonu i te whakakakara:</span> <span class="verse"><a name="15">15</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="16">16</a>Kotahi koati toa hei whakahere hara:</span> <span class="verse"><a name="17">17</a>E rua hoki nga puru hei patunga mo te pai, e rima hipi toa, e rima koati toa, e rima reme toa, he tau tahi: ko te whakahere tenei a Nahahona tama a Aminarapa.</span> <span class="verse"><a name="18">18</a>I te ra tuarua na Netaneere te whakahere; he tama ia na Tuara, he ariki no Ihakara:</span> <span class="verse"><a name="19">19</a>Ko tana whakahere i whakahere ai, he rihi hiriwa, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu; ki tonu aua mea e rua i te paraoa pai i konatunatua ki te hinu hei whakahere totokore:</span> <span class="verse"><a name="20">20</a>He koko koura, tekau ona hekere, ki tonu i te whakakakara:</span> <span class="verse"><a name="21">21</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="22">22</a>Kotahi koati toa hei whakahere hara:</span> <span class="verse"><a name="23">23</a>E rua hoki nga puru hei patunga mo te pai, e rima hipi toa, e rima koati toa, e rima reme toa, he tau tahi: ko te whakahere tenei a Netaneere tama a Tuara.</span> <span class="verse"><a name="24">24</a>I te ra tuatoru na Eriapa, na te tama a Herona, he ariki no nga tama a Hepurona:</span> <span class="verse"><a name="25">25</a>Ko tana whakahere he rihi hiriwa, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="26">26</a>Kotahi koko koura, tekau ona hekere, ki tonu i te whakakakara;</span> <span class="verse"><a name="27">27</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="28">28</a>Kotahi koati toa hei whakahere hara:</span> <span class="verse"><a name="29">29</a>E rua hoki nga puru hei patunga mo te pai, e rima nga hipi toa, e rima koati toa, e rima reme toa, he tau tahi: ko te whakahere tenei a Eriapa tama a Herona.</span> <span class="verse"><a name="30">30</a>I te ra tuawha na Erituru, na te tama a Hereuru, he ariki no nga tama a Reupena:</span> <span class="verse"><a name="31">31</a>Ko tana whakahere he rihi hiriwa, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu, hei whakahere totokore.</span> <span class="verse"><a name="32">32</a>He koko koura, tekau ona hekere, ki tonu i te whakakakara.</span> <span class="verse"><a name="33">33</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="34">34</a>Kotahi koati toa hei whakahere hara:</span> <span class="verse"><a name="35">35</a>E rua nga puru hei patunga mo te pai, e rima nga hipi toa, e rima koati toa, e rima reme toa, he tau tahi: ko te whakahere tenei a Erituru tama a Hereuru.</span> <span class="verse"><a name="36">36</a>I te ra tuarima, na Herumiere, na te tama a Turihararai, he ariki no nga tama a Himiona:</span> <span class="verse"><a name="37">37</a>He rihi hiriwa tana whakahere, kotahi rau e toru tekau hekere tona taimaha, he peihana hiriwa, e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="38">38</a>Kotahi koko koura, tekau ona hekere, ki tonu i te whakakakara:</span> <span class="verse"><a name="39">39</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="40">40</a>Kotahi koati toa hei whakahere hara:</span> <span class="verse"><a name="41">41</a>E rua hoki nga puru hei patunga mo te pai, e rima hipi toa, e rima koati toa, e rima reme toa, he tau tahi: ko te whakahere tenei a Herumiere tama a Turiharai.</span> <span class="verse"><a name="42">42</a>I te ra tuaono na Eriahapa, tama a Teuere, he ariki no nga tama a Kara:</span> <span class="verse"><a name="43">43</a>He rihi hiriwa tana whakahere, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="44">44</a>He koko koura, tekau ona hekere, ki tonu i te whakakakara:</span> <span class="verse"><a name="45">45</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="46">46</a>Kotahi koati toa hei whakahere hara:</span> <span class="verse"><a name="47">47</a>E rua hoki nga puru hei patunga mo te pai, e rima nga hipi toa, e rima koati toa, e rima reme toa, he tau tahi: ko te whakahere tenei a Eriahapa tama a Teuere.</span> <span class="verse"><a name="48">48</a>I te ra tuawhitu na Erihama; tama a Amihuru, he ariki no nga tama a Eparaima:</span> <span class="verse"><a name="49">49</a>He rihi hiriwa tana whakahere, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="50">50</a>Kotahi koko koura, tekau ona hekere, ki tonu i te whakakakara:</span> <span class="verse"><a name="51">51</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="52">52</a>Kotahi koati toa hei whakahere hara:</span> <span class="verse"><a name="53">53</a>E rua hoki nga puru hei patunga mo te pai, e rima nga hipi toa, e rima koati toa, e rima reme toa, he tau tahi: ko te whakahere tenei a Erihama tama a Amihuru.</span> <span class="verse"><a name="54">54</a>I te ra tuawaru na Kamariere, tama a Perahuru, he ariki no nga tama a Manahi:</span> <span class="verse"><a name="55">55</a>He rihi hiriwa tana whakahere, kotahi rau e toru tekau hekere te taimaha, he peihana hiriwa e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="56">56</a>Kotahi koko koura, tekau ona hekere, ki tonu i te whakakakara:</span> <span class="verse"><a name="57">57</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="58">58</a>Kotahi koati toa hei whakahere hara:</span> <span class="verse"><a name="59">59</a>E rua hoki nga puru hei patunga mo te pai, e rima nga hipi toa, e rima koati toa, e rima reme toa, he tau tahi: ko te whakahere tenei a Kamariere tama a Perahuru.</span> <span class="verse"><a name="60">60</a>I te ra tuaiwa na Apirana, tama a Kirioni, he ariki no nga tama a Pineamine:</span> <span class="verse"><a name="61">61</a>He rihi hiriwa tana whakahere, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="62">62</a>He koko koura, tekau ona hekere, ki tonu i te whakakakara:</span> <span class="verse"><a name="63">63</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="64">64</a>Kotahi koati toa hei whakahere hara:</span> <span class="verse"><a name="65">65</a>E rua hoki nga puru hei patunga mo te pai, e rima nga hipi toa, e rima koati toa, e rima reme toa, he tau tahi: ko te whakahere tenei a Apirana tama a Kirioni.</span> <span class="verse"><a name="66">66</a>I te tekau o nga ra na Ahietere, tama a Amiharai, he ariki no nga tama a Rana:</span> <span class="verse"><a name="67">67</a>He rihi hiriwa tana whakahere, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu: ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="68">68</a>Kotahi koko koura, tekau ona hekere, ki tonu i te whakakakara:</span> <span class="verse"><a name="69">69</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="70">70</a>Kotahi koati toa hei whakahere hara:</span> <span class="verse"><a name="71">71</a>E rua hoki nga puru hei patunga mo te pai, e rima nga hipi toa, e rima koati toa, e rima reme toa, he tau tahi: ko te whakahere tenei a Ahietere tama a Amiharai.</span> <span class="verse"><a name="72">72</a>I te tekau ma tahi o nga ra na Pakiere, tama a Okorana, he ariki no nga tama a Ahera:</span> <span class="verse"><a name="73">73</a>He rihi hiriwa tana whakahere, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="74">74</a>Kotahi koko koura, tekau ona hekere, ki tonu i te whakakakara:</span> <span class="verse"><a name="75">75</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="76">76</a>Kotahi koati toa hei whakahere hara:</span> <span class="verse"><a name="77">77</a>E rua hoki nga puru hei patunga mo te pai, e rima nga hipi toa, e rima koati toa, e rima reme toa, he tau tahi: ko te whakahere tenei a Pakiere tama a Okorana.</span> <span class="verse"><a name="78">78</a>I te tekau ma rua o nga ra na Ahira, tama a Enana, he ariki no nga tama a Napatari:</span> <span class="verse"><a name="79">79</a>He rihi hiriwa tana whakahere, kotahi rau e toru tekau hekere te taimaha, he peihana hiriwa, e whitu tekau ona hekere, he hekere wahi tapu; ki tonu raua i te paraoa pai i konatunatua ki te hinu hei whakahere totokore:</span> <span class="verse"><a name="80">80</a>Kotahi koko koura, tekau ona hekere, ki tonu i te whakakakara:</span> <span class="verse"><a name="81">81</a>Kotahi puru, he kuao, kotahi hipi toa, kotahi reme toa, he tau tahi, hei tahunga tinana:</span> <span class="verse"><a name="82">82</a>Kotahi koati toa he whakahere hara;</span> <span class="verse"><a name="83">83</a>E rua hoki nga puru hei patunga mo te pai, e rima nga hipi toa, e rima koati toa, e rima reme toa, he tau tahi: ko te whakahere tenei a Ahira tama a Enana.</span> <span class="verse"><a name="84">84</a>Ko ta nga ariki a Iharaira tainga kawa tenei mo te aata, i te ra i whakawahia ai: tekau ma rua nga rihi hiriwa, tekau ma rua nga peihana hiriwa, tekau ma rua nga koko koura:</span> <span class="verse"><a name="85">85</a>Kotahi rau e toru tekau nga hekere o te rihi hiriwa kotahi, e whitu tekau hoki o te peihana kotahi: e rua mano e wha rau nga hekere o nga oko hiriwa katoa, he hekere wahi tapu:</span> <span class="verse"><a name="86">86</a>Tekau ma rua nga koko koura, ki tonu i te whakakakara, tekau nga hekere o tetahi, o tetahi, he hekere wahi rapu: kotahi rau e rua tekau hekere te koura katoa o nga koko.</span> <span class="verse"><a name="87">87</a>Ko nga kau katoa mo te tahunga tinana tekau ma rua nga puru, kotahi tekau ma rua nga hipi toa, tekau ma rua nga reme toa tau tahi, me o ratou whakahere totokore: tekau ma rua ano nga kuao koati hei whakahere hara.</span> <span class="verse"><a name="88">88</a>Ko nga kau katoa hoki mo te patunga mo te pai, e rua tekau ma wha nga puru, e ono tekau nga hipi toa, e ono tekau hoki nga koati toa, e ono tekau nga reme toa tau tahi. Ko te tainga kawa tenei o te aata i muri i tona whakawahine.</span> <span class="verse"><a name="89">89</a>A, i te haerenga o Mohi ki roto ki te tapenakara o te whakaminenga ki te korero ki a ia, na ka rongo ia ki te reo o tetahi e korero ana ki a ia i runga i te taupoki, i tera i runga i te aaka o te whakaaturanga, i waenganui i nga kerupima e rua: a ka korero ki a ia.</span> </p></div</div></div></body></html>