<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Ko nga wa ia me nga taima, e oku teina, kahore he take e tuhituhi atu ai ahau ki a koutou.</span> <span class="verse"><a name="2">2</a>E matau pu ana hoki koutou, tera e haere mai te ra o te Ariki, ano he tahae i te po.</span> <span class="verse"><a name="3">3</a>I a ratou hoki e ki ana, he rangimarie, he ora; ko reira te mate huaki tata ai ki a ratou, ka pera me te mamae ki te wahine hapu, e kore hoki ratou e mawhiti.</span> <span class="verse"><a name="4">4</a>Ko koutou ia, e oku teina, kahore i roto i te pouri, e rite ai ki ta te tahae te hopu a taua ra i a koutou.</span> <span class="verse"><a name="5">5</a>He tama koutou katoa no te marama, he tama no te ra: ehara tatou i te po, ehara i te pouri.</span> <span class="verse"><a name="6">6</a>Heoi aua tatou e moe, kei pera me era atu; engari kia mataara tatou, kia whai whakaaro.</span> <span class="verse"><a name="7">7</a>Ko te hunga hoki e moe ana, e moe ana i te po; ko te hunga e haurangi ana, e haurangi ana i te po.</span> <span class="verse"><a name="8">8</a>Kia whai whakaaro tatou, ko tatou nei te hunga o te ra, kia kakahuria iho te whakapono me te aroha hei pukupuku; hei potae hoki, ko te tumanako atu ki te ora.</span> <span class="verse"><a name="9">9</a>Kihai hoki tatou i meinga e te Atua mo te riri, engari kia whiwhi ai ki te ora ma roto i to tatou Ariki, i a Ihu Karaiti;</span> <span class="verse"><a name="10">10</a>I mate nei mo tatou, ahakoa tatou mataara, moe ranei, kia ora tahi ai me ia.</span> <span class="verse"><a name="11">11</a>Na, whakamarie koutou tetahi i tetahi, hanga hoki te pai o tetahi e tetahi, peratia me ta koutou e mea mai na.</span> <span class="verse"><a name="12">12</a>He mea ia tenei na matou ki a koutou, e oku teina, kia matau ki te hunga e mahi ana i roto i a koutou, e tohutohu ana i a koutou i roto i te Ariki, e whakatupato ana i a koutou;</span> <span class="verse"><a name="13">13</a>Kia nui whakaharahara ano o koutou whakaaro ki a ratou i runga i te aroha, me whakaaro ki ta ratou mahi. Kia mau ta koutou rongo ki a koutou ano.</span> <span class="verse"><a name="14">14</a>Na ko ta matou whakahau tenei ki a koutou, e oku teina, whakatupatoria te hunga whakakeke, whakamarietia te hunga ngakau rahirahi, tautokona ake te hunga ngoikore, kia manawanui ki nga tangata katoa.</span> <span class="verse"><a name="15">15</a>Kia tupato kei hoatu he kino mo te kino e tetahi ki tetahi; engari i nga wa katoa whaia he pai mo tetahi, mo tetahi, mo nga tangata katoa ano hoki.</span> <span class="verse"><a name="16">16</a>Kia hari i nga wa katoa.</span> <span class="verse"><a name="17">17</a>Kei whakamutua te inoi.</span> <span class="verse"><a name="18">18</a>I nga mea katoa me whakawhetai atu; ko ta te Atua hoki tenei i pai ai i roto i a Karaiti Ihu hei mahi ma koutou,</span> <span class="verse"><a name="19">19</a>Kei tineia te Wairua.</span> <span class="verse"><a name="20">20</a>Kaua e whakahawea atu ki nga poropititanga.</span> <span class="verse"><a name="21">21</a>Whakamatautauria nga mea katoa; kia u ki te pai;</span> <span class="verse"><a name="22">22</a>Mawehe atu i nga ahua katoa o te kino.</span> <span class="verse"><a name="23">23</a>A ma te Atua pu ano o te rangimarie e tino whakatapu rawa koutou: kia tiakina hoki o koutou wairua, o koutou ngakau, o koutou tinana, kia toitu, kia hekore, i te taenga mai o to tatou Ariki, o Ihu karaiti.</span> <span class="verse"><a name="24">24</a>He pono te kaikaranga i a koutou, mana ano hoki e whakaoti.</span> <span class="verse"><a name="25">25</a>E oku teina, inoi mo matou.</span> <span class="verse"><a name="26">26</a>Oha atu ki nga teina katoa, hei te kihi tapu.</span> <span class="verse"><a name="27">27</a>He tohe atu tenei naku ki a koutou i runga i te Ariki, kia korerotia tenei pukapuka ki nga teina tapu katoa.</span> <span class="verse"><a name="28">28</a>Kia tau ki a koutou te aroha noa o to tatou Ariki, o Ihu Karaiti. Amine.</span> </p></div</div></div></body></html>