<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/luke">Luke</a> &gt <strong>Chapter 3</strong></div><p><span class="verse"><a name="1">1</a>Na i te tekau ma rima o nga tau o te rangatiratanga o Taipiria Hiha, i a Ponotia Pirato e kawana ana i Huria, i a Herora e tetaraki ana i Kariri, i tona teina hoki, i a Piripi, e tetaraki ana i Ituria, i te whenua hoki o Tarakonaiti, ko Raihania e tetaraki ana i Apirini,</span> <span class="verse"><a name="2">2</a>Ko Anaha raua ko Kaiapa nga tohunga nui, ka puta te kupu a te Atua ki a Hoani tama a Hakaraia ki te koraha.</span> <span class="verse"><a name="3">3</a>Na ka haere mai ia ki nga wahi katoa e patata ana ki Horano, ka kauwhau i te iriiri ripeneta hei murunga hara;</span> <span class="verse"><a name="4">4</a>I pera ano ia me te mea i tuhituhia ki te pukapuka o nga korero a Ihaia poropiti, He reo no tetahi i te koraha e karanga ana, Whakapaia te huarahi o te Ariki, whakatikaia ona ara;</span> <span class="verse"><a name="5">5</a>Ka whakakiia nga awaawa katoa, ka whakahoroa nga maunga me nga pukepuke katoa; e meinga hoki kia tika nga wahi kopikopiko, ko nga wahi taratara hei ara maeneene.</span> <span class="verse"><a name="6">6</a>A e kite nga kikokiko katoa i te whakaoranga a te Atua.</span> <span class="verse"><a name="7">7</a>Na reira ka mea ia ki nga mano i haere kia iriiria e ia, E te uri nakahi, na wai koutou i whakamahara kia rere i te riri meake puta mai?</span> <span class="verse"><a name="8">8</a>Na whakaputaina nga hua e rite ana ki o te ripeneta; kei anga kei mea i roto i a koutou, Ko Aperahama to tatou matua: ko taku kupu hoki tenei ki a koutou, E ahei ana ano i te Atua te whakaara tamariki ake ma Aperahama i roto i enei kohatu.</span> <span class="verse"><a name="9">9</a>Na inaianei ano kei te pa te toki ki te pakiaka o nga rakau: ki te kahore tetahi rakau e hua i te hua pai, ka tuaina, ka maka ki te ahi.</span> <span class="verse"><a name="10">10</a>Na ka ui nga mano ki a ia, ka mea, Me aha ra matou?</span> <span class="verse"><a name="11">11</a>Na ka whakahoki ia, ka mea ki a ratou, Ko te tangata i nga koti e rua, kia hoatu ki te tangata kahore ona; me te tangata he kai tana, kia pera ano.</span> <span class="verse"><a name="12">12</a>Na ka haere mai hoki nga pupirikana kia iriiria, ka mea ki a ia, E te kaiwhakaako, me aha matou?</span> <span class="verse"><a name="13">13</a>Ka mea ia ki a ratou, Kei nui ake i nga mea i whakaritea ma koutou ta koutou e tango ai.</span> <span class="verse"><a name="14">14</a>Ka ui ano hoki nga hoia ki a ia, ka mea, Me aha hoki matou? Na ko tana meatanga ki a ratou, Kaua e tukinotia tetahi, kaua e muru noa i tetahi mea; kati ano ma koutou ko o koutou utu.</span> <span class="verse"><a name="15">15</a>Na, i te iwi e tatari ana e whakaaroaro katoa ana i roto i o ratou ngakau ki a Hoani, mehemea ko te Karaiti ia;</span> <span class="verse"><a name="16">16</a>Ka whakahoki a Hoani, ka mea ki a ratou katoa, Ko ahau nei, he iriiri taku i a koutou ki te wai; kei te haere mai ia tetahi he kaha rawa ake i ahau, e kore ahau e tau hei wewete i te here o ona hu: mana koutou e iriiri ki te Wairua Tapu, ki te k apura.</span> <span class="verse"><a name="17">17</a>Ko tana mea tahi kei tona ringa, hei tino tahi i tana patunga witi, hei kohi hoki i te witi ki roto ki tana whare witi: ko te papapa ia e tahuna ki te kapura e kore e tineia.</span> <span class="verse"><a name="18">18</a>He maha atu ano ana kupu whakahau i kauwhau ai ia i te rongopai ki te iwi.</span> <span class="verse"><a name="19">19</a>Otira, na tona riringa i a Herora tetaraki mo Heroriaha, mo te wahine a tona tuakana, a Piripi, a mo nga kino katoa hoki i meinga e Herora;</span> <span class="verse"><a name="20">20</a>Ka apititia atu e Herora tenei ki runga i era katoa, tutakina ana e ia a Hoani ki te whare herehere.</span> <span class="verse"><a name="21">21</a>Na, ka poto katoa te iwi te iriiri, i a Ihu kua oti te iriiri, a i a ia e inoi ana, ka tuwhera te rangi,</span> <span class="verse"><a name="22">22</a>A ka heke iho te Wairua Tapu, ka heke tinana iho, ano he kukupa, ki runga ki a ia, a ka puta mai he reo no te rangi, e mea ana, Ko koe taku Tama i aroha ai, taku i ahuareka ai.</span> <span class="verse"><a name="23">23</a>Na ko Ihu, i a ia i timata ai ki te whakaako, kei te toru tekau ona tau, a ki ta te tangata ki, he tama ia na Hohepa, tama a Heri,</span> <span class="verse"><a name="24">24</a>Ko ia he tama na Matata, tama a Riwai, tama a Mereki, tama a Iana, tama a Hohepa,</span> <span class="verse"><a name="25">25</a>Tama a Matatiaha, tama a Amoho, tama a Nahumu, tama a Eheri, tama a Nakai,</span> <span class="verse"><a name="26">26</a>Tama a Maata, tama a Matiaha, tama a Hemei, tama a Hohepa, tama a Hura,</span> <span class="verse"><a name="27">27</a>Tama a Hoana, tama a Reha, tama a Herupapera, tama a Haratiera, tama a Neri,</span> <span class="verse"><a name="28">28</a>Tama a Mereki, tama a Ari, tama a Kohama, tama a Eremorama, tama a Ere,</span> <span class="verse"><a name="29">29</a>Tama a Hohe, tama a Erietere, tama a Horimi, tama a Matata, tama a Riwai,</span> <span class="verse"><a name="30">30</a>Tama a Himiona, tama a Hura, tama a Hohepa, tama a Honana, tama a Eriakimi,</span> <span class="verse"><a name="31">31</a>Tama a Merea, tama a Menana, tama a Matata, tama a Natana, tama a Rawiri,</span> <span class="verse"><a name="32">32</a>Tama a Hehe, tama a Opere, tama a poaha, tama a Haramono, tama a Nahona,</span> <span class="verse"><a name="33">33</a>Tama a Aminarapa, tama a Arame tama a Heteromo, tama a Parete, tama a Hura,</span> <span class="verse"><a name="34">34</a>Tama a Hakopa, tama a Ihaka, tama a Aperahama, tama a Tera, tama a Nahora,</span> <span class="verse"><a name="35">35</a>Tama a Haruku, tama a Rakau, tama a Pereke, tama a Epere, tama a Haraha,</span> <span class="verse"><a name="36">36</a>Tama a Kainana, tama a Arapahata, tama a Hema, tama a Noa, tama a Rameka,</span> <span class="verse"><a name="37">37</a>Tama a Matuhara, tama a Enoka, tama ia Iarere, tama a Marereere, tama a Kainana,</span> <span class="verse"><a name="38">38</a>Tama a Enoha, tama a Heta, tama a Arama, a te tama a te Atua.</span> </p></div</div></div></body></html>