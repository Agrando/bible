<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/luke">Luke</a> &gt <strong>Chapter 17</strong></div><p><span class="verse"><a name="1">1</a>Na ka mea ia ki ana akonga, E kore e taea te whakakahore te putanga o nga take he: otiia aue, te mate mo te tangata e puta ai!</span> <span class="verse"><a name="2">2</a>He nui te pai ki a ia ki te whakatarewatia ki tona kaki te kohatu mira kaihe, kia maka hoki ia ki te moana, a kia kaua e taka i a ia ki te he tetahi o enei mea nohinohi.</span> <span class="verse"><a name="3">3</a>Kia tupato ki a koutou: ki te hara tou teina ki a koe, riria; a ki te ripeneta, murua tona.</span> <span class="verse"><a name="4">4</a>A ki te whitu nga haranga ki a koe i te ra kotahi, a ka whitu ona hokinga mai ki a koe, a ka mea, E ripeneta ana ahau; murua tona.</span> <span class="verse"><a name="5">5</a>A ka mea nga apotoro ki te Ariki, Whakanuia to matou whakapono.</span> <span class="verse"><a name="6">6</a>Na ka mea te Ariki, Ki te mea he whakapono to koutou, me te pua nani te rahi, ka mea koutou ki tenei hikamaina, Kia ranga atu koe, kia whakatokia ki te moana; na ka rongo ki a koutou.</span> <span class="verse"><a name="7">7</a>Na, ko wai o koutou he pononga tana e parau ana, e tiaki ana ranei i nga hipi, e mea atu ki a ia, i tona hokinga mai i te mara, haere tonu mai, ka noho ki te kai?</span> <span class="verse"><a name="8">8</a>A e kore e mea ki a ia, Taka he hapa maku, ka whitiki ai i a koe, ka tuari mai ki ahau, kia mutu ra taku kai, taku inu; a muri iho ka kai ai koe, ka inu ai?</span> <span class="verse"><a name="9">9</a>E whakawhetai oti ia ki taua pononga, mona i mea i nga mea i whakahaua ai ia?</span> <span class="verse"><a name="10">10</a>Waihoki ko koutou, ka oti nga mea katoa i whakahaua ai koutou, ka ki atu, He pononga huakore matou; ko ta matou i mea ai ko te mea ano i whakaritea kia mahia e matou.</span> <span class="verse"><a name="11">11</a>Na, i a ratou e haere ana ki Hiruharama, ka haere ia ra waenganui o Hamaria, o Kariri.</span> <span class="verse"><a name="12">12</a>A, i a ia e tomo ana ki tetahi kainga, kotahi tekau nga tangata i tutaki ki a ia, he repera, na, ka tu mai ratou i tawhiti:</span> <span class="verse"><a name="13">13</a>Ka karanga, ka mea, E kara, e Ihu, kia aroha ki a matou.</span> <span class="verse"><a name="14">14</a>A, i tona kitenga atu, ka mea ki a ratou, Haere, kia kite nga tohunga i a koutou. A i a ratou e haere ana, na kua ma.</span> <span class="verse"><a name="15">15</a>A, no te kitenga o tetahi o ratou kua ora ia, ka hoki, a he rahi tona reo ki te whakakororia i te Atua.</span> <span class="verse"><a name="16">16</a>A takoto tapapa ana ia ki ona waewae, ka whakawhetai ki a ia: a no Hamaria ia.</span> <span class="verse"><a name="17">17</a>A ka oho atu a Ihu, ka mea, Kihai ranei te tekau i whakarangia? a kei hea nga tokoiwa?</span> <span class="verse"><a name="18">18</a>Heoi ano nga mea i kitea e hoki mai ana ki te homai i te kororia ki te Atua, ko tenei tangata iwi ke.</span> <span class="verse"><a name="19">19</a>Na ka mea ia ki a ia, Whakatika, haere: na tou whakapono koe i ora ai.</span> <span class="verse"><a name="20">20</a>A, i te uinga a nga Parihi ki a ia, ko a hea puta mai ai te rangatiratanga o te Atua, ka whakahoki ia ki a ratou, ka mea, E kore e kitea te putanga mai o te rangatiratanga o te Atua:</span> <span class="verse"><a name="21">21</a>E kore ano ratou e mea, Na, tenei! na, tera! kei roto hoki i a koutou te rangatiratanga o te Atua:</span> <span class="verse"><a name="22">22</a>A ka mea ia ki nga akonga, Tera e tae mai nga ra e hiahia ai koutou kia kite i tetahi o nga ra o te Tama a te tangata, a e kore koutou e kite.</span> <span class="verse"><a name="23">23</a>A e mea ratou ki a koutou, Na, tenei; na, tera: kaua e haere atu, kaua e aru atu.</span> <span class="verse"><a name="24">24</a>Ka rite hoki ki te uira e hoko mai ana i tetahi wahi i raro o te rangi: a tiaho atu ana ki tetahi atu wahi i raro o te rangi; e pera ano te Tama a te tangata a tona ra.</span> <span class="verse"><a name="25">25</a>Otiia ko te tikanga tenei kia maha nga mamae mona i mua, kia whakakinongia ano hoki e tenei whakatupuranga.</span> <span class="verse"><a name="26">26</a>Ka rite hoki ki nga ra i a Noa nga ra o te Tama a te tangata.</span> <span class="verse"><a name="27">27</a>E kai ana ratou, e inu ana, e marena ana, e tukua ana ki te marena, taea noatia te ra i tomo ai a Noa ki te aaka, a, ko te putanga mai o te waipuke, na whakangaromia katoatia ratou.</span> <span class="verse"><a name="28">28</a>Ka rite ano hoki ki nga ra i a Rota; e kai ana ratou, e inu ana, e hoko mai ana, e hoko atu ana, e whakato ana, e hanga whare ana.</span> <span class="verse"><a name="29">29</a>Heoi i te ra i puta mai ai a Rota i Horoma, ka uaina he kapura, he whanariki i te rangi, na whakangaromia katoatia ratou.</span> <span class="verse"><a name="30">30</a>Ka pera ano a te ra e whakakitea ai te Tama a te tangata.</span> <span class="verse"><a name="31">31</a>I taua ra, kei runga tetahi i te whare, me ona taonga hoki i roto i te whare, kaua ia e heke iho ki te tiki i aua mea: ko te tangata hoki i te mara, kaua ia e hoki atu ki nga mea o muri.</span> <span class="verse"><a name="32">32</a>Kia mahara ki te wahine a Rota.</span> <span class="verse"><a name="33">33</a>Ki te whai tetahi kia ora ia, ka mate ano ia; ki te mate tetahi, ka ora ano ia.</span> <span class="verse"><a name="34">34</a>Ko taku kupu tenei ki a koutou, I taua po tokorua i te moenga kotahi; kotahi e tangohia, kotahi e waiho.</span> <span class="verse"><a name="35">35</a>Tokorua nga wahine e huri ana; kotahi e tangohia, kotahi e waiho.</span> <span class="verse"><a name="36">36</a>Tokorua nga tangata i te mara; kotahi e tangohia, kotahi e waiho.</span> <span class="verse"><a name="37">37</a>Na ka whakahoki ratou, ka mea ki a ia, Ko hea, e te Ariki? Ka mea ia ki a ratou, Ko te wahi i te tupapaku, ko reira huihui ai nga ekara.</span> </p></div</div></div></body></html>