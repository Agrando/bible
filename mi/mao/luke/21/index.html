<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/luke">Luke</a> &gt <strong>Chapter 21</strong></div><p><span class="verse"><a name="1">1</a>Na ka titiro ake ia, ka kite i te hunga taonga, e maka ana i a ratou moni hoatu noa ki te takotoranga moni.</span> <span class="verse"><a name="2">2</a>A ka kite ia i tetahi pouaru rawakore, e maka ana i nga moni nohinohi rawa e rua ki reira.</span> <span class="verse"><a name="3">3</a>Na ka mea ia, He pono taku e mea nei ki a koutou, nui ke ta tenei pouaru rawakore i maka ai i a ratou katoa:</span> <span class="verse"><a name="4">4</a>Ko ratou katoa hoki e maka ana ko tetahi wahi o a ratou mea hira noa atu ki roto ki nga moni tuku noa, ko ia o tona rawakoretanga e maka ana i tona oranga katoa.</span> <span class="verse"><a name="5">5</a>A i etahi e korero ana ki te temepara, ka oti nei te whakapaipai ki nga kohatu papai, ki nga whakahere, ka mea ia,</span> <span class="verse"><a name="6">6</a>Na, ko enei mea e kite nei koutou, tera e tae mai nga ra e kore ai e toe tetahi kohatu i runga i tetahi kohatu, engari ka whakahoroa.</span> <span class="verse"><a name="7">7</a>Na ka ui ratou ki a ia, ka mea, E te Kaiwhakaako, ko a hea enei mea? he aha hoki te tohu ina tata enei mea te puta?</span> <span class="verse"><a name="8">8</a>A ka mea ia, Kia mahara kei mamingatia koutou: he tokomaha hoki e haere mai i runga i toku ingoa, e mea, Ko ahau ia: kua tata te taima: na, kei whai i muri i a ratou.</span> <span class="verse"><a name="9">9</a>Na ka rongo koutou ki nga taua ki nga whakaoho, kaua e mataku: kua takoto hoki te tikanga mo enei mea kia matua puta mai; taihoa ia te mutunga.</span> <span class="verse"><a name="10">10</a>Katahi ia ka mea ki a ratou, Ka whakatika tetahi iwi ki tetahi iwi, tetahi rangatiratanga ki tetahi rangatiratanga;</span> <span class="verse"><a name="11">11</a>Tera hoki e puta nga ru nunui, a i nga tini wahi ka pa te matekai me nga mate uruta; me nga mea whakamataku hoki, me nga tohu nunui o te rangi.</span> <span class="verse"><a name="12">12</a>A ko mua ake i enei mea katoa pa ai o ratou ringa ki a koutou, tukino ai i a koutou, tuku ai i a koutou ki nga whare whakawa, ki nga whare herehere, me te arahi i a koutou ki nga kingi, ki nga kawana, mo toku ingoa.</span> <span class="verse"><a name="13">13</a>A ka waiho ki a koutou hei tohu whakaatu.</span> <span class="verse"><a name="14">14</a>Na whakatatutia iho ki o koutou ngakau, kia kaua e whakaaroa wawetia ta koutou kupu e whakahoki atu ai:</span> <span class="verse"><a name="15">15</a>Maku hoki e hoatu ki a koutou he mangai, he matauranga, e kore e taea te whakakahore, te pehi, e o koutou hoa whawhai katoa.</span> <span class="verse"><a name="16">16</a>A ka tukua atu koutou e nga matua, e nga teina, e nga whanaunga, e nga hoa; ka whakamatea ano etahi o koutou.</span> <span class="verse"><a name="17">17</a>Ka kino ano nga tangata katoa ki a koutou, he whakaaro ki toku ingoa.</span> <span class="verse"><a name="18">18</a>Otiia e kore e ngaro tetahi makawe o o koutou upoko.</span> <span class="verse"><a name="19">19</a>Ma te manawanui e mau ai o koutou wairua.</span> <span class="verse"><a name="20">20</a>Otira ka kite koutou i Hiruharama e karapotia ana e nga taua, ko reira koutou mohio ai, kua tata tona whakangaromanga.</span> <span class="verse"><a name="21">21</a>Hei reira kia oma te hunga i Huria ki nga maunga; me te hunga i waenganui ona kia haere atu ki waho; kei haere hoki ki reira te hunga i nga tuawhenua.</span> <span class="verse"><a name="22">22</a>Ko nga ra hoki enei o te rapunga utu, e rite ai nga mea katoa kua oti te tuhituhi.</span> <span class="verse"><a name="23">23</a>Otira, aue te mate o te hunga e hapu ana, o nga mea e whangai ana ki te u, i aua ra! e nui hoki te aitua ki te whenua, me te riri ki tenei iwi.</span> <span class="verse"><a name="24">24</a>A ka hinga ratou i te mata o te hoari, ka riro parau ki nga iwi katoa: a ka takahia Hiruharama e nga tauiwi, kia rite ra ano nga wa o nga tauiwi.</span> <span class="verse"><a name="25">25</a>A ka whai tohu te ra, te marama, me nga whetu, a ki runga ki te whenua he pawera no nga tauiwi, he tumatatenga ki te haruru o te moana, o te ngaru;</span> <span class="verse"><a name="26">26</a>Ka whiti nga tangata i te mataku, i te manawapa ki nga mea e puta mai ana ki te ao: e ngaueue hoki nga mea kaha o nga rangi.</span> <span class="verse"><a name="27">27</a>KO reira ratou kite ai i te Tama a te tangata e haere mai ana i runga i te kapua, me te kaha, me te kororia nui.</span> <span class="verse"><a name="28">28</a>A, no ka timata enei mea te puta, titiro ake, kia ara hoki o koutou matenga; ka tata hoki to koutou whakaoranga.</span> <span class="verse"><a name="29">29</a>Na ka korerotia e ia tetahi kupu whakarite ki a ratou; Titiro ki te piki, ki nga rakau katoa;</span> <span class="verse"><a name="30">30</a>I te mea e pihi ana, na ka kite koutou, ka matau noa ake, kua tata te raumati.</span> <span class="verse"><a name="31">31</a>Waihoki, ko koutou, ina kite i enei mea e puta ana, ka matau kua tata te rangatiratanga o te Atua.</span> <span class="verse"><a name="32">32</a>He pono taku e mea nei ki a koutou, E kore rawa e pahemo tenei whakatupuranga, kia puta ra ano enei mea katoa.</span> <span class="verse"><a name="33">33</a>E pahemo te rangi me te whenua; ko aku kupu ia e kore e pahemo.</span> <span class="verse"><a name="34">34</a>Otira kia tupato ki a koutou ano, kei taimaha o koutou ngakau i te kakai, i te haurangi, i nga raruraru o te ao, a ka puta whakarere mai taua ra, ano he reti, ki a koutou:</span> <span class="verse"><a name="35">35</a>Ka puta hoki ki nga tangata katoa e noho ana i te mata o te whenua katoa.</span> <span class="verse"><a name="36">36</a>Mo konei ra kia mataara, i nga wa katoa kia inoi tonu, kia paingia ai koutou kia mawhiti i enei mea katoa meake nei puta, kia tu hoki i te aroaro o te Tama a te tangata.</span> <span class="verse"><a name="37">37</a>A i ia ra e whakaako ana ia i roto i te temepara; a ia ia po e haere ana, ka noho i te maunga e kiia nei ko te maunga o nga Oriwa.</span> <span class="verse"><a name="38">38</a>A i te atatu ka haere mai nga tangata ki a ia ki te temepara, ki te whakarongo ki a ia.</span> </p></div</div></div></body></html>