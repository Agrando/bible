<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/luke">Luke</a> &gt <strong>Chapter 22</strong></div><p><span class="verse"><a name="1">1</a>Na kua tata te hakari taro rewenakore e kiia nei ko te kapenga.</span> <span class="verse"><a name="2">2</a>A ka rapu nga tohunga nui me nga karaipi ki te pehea e whakamate ai ratou i a ia: i mataku hoki ratou i te iwi.</span> <span class="verse"><a name="3">3</a>Na ka uru a hatana ki a Hura, tona ingoa nei ko Ikariote, ko ia nei tetahi o te tekau ma rua.</span> <span class="verse"><a name="4">4</a>A ka haere ia, ka korero ki nga tohunga nui, ki nga rangatira hoia me pehea e tukua ai ia e ia ki a ratou.</span> <span class="verse"><a name="5">5</a>A ka hari ratou, ka whakaae kia hoatu he moni ki a ia.</span> <span class="verse"><a name="6">6</a>Na ka whakaae ia, ka rapu i te wa pai hei tukunga i a ia ki a ratou i te mea e ngaro atu ana te mano.</span> <span class="verse"><a name="7">7</a>Na ka taka mai te ra o te taro rewenakore i tika nei kia patua te kapenga.</span> <span class="verse"><a name="8">8</a>Ka tonoa e ia a Pita raua ko Hoani ka mea, Tikina, taka te kapenga ma tatou, kia kai ai tatou.</span> <span class="verse"><a name="9">9</a>Na ka mea raua ki a ia, Ko hea koe pai ai kia taka e maua?</span> <span class="verse"><a name="10">10</a>Ka mea ia ki a raua, na, ka tomo korua ki te pa, ka tutaki he tangata ki a korua e mau ana i te kahaka wai; e aru korua i a ia ki te whare e tomo ai ia.</span> <span class="verse"><a name="11">11</a>Ka ki atu ki te tangata i te whare, E mea ana te Kaiwhakaako ki a koe, Kei hea te ruma e kai ai matou ko aku akonga i te kapenga?</span> <span class="verse"><a name="12">12</a>A ka whakaaturia e ia ki a korua he ruma nui i runga, oti rawa te whariki: me taka e korua ki reira.</span> <span class="verse"><a name="13">13</a>Na haere ana raua, a rokohanga atu rite tonu ki tana i korero ai ki a raua: a taka ana e raua te kapenga.</span> <span class="verse"><a name="14">14</a>A ka rite te haora, ka noho ia, ratou ko nga apotoro kotahi tekau ma rua.</span> <span class="verse"><a name="15">15</a>Na ka mea ia ki a ratou, Nui atu toku hiahia kia kai tahi tatou i tenei kapenga, i te mea kahore ano ahau i mate noa:</span> <span class="verse"><a name="16">16</a>Ko taku kupu hoki tenei ki a koutou, E kore ahau e kai i tenei a muri ake nei, kia tino rite ra ano i te rangatiratanga o te Atua.</span> <span class="verse"><a name="17">17</a>Na ka mau ia ki te kapu, ka mutu te whakawhetai, ka mea ia, Tangohia tenei, tuwhaina ma koutou:</span> <span class="verse"><a name="18">18</a>Ko taku kupu hoki tenei ki a koutou, E kore ahau e inu i te hua o te waina, kia tae mai ra ano te rangatiratanga o te Atua.</span> <span class="verse"><a name="19">19</a>Na ka mau ia ki te taro, ka mutu te whakawhetai, ka whawhati, ka hoatu e ia ki a ratou, ka mea, Ko toku tinana tenei e hoatu ana mo koutou: meinga tenei hei whakamahara ki ahau.</span> <span class="verse"><a name="20">20</a>I peratia ano hoki te kapu, i muri iho i te hapa, a i mea ia, Ko te kawenata hou tenei kapu i runga i oku toto e ringihia nei mo koutou.</span> <span class="verse"><a name="21">21</a>Otira, tenei kei ahau nei, kei te tepu, te ringa o te kaituku i ahau.</span> <span class="verse"><a name="22">22</a>E haere ana hoki ra te Tama a te tangata, e pera ana me te mea i whakaritea: otira, aue mo te tangata e tukua ai ia!</span> <span class="verse"><a name="23">23</a>Na ka anga ratou ka rapu ki a ratou ano, ma wai o ratou tenei e mea.</span> <span class="verse"><a name="24">24</a>A ka ara ano he tautohe a ratou, ko wai o ratou e meinga ko te tangata tino nui.</span> <span class="verse"><a name="25">25</a>Na ka mea ia ki a ratou, Ko nga kingi o nga tauiwi e whakarangatira ana ki a ratou; ko te hunga whai mana ki runga i a ratou ka kiia, He hunga atawhai.</span> <span class="verse"><a name="26">26</a>Otiia kaua koutou e pera: engari kia rite ki to muri te mea nui o koutou: kia rite ano te tino tangata ki te kaimahi.</span> <span class="verse"><a name="27">27</a>Ko wai hoki te mea nui, ko ia e noho ana ki te kai, ko te kaimahi ranei? ehara ranei i te tangata e noho ana ki te kai? tenei raia ahau i roto i a koutou te rite nei ki te kaimahi.</span> <span class="verse"><a name="28">28</a>Otira ko koutou te hunga i noho tahi tonu me ahau i oku whakamatautauranga;</span> <span class="verse"><a name="29">29</a>A ka whakarite ahau i te rangatiratanga mo koutou, i te pera me ta toku Matua i whakarite ai moku:</span> <span class="verse"><a name="30">30</a>Kia kai ai, kia inu ai koutou ki taku tepu i toku rangatiratanga; a ka noho koutou ki runga ki nga torona, whakawa ai i nga iwi kotahi tekau ma rua o Iharaira.</span> <span class="verse"><a name="31">31</a>E Haimona, e Haimona, na, kua inoi a Hatana kia riro koe i a ia, kia tataritia ai koe e ia, ano he witi:</span> <span class="verse"><a name="32">32</a>Otiia kua inoi ahau mou, kei hemo tou whakapono: a, kite tahuri mai ano koe, whakakahangia ou teina.</span> <span class="verse"><a name="33">33</a>Na ka mea tera ki a ia, E te Ariki, e pai ana ahau kia haere hei hoa mou ki te whare herehere, ki te mate hoki.</span> <span class="verse"><a name="34">34</a>Ano ra ko ia, Tenei taku kupu ki a koe, e Pita, e kore te tikaokao e tangi aianei, ka toru au whakakahoretanga i tou matau ki ahau.</span> <span class="verse"><a name="35">35</a>A ka mea ia ki a ratou, I taku tononga i a koutou, kahore he peke moni, kahore he putea, kahore he hu, i hapa ranei koutou i tetahi mea? Ka mea ratou, Kahore.</span> <span class="verse"><a name="36">36</a>Ano ra ko ia ki a ratou, Tena ko tenei ki te mea he peke moni ta tetahi, mauria atu, me te putea ano: me ia hoki kahore ana hoari, hokona atu tona kakahu, ka hoko mai ai i tetahi.</span> <span class="verse"><a name="37">37</a>Ko taku kupu hoki tenei ki a koutou, Ko te tikanga tenei, kia rite i ahau te mea kua oti nei te tuhituhi, ara, Kua huihuia ia ki te hunga hara: he tutukitanga hoki to nga mea moku.</span> <span class="verse"><a name="38">38</a>Na ka mea ratou, E te Ariki, na, e rua enei hoari. ka mea ia ki a ratou, Kati ano.</span> <span class="verse"><a name="39">39</a>Na ka puta atu ia, ka haere ki Maunga Oriwa, ko tana hanga hoki tera; me te aru ano ana akonga i a ia.</span> <span class="verse"><a name="40">40</a>A, i ia i taua wahi, ka mea ia ki a ratou, Me inoi kei uru koutou ki te whakamatautauranga.</span> <span class="verse"><a name="41">41</a>Na ka mawehe atu ia i a ratou, kei to te taunga kamaka te matara, a ka tuku i ona turi ka inoi,</span> <span class="verse"><a name="42">42</a>Ka mea, E Pa, ki te pai koe, tangohia atu tenei kapu i ahau: otira kauaka e waiho i taku e pai ai, engari i tau.</span> <span class="verse"><a name="43">43</a>Na ka puta mai ki a ia tetahi anahera i te rangi, e whakakaha ana i a ia.</span> <span class="verse"><a name="44">44</a>A, i te oke o tona wairua, ka hohonu ake tana inoi: ko tona kakawa ka pena i te tepe toto e turuturu iho ana ki te whenua.</span> <span class="verse"><a name="45">45</a>Na ka ara ia i te inoi, a ka tae ki ana akonga, rokohanga atu e moe ana ratou, he ngakau pouri hoki.</span> <span class="verse"><a name="46">46</a>Na ko tana meatanga ki a ratou, He aha koutou ka moe ai? Whakatika ki te inoi, kei uru koutou ki te whakamatautauranga.</span> <span class="verse"><a name="47">47</a>I a ia e korero ana, na, ko te huihuinga tangata, a ko tera e huaina ra ko Hura, ko tetahi o te tekau ma rua, e haere ana i mua i a ratou; a ka whakatata ia ki a Ihu ki te kihi i a ia.</span> <span class="verse"><a name="48">48</a>Ano ra ko Ihu ki a ia, E Hura, he kihi tau hei tuku mo te Tama a te tangata?</span> <span class="verse"><a name="49">49</a>A, no te kitenga o te hunga i tona taha i nga mea tera e tupono, ka mea ratou, E te Ariki, me patu ranei e matou ki te hoari?</span> <span class="verse"><a name="50">50</a>Na haua iho e tetahi o ratou te pononga a te tohunga nui, poroa ana tona taringa matau.</span> <span class="verse"><a name="51">51</a>Na ka oho a Ihu, ka mea, Kati ra i tenei. Whakapakia ana tona taringa, na kua ora.</span> <span class="verse"><a name="52">52</a>Katahi a Ihu ka mea ki nga tohunga nui, ki nga rangatira o te temepara, ki nga kaumatua, i haere atu ki a ia, He tahae ahau i haere mai ai koutou me nga hoari, me nga patu?</span> <span class="verse"><a name="53">53</a>I ahau e noho ana i a koutou i te temepara i ia ra, i ia ra, kihai i totoro mai o koutou ringa ki ahau: otira no koutou tenei haora, ko te kaihanga hoki o te pouri.</span> <span class="verse"><a name="54">54</a>Na ka hopukina ia e ratou, ka arahina atu, a kawea ana ki roto ki te whare o te tino tohunga. Ko Pita ia i aru mai i tawhiti.</span> <span class="verse"><a name="55">55</a>A, no ka oti i a ratou he kapura te tahu ki waenga marae, i a ratou e noho tahi ana, ka noho hoki a Pita i waenganui o ratou.</span> <span class="verse"><a name="56">56</a>Na ka kitea ia e tetahi kotiro, i a ia e noho ana i te marama o te kapura; a matatau tonu te titiro ki a ia, ka mea, I a ia ano hoki tenei.</span> <span class="verse"><a name="57">57</a>Na ka whakakahore ia ki a ia, ka mea, E ko, kahore ahau e mohio ki a ia.</span> <span class="verse"><a name="58">58</a>A taro kau iho ka kite tetahi atu i a ia, ka mea, No ratou hoki koe. Na ka mea a Pita, E mara, kahore.</span> <span class="verse"><a name="59">59</a>A, me te mea kotahi te haora i muri iho, ka tohe ano tetahi atu, ka mea, He pono i a ia ano hoki tenei: no Kariri hoki.</span> <span class="verse"><a name="60">60</a>A ka mea a Pita, E mara, kahore ahau e matau ki tau e mea na. A i reira pu ano, i a ia e korero ana, ka tangi te tikaokao.</span> <span class="verse"><a name="61">61</a>Na ka tahuri te Ariki, ka titiro ki a Pita A ka mahara a Pita ki te kupu a te Ariki, ki tana meatanga ki a ia, E kore e tangi te tikaokao, ka toru au whakakahoretanga i ahau.</span> <span class="verse"><a name="62">62</a>Na haere atu ana a Pita ki waho, a nui atu tona tangi.</span> <span class="verse"><a name="63">63</a>Na ka taunu nga kaipupuri o Ihu ki a ia, ka whiu i a ia.</span> <span class="verse"><a name="64">64</a>Ka koparea ona kanohi, a ka ui ratou ki a ia, ka mea, Poropiti mai, na wai koe i papaki?</span> <span class="verse"><a name="65">65</a>He maha hoki era atu kupu kino i korero ai ratou ki a ia.</span> <span class="verse"><a name="66">66</a>A, i te aonga tonutanga o te ra, ka huihui nga kaumatua o te iwi, nga tohunga nui, me nga karaipi, a arahina atu ana ia ki to ratou runanga, ka mea ratou,</span> <span class="verse"><a name="67">67</a>Ki te mea ko te Karaiti koe, korerotia mai ki a matou. Ano ra ko ia ki a ratou, Ki te korerotia e ahau ki a koutou, e kore koutou e whakapono;</span> <span class="verse"><a name="68">68</a>Ki te ui ahau, e kore koutou e whakahoki kupu mai ki ahau.</span> <span class="verse"><a name="69">69</a>Haere ake nei ka noho te Tama a te tangata ki matau o te kaha o te Atua.</span> <span class="verse"><a name="70">70</a>Na ka mea ratou katoa, Ko te Tama ranei koe a te Atua? Ano ra ko ia ki a ratou, Kua korerotia mai na e koutou ko ahau ia.</span> <span class="verse"><a name="71">71</a>Na ka mea ratou, hei aha ake he kaiwhakaatu ma tatou? kua rongo nei hoki tatou i ta tona mangai.</span> </p></div</div></div></body></html>