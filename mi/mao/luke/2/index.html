<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/luke">Luke</a> &gt <strong>Chapter 2</strong></div><p><span class="verse"><a name="1">1</a>I aua ra ka whakatakotoria he tikanga e Hiha Akuhata kia tuhituhia te ao katoa.</span> <span class="verse"><a name="2">2</a>Ko te tuhituhinga tuatahi tenei i meatia i te wa ko Kuirinia te kawana o Hiria.</span> <span class="verse"><a name="3">3</a>A ka haere nga tangata katoa kia tuhituhia, ia tangata, ia tangata, ki tona ake pa.</span> <span class="verse"><a name="4">4</a>I haere atu ano a Hohepa i Kariri, i te pa, i Nahareta, ki Huria, ki te pa o Rawiri, ko Peterehema te ingoa: no te mea no te whare ia, no te kawei o Rawiri:</span> <span class="verse"><a name="5">5</a>Kia tuhituhia ai raua ko tana wahine taumau, ko Meri, e hapu ana ia.</span> <span class="verse"><a name="6">6</a>A, i a raua i reira, ka rite nga ra e whanau ai ia.</span> <span class="verse"><a name="7">7</a>Na ka whanau tana matamua, a takaia ana e ia ki nga kakahu, ka whakatakotoria ki te takotoranga kai ma nga kararehe; no te mea kahore he wahi mo ratou i te whare.</span> <span class="verse"><a name="8">8</a>I taua wahi hoki etahi hepara e noho koraha ana, e tiaki ana i ta ratou kahui i te po.</span> <span class="verse"><a name="9">9</a>Na tu ana tetahi anahera a te Ariki i o ratou taha, a whiti ana te kororia o te Ariki ki a ratou a tawhio noa; a nui whakaharahara to ratou wehi.</span> <span class="verse"><a name="10">10</a>Na ka mea te anahera ki a ratou, Kaua e mataku: ta te mea he kaikauwhau tenei ahau ki a koutou mo te hari nui, meake puta mai ki te iwi katoa.</span> <span class="verse"><a name="11">11</a>Nonaianei hoki i whanau ai he Kaiwhakaora mo koutou i te pa o Rawiri, ara a te Karaiti, te Ariki.</span> <span class="verse"><a name="12">12</a>Ko te tohu tenei ki a koutou; E kite koutou i te tamaiti ka oti te takai ki te kakahu, e takoto ana i te takotoranga kai ma nga kararehe.</span> <span class="verse"><a name="13">13</a>Na ohorere tonu ko tetahi ope nui o te rangi e tu tahi ana me taua anahera, e whakamoemiti ana ki te Atua, e mea ana,</span> <span class="verse"><a name="14">14</a>Kia whai kororia te Atua i runga rawa, kia mau te rongo ki runga ki te whenua, me te whakaaro pai ki nga tangata.</span> <span class="verse"><a name="15">15</a>A, ka mawehe atu nga anahera i a ratou ki te rangi, ka mea nga hepara tetahi ki tetahi, Tatou ka haere ki Peterehema, kia kite i tenei mea kua puta nei, kua whakapuakina mai nei e te Ariki ki a tatou.</span> <span class="verse"><a name="16">16</a>Na kaika tonu ta ratou haere, a ka kite i a Meri, i a Hohepa, i te tamaiti hoki e takoto ana i te takotoranga kai ma nga kararehe.</span> <span class="verse"><a name="17">17</a>A, no ka kite, ka whakapuakina te mea i korerotia ki a ratou mo tenei tamaiti.</span> <span class="verse"><a name="18">18</a>A miharo ana nga kaiwhakarongo katoa ki enei mea, i korerotia nei ki a ratou e nga hepara.</span> <span class="verse"><a name="19">19</a>Ko Meri ia i ata rongoa i enei mea katoa, me te whakaaroaro i roto i tona ngakau.</span> <span class="verse"><a name="20">20</a>Na ka hoki nga hepara, me te whakakororia, me te whakamoemiti ki te Atua mo nga mea katoa i rongo nei, i kite nei ratou, i rite nei ki nga mea i korerotia ki a ratou.</span> <span class="verse"><a name="21">21</a>A, no ka rite nga ra e waru, e kotia ai te tamaiti, ka huaina tona ingoa ko IHU, ko ta te anahera i hua ai ia te mea kahore ano i hapu tona whaea.</span> <span class="verse"><a name="22">22</a>A ka rite nga ra e purea ai te whaea, e whakaritea ai te ture a Mohi, ka kawea ia e ratou ki Hiruharama, kia tapaea ki te Ariki.</span> <span class="verse"><a name="23">23</a>Kia peratia me te mea i tuhituhia ki te ture a te Ariki, Ko nga tane katoa e oroko puta mai i te kopu, e kiia he tapu ki te Ariki.</span> <span class="verse"><a name="24">24</a>Kia hoatu ano he patunga tapu, te mea i korerotia i roto i te ture a te Ariki, Kia rua kukupa, kia rua ranei pi kukupa.</span> <span class="verse"><a name="25">25</a>Na, i Hiruharama tetahi tangata, ko Himiona te ingoa; he tangata tika, he tangata whakaaro, e tatari ana ki te whakaharinga o Iharaira: kei runga hoki te Wairua Tapu i a ia.</span> <span class="verse"><a name="26">26</a>Na kua whakamaharatia ia e te Wairua Tapu, e kore ia e kite i te mate, kia kite ra ano ia i ta te Ariki Karaiti.</span> <span class="verse"><a name="27">27</a>Na ka haere ia ki te temepara, he meatanga na te Wairua: a i nga matua e mau ana i te tamaiti, i a Ihu, kia meatia ai e raua ki a ia ta te ture i whakarite ai,</span> <span class="verse"><a name="28">28</a>Ka tango ia i a ia ki ona ringa, ka whakapai ki te Atua, ka mea,</span> <span class="verse"><a name="29">29</a>Katahi, e te Ariki, ka tukua tau pononga kia haere i runga i te rangimarie, ka pera me tau i korero ai:</span> <span class="verse"><a name="30">30</a>Ka kite nei hoki oku kanohi i tau whakaoranga,</span> <span class="verse"><a name="31">31</a>Ka whakatakotoria nei e koe ki te aroaro o nga iwi katoa;</span> <span class="verse"><a name="32">32</a>Hei whakamarama e kite ai nga tauiwi, hei kororia hoki mo tau iwi, mo Iharaira.</span> <span class="verse"><a name="33">33</a>A miharo tonu a Hohepa raua ko tona whaea ki nga kupu i korerotia mona.</span> <span class="verse"><a name="34">34</a>Na ka manaaki a Himiona i a raua, a ka mea ki tona whaea, ki a Meri, Nana, ka waiho tenei tama hei takanga, hei aranga, mo te tini o te tangata i roto i a Iharaira; hei tohu hoki e korerotia kinotia;</span> <span class="verse"><a name="35">35</a>Ae ra, ka tika atu ano te hoari, a puta noa i tou ake wairua, e hurahia ai nga whakaaro o nga ngakau maha.</span> <span class="verse"><a name="36">36</a>A tera hoki tetahi ko Ana, he poropiti, he tamahine na Panuera, no te iwi o Ahera; kua kaumatua ia, e whitu nga tau o tona wahinetanga ake i noho ai i te tane;</span> <span class="verse"><a name="37">37</a>He pouaru, kua waru tekau ma wha rawa ona tau e pera ana; heoi kihai i mahue i a ia te temepara; he karakia tonu tana, he nohopuku, he inoi, i te po, i te ao.</span> <span class="verse"><a name="38">38</a>Na ka tae atu ia i taua haora ano, ka whakawhetai ki te Ariki, a korerotia ana ia e ia ki te hunga katoa o Hiruharama e tatari ana ki te whakaoranga.</span> <span class="verse"><a name="39">39</a>A, no ka oti nga mea katoa e rite ana ki ta te Ariki ture, ka hoki ratou ki Kariri, ki to ratou ake pa, ki Nahareta.</span> <span class="verse"><a name="40">40</a>Na ka tupu te tamaiti, ka pakari haere, ka ki i nga whakaaro nunui: a i runga i a ia te aroha noa o te Atua.</span> <span class="verse"><a name="41">41</a>A i haere ona matua i ia tau, i ia tau ki Hiruharama i te hakari o te kapenga.</span> <span class="verse"><a name="42">42</a>A ka tekau ma rua ona tau, ka haere ratou i runga i nga ritenga o te hakari.</span> <span class="verse"><a name="43">43</a>A ka rite nga ra, i a raua e hoki ana, ka whakaware iho te tamaiti, a Ihu, i Hiruharama; kihai hoki ona matua i mohio.</span> <span class="verse"><a name="44">44</a>I mahara hoki raua kei roto ia i te tira, na ka haere, kotahi te ra ki te ara; a ka rapu raua i a ia i roto i nga whanaunga, i a raua tangata hoki i mohio ai.</span> <span class="verse"><a name="45">45</a>A, no te korenga i kitea ia, hoki ana raua ki Hiruharama, ki te rapu i a ia.</span> <span class="verse"><a name="46">46</a>A, muri iho i nga ra e toru ka kitea ia i roto i te temepara, e noho ana i waenganui o nga kaiwhakaako, e whakarongo ana ki a ratou, e ui ana ki a ratou.</span> <span class="verse"><a name="47">47</a>A miharo katoa ki tona matauranga, ki ana korero, te hunga i rongo ki a ia.</span> <span class="verse"><a name="48">48</a>A, no ka kite raua i a ia, ka tino miharo: ka mea tona whaea ki a ia, E tama, he aha koe i penei ai ki a maua? na, pouri noa iho maua ko tou papa, i a maua i rapu nei i a koe.</span> <span class="verse"><a name="49">49</a>Ka mea ia ki a raua, he aha korua i rapu ai i ahau? Kihai korua i mahara kia noho ahau i te whare o toku Matua?</span> <span class="verse"><a name="50">50</a>Heoi kihai raua i matau ki te kupu i korerotia ra e ia ki a raua.</span> <span class="verse"><a name="51">51</a>Na ka haere tahi atu ia me raua ka tae ki Nahareta, ka ngohengohe ia ki a raua: ko tona whaea ia i rongoa i enei kupu katoa i roto i tona ngakau.</span> <span class="verse"><a name="52">52</a>Na ka kake haere a Ihu te whakaaro nui, te kaumatua, ka paingia ano e te Atua, e te tangata.</span> </p></div</div></div></body></html>