<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/luke">Luke</a> &gt <strong>Chapter 24</strong></div><p><span class="verse"><a name="1">1</a>Na i te ra tuatahi o te wiki, i te tino ata po, ka haere mai ratou ki te urupa, me te mau mai i nga mea kakara kua mahia nei e ratou.</span> <span class="verse"><a name="2">2</a>A rokohanga atu e ratou kua hurihia te kamaka i te urupa.</span> <span class="verse"><a name="3">3</a>A ka tomo ratou ki roto; kihai i kitea te tinana o te Ariki, o Ihu.</span> <span class="verse"><a name="4">4</a>Na, i a ratou e pokaikaha ana ki tenei, na, tu ana nga tangata tokorua i o ratou taha, uira tonu nga kakahu.</span> <span class="verse"><a name="5">5</a>Na, i a ratou e mataku ana, e kupapa iho ana o ratou kanohi ki te whenua, ka mea raua ki a ratou, he aha koutou ka rapu ai i te tangata ora i roto i te hunga mate?</span> <span class="verse"><a name="6">6</a>Kahore ia i konei, engari kua ara: kia mahara ki tana i mea ai ki a koutou i a ia ano i Kariri,</span> <span class="verse"><a name="7">7</a>Ki tana meatanga, Kua takoto te tikanga kia tukua te Tama a te tangata ki nga ringa o te hunga hara, kia ripekatia, a i te toru o nga ra ka ara.</span> <span class="verse"><a name="8">8</a>Na ka mahara ratou ki ana kupu;</span> <span class="verse"><a name="9">9</a>A hoki mai ana i te urupa, ka korero i enei mea katoa ki te tekau ma tahi, ki a ratou ko era atu katoa.</span> <span class="verse"><a name="10">10</a>Na ko Meri Makarini ratou ko Hoana, ko Meri whaea o Hemi, ko o ratou hoa wahine, nga kaikorero i enei mea ki nga apotoro.</span> <span class="verse"><a name="11">11</a>A ko te ahua o aua kupu ki ta ratou whakaaro he mea tito noa; kihai i whakaponohia e ratou.</span> <span class="verse"><a name="12">12</a>Katahi ka whakatika a Pita, ka oma ki te urupa: a, ko tona pikonga iho ka kite, ko nga kakahu takai anake e takoto ana; a hoki ana ki tona whare me te miharo ano i roto i a ia ki taua mea i meatia.</span> <span class="verse"><a name="13">13</a>Na tokorua o ratou e haere ana i taua ra ki tetahi kainga, e ono tekau paronga te matara i Hiruharama, ko Emauha te ingoa.</span> <span class="verse"><a name="14">14</a>E korerorero ana hoki raua tetahi ki tetahi ki enei mea katoa i meinga.</span> <span class="verse"><a name="15">15</a>A, i a raua e korerorero ana, e uiui ana ki a raua, na ko Ihu, ko ia tonu, kua whakatata, a haere tahi ana me raua.</span> <span class="verse"><a name="16">16</a>I puritia hoki o raua kanohi, i kore ai raua e mohio ki a ia.</span> <span class="verse"><a name="17">17</a>Na ka mea ia ki a raua, he aha enei kupu e korero nei korua ki a korua, i a korua e haere nei? Na ka tu raua, kihai i korikori, me te ahua pouri.</span> <span class="verse"><a name="18">18</a>Na ka whakahoki tetahi, ko Kereopa te ingoa, ka mea ki a ia, I Hiruharama koe e noho ana, a ko koe anake kahore i mohio ki nga mea kua meinga nei ki reira i enei ra?</span> <span class="verse"><a name="19">19</a>Ka mea ia ki a raua, Ki ehea mea? Ka mea raua ki a ia, Ki nga mea o Ihu o Nahareta, he poropiti hoki ia, he kaha tana mahi, tana kupu, i te aroaro o te Atua, o te iwi katoa:</span> <span class="verse"><a name="20">20</a>Ki tona hoatutanga e nga tohunga nui, e o matou rangatira hoki, kia tukua ki te mate, a ripekatia ana ia.</span> <span class="verse"><a name="21">21</a>I tumanako ano matou ki a ia, mana e whakaora a Iharaira. Na i te taha o enei mea katoa, ko te toru tenei o nga ra i meinga ai enei mea.</span> <span class="verse"><a name="22">22</a>A miharo noa iho matou ki etahi wahine o matou, i haere i te atatu ki te urupa;</span> <span class="verse"><a name="23">23</a>Heoi, i te korenga i kitea e ratou tona tinana, ka hoki mai, ka mea, i kitea ano e ratou he putanga anahera, e ki ana mai kei te ora ia.</span> <span class="verse"><a name="24">24</a>Na ka haere atu etahi o o maua hoa ki te urupa, a rokohanga atu, rite tonu ki ta nga wahine i korero ai: otira kihai ia i kitea.</span> <span class="verse"><a name="25">25</a>Na ko tana meatanga ki a raua, E te hunga whakaarokore, ngakau puhoi ki te whakapono ki nga mea katoa i korero ai nga poropiti:</span> <span class="verse"><a name="26">26</a>Kahore ianei i takoto te tikanga kia pa enei mea ki a te Karaiti, kia tomo ia ki tona kororia?</span> <span class="verse"><a name="27">27</a>Na ka timata ia ki ta Mohi, ki ta nga poropiti katoa, whakaaturia ana ki a raua nga mea mona o nga karaipiture katoa.</span> <span class="verse"><a name="28">28</a>A ka tata ki te kainga i haere ai raua: na ka ahu atu ia, me te mea e haere tonu ana ia.</span> <span class="verse"><a name="29">29</a>Na ka tohe raua ki a ia, ka mea, E noho ki a maua: kua ahiahi hoki, kua titaha te ra. Na ka tomo atu ia, ka noho ki a raua.</span> <span class="verse"><a name="30">30</a>A, i tona nohoanga iho ki a raua ki te kai, ka mau ia ki te taro, ka whakapai, ka whawhati, a hoatu ana ki a raua.</span> <span class="verse"><a name="31">31</a>Na kua kite o raua kanohi, a ka mohio ki a ia; a ngaro whakarere atu ia i a raua.</span> <span class="verse"><a name="32">32</a>A ka mea raua ki a raua, Kihai koia o taua ngakau i mumura i roto i a taua, i a ia e korero ana ki a taua i te ara, e whakaatu ana i nga karaipiture ki a taua?</span> <span class="verse"><a name="33">33</a>Na ka whakatika raua i taua haora ano, a hoki ana ki Hiruharama, a rokohanga atu kua huihui te tekau ma tahi me o ratou hoa,</span> <span class="verse"><a name="34">34</a>E mea ana, Koia rawa ano! kua ara te Ariki, kua puta ki a Haimona.</span> <span class="verse"><a name="35">35</a>Na ka korerotia e raua nga meatanga i te ara, to raua mohiotanga hoki ki a ia i te whatiwhatinga o te taro.</span> <span class="verse"><a name="36">36</a>A, i a raua e korero ana i enei mea, na tera ia tu ana i waenganui o ratou, mea ana ki a ratou, Kia tau te rangimarie ki a koutou.</span> <span class="verse"><a name="37">37</a>Otira koera ana ratou, wehi ana; i mahara hoki he wairua ta ratou i kite ai.</span> <span class="verse"><a name="38">38</a>Na ko tana meatanga ki a ratou, He aha koutou ka pororaru ai? na te aha hoki i puta ake ai nga whakaaroaronga i roto i o koutou ngakau?</span> <span class="verse"><a name="39">39</a>Tirohia oku ringa me oku waewae, ko ahau tonu tenei: whawhakia ahau, kia kite ai koutou; kahore hoki o te wairua kikokiko, wheua ranei, penei i oku e kitea mai na e koutou.</span> <span class="verse"><a name="40">40</a>A, no ka korerotia e ia tenei, ka whakakitea e ia ki a ratou ona ringa me ona waewae.</span> <span class="verse"><a name="41">41</a>A, i a ratou kahore nei i whakapono i te hari, e miharo ana hoki, ka mea ia ki a ratou, he kai ranei ta koutou kei konei?</span> <span class="verse"><a name="42">42</a>Na ka hoatu e ratou ki a ia tetahi ika, he mea tunutunu, me te honi.</span> <span class="verse"><a name="43">43</a>Na ka tango ia, a kainga ana e ia i to ratou aroaro.</span> <span class="verse"><a name="44">44</a>I mea ano ia ki a ratou, Ko nga kupu enei i korero ai ahau ki a koutou, i ahau ano i a koutou, me whakarite nga mea katoa kua oti te tuhituhi i roto i te ture a Mohi, i nga poropiti, i nga waiata, moku.</span> <span class="verse"><a name="45">45</a>Katahi ia ka whakamakoha i o ratou hinengaro, kia matau ai ki nga karaipiture,</span> <span class="verse"><a name="46">46</a>Ka mea ki a ratou, Ko te mea tenei i tuhituhia, ko te tikanga ano tenei, ko te Karaiti kia whakamamaetia, kia ara ano i te hunga mate i te toru o nga ra:</span> <span class="verse"><a name="47">47</a>Kia kauwhautia hoki te ripeneta me te murunga hara i runga i tona ingoa ki nga tauiwi katoa; ki Hiruharama timata ai.</span> <span class="verse"><a name="48">48</a>Na ko koutou hei kaiwhakaatu mo enei mea.</span> <span class="verse"><a name="49">49</a>Nana, maku e tuku ki a koutou te mea i korerotia i mua e toku Matua: otiia e noho koutou ki te pa, ki Hiruharama, kia whiwhi ra ano ki te kaha i runga.</span> <span class="verse"><a name="50">50</a>Na arahina ana ratou e ia ki waho, ki Petani, na kua ara ona ringa, whakapaingia ana ratou e ia.</span> <span class="verse"><a name="51">51</a>A, i a ia e whakapai ana i a ratou, ka mawehe atu ia i a ratou, kahakina atu ana ki te rangi.</span> <span class="verse"><a name="52">52</a>Na ka koropiko ratou ki a ia, a hoki ana ki Hiruharama, he nui hoki te koa:</span> <span class="verse"><a name="53">53</a>A noho tonu ai ratou i te temepara, me te whakapai ki te Atua. Amine.</span> </p></div</div></div></body></html>