<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/luke">Luke</a> &gt <strong>Chapter 23</strong></div><p><span class="verse"><a name="1">1</a>Katahi ka whakatika to ratou huihui katoa, a arahina ana ia ki a Pirato.</span> <span class="verse"><a name="2">2</a>Na ka anga ratou ka whakapa he ki a ia, ka mea, Kua mau i a matou tenei tangata e kukume ke ana i te iwi, e mea ana kia kaua e hoatu te takoha ki a Hiha, e ki ana he kingi ia, ko te Karaiti.</span> <span class="verse"><a name="3">3</a>Na ka ui a Pirato ki a ia, ka mea, Ko koe ranei te kingi o nga Hurai? Ka whakahoki ia ki a ia, ka mea, Kua korerotia mai na e koe.</span> <span class="verse"><a name="4">4</a>Na ko te meatanga a Pirato ki nga tohunga nui, ki nga mano, kahore tetahi he o tenei tangata i mau i ahau.</span> <span class="verse"><a name="5">5</a>A nui atu ta ratou tohe, ka mea, E whakatutehu ana ia i te iwi, e whakaako ana puta noa i Huria, timata mai i Kariri a tae noa mai ki konei.</span> <span class="verse"><a name="6">6</a>I te rongonga ia o Pirato ki Kariri, ka ui, No Kariri ranei tenei tangata?</span> <span class="verse"><a name="7">7</a>A, i tona mohiotanga no te rangatiratanga ia o Herora, ka tonoa ia ki a Herora, i Hiruharama hoki ia i aua ra.</span> <span class="verse"><a name="8">8</a>Na, i te kitenga o Herora i a Ihu, nui rawa tona hari; kua roa ia e hiahia ana kia kite i a ia, he maha hoki nga mea i rangona e ia mona; na ka tumanako ia kia kite i tetahi merekara e meinga ana e ia.</span> <span class="verse"><a name="9">9</a>Na he maha nga kupu i ui ai ia ki a ia; heoi kahore kau he kupu i whakahokia e ia.</span> <span class="verse"><a name="10">10</a>Na tu ana nga tohunga nui me nga karaipi, kaha rawa hoki ta ratou whakapa he ki a ia.</span> <span class="verse"><a name="11">11</a>Na ka whakakorekore a Herora ratou ko ana hoia ki a ia, ka taunu, a ka oti ia te whakakakahu ki te kahu whakapaipai, ka whakahokia atu ki a Pirato.</span> <span class="verse"><a name="12">12</a>I taua rangi ano ka houhia te rongo a Pirato raua ko Herora: i mua hoki e mauahara ana ki a raua.</span> <span class="verse"><a name="13">13</a>Na ka karangatia e Pirato nga tohunga nui, nga rangatira, me te iwi ano,</span> <span class="verse"><a name="14">14</a>Ka mea ia ki a ratou, kua kawea mai nei e koutou tenei tangata ki ahau, me te ki ano kei te kukume ke ia i te iwi: a ka oti nei ia te uiui e ahau i to koutou aroaro, na, kihai i mau i ahau tetahi he o tenei tangata i roto i nga mea i whakapangia nei e koutou ki a ia.</span> <span class="verse"><a name="15">15</a>A kihai ano hoki a Herora: nana ia i whakahoki mai ki a tatou, na, kahore ana mahi e tika ai kia mate ia.</span> <span class="verse"><a name="16">16</a>Na, me whiu ia e ahau, ka tuku atu ai.</span> <span class="verse"><a name="17">17</a>Kua takoto hoki te tikanga kia tukua atu tetahi ki a ratou i te hakari.</span> <span class="verse"><a name="18">18</a>Na ka panui ratou ki te karanga, ka mea, Whakamatea tenei, ko Parapa te tuku mai ki a matou:</span> <span class="verse"><a name="19">19</a>Ko tenei hoki i maka ki te whare herehere mo te nananga i nana ai ia i roto i te pa, mo te patu tangata.</span> <span class="verse"><a name="20">20</a>Na ka mea atu ano a Pirato, he mea hoki nana kia tukua a Ihu;</span> <span class="verse"><a name="21">21</a>Heoi hamama ana ratou, mea ana, Ripekatia ia, ripekatia.</span> <span class="verse"><a name="22">22</a>Ka mea ano ia ki a ratou, ko te toru o nga meatanga, he aha ra te kino i meinga e tenei tangata? Kahore ano i mau i ahau tetahi he ona e mate ai: maku ia e whiu, ka tuku atu ai.</span> <span class="verse"><a name="23">23</a>Otira nui atu o ratou reo ki te tohe, e tono ana kia ripekatia ia. A riro rawa i ta o ratou reo.</span> <span class="verse"><a name="24">24</a>Na ka whakaotia e Pirato kia waiho i ta ratou i tono ai.</span> <span class="verse"><a name="25">25</a>Na ka tukua ano ki a ratou te tangata i maka ki te whare herehere mo te nananga, mo te patu tangata, ta ratou hoki i tono ai; ko Ihu ia i tukua ki ta ratou i pai ai.</span> <span class="verse"><a name="26">26</a>A i a ratou e arahi ana i a ia, ka mau ratou ki tetahi tangata o Hairini, ki a Haimona, e haere mai ana i nga whenua, a utaina ana ki a ia te ripeka, kia amohia i muri i a Ihu.</span> <span class="verse"><a name="27">27</a>Na he nui te huihuinga o te iwi i aru i a ia, me nga wahine hoki e tangi ana, e aue ana ki a ia.</span> <span class="verse"><a name="28">28</a>Na ka tahuri a Ihu ki a ratou, ka mea, E nga tamahine o Hiruharama, kaua e tangi ki ahau, engari me tangi ki a koutou ano, ki a koutou tamariki.</span> <span class="verse"><a name="29">29</a>Tera hoki e puta nga ra e mea ai ratou, Koa tonu nga pakoko, me nga kopu kahore i whanau, me nga u kahore i ngotea.</span> <span class="verse"><a name="30">30</a>Ko reira timata ai ratou te mea ki nga maunga, Horo iho ki runga ki a matou: ki nga pukepuke hoki, Hipokina matou.</span> <span class="verse"><a name="31">31</a>Ki te meinga hoki enei mea e ratou i te rakau e kaimata ana, ko te aha e meatia i te rakau ka maroke?</span> <span class="verse"><a name="32">32</a>Na tera atu etahi tokorua, he hunga mahi kino, e arahina ngatahitia ana me ia kia whakamatea.</span> <span class="verse"><a name="33">33</a>A ka tae ratou ki te wahi e kiia nei ko te Angaanga, ka ripekatia ia ki reira, me aua kaimahi kino, kotahi ki matau, kotahi ki maui.</span> <span class="verse"><a name="34">34</a>Na ka mea a Ihu, E Pa, houhia te rongo ki a ratou: kahore hoki ratou e mohio ki ta ratou e mea nei. A wehewehea ana ona kakahu e ratou he mea maka ki te rota.</span> <span class="verse"><a name="35">35</a>Me te tu ano te iwi matakitaki ai. Ko nga rangatira hoki ka tawai ki a ia, ka mea, Ko era atu i whakaorangia e ia; mana ano ia e whakaora, ki te mea ia ko te Karaiti a te Atua, ko tana i whiriwhiri ai.</span> <span class="verse"><a name="36">36</a>Ko nga hoia etahi i taunu ki a ia, ka haere mai me te kawe mai he winika ki a ia,</span> <span class="verse"><a name="37">37</a>Ka mea, Ki te mea ko koe te Kingi o nga Hurai, whakaora i a koe.</span> <span class="verse"><a name="38">38</a>A tera te mea i tuhituhia ki runga ake i a ia, KO TE KINGI TENEI O NGA HURAI.</span> <span class="verse"><a name="39">39</a>Na ko tetahi o nga kaimahi kino i whakairia ra i kohukohu ki a ia, i mea, Ki te mea ko te Karaiti koe, whakaorangia koe, maua hoki.</span> <span class="verse"><a name="40">40</a>Na ka whakahoki tetahi, ka riri ki a ia, ka mea, E kore ranei koe e wehi ki te Atua, kei tenei mate tahi nei hoki koe?</span> <span class="verse"><a name="41">41</a>Ka tika raia to taua; ka whiwhi hoki taua ki nga mea e tika ana mo a taua hanga: ko tenei ia kahore ana mahi he.</span> <span class="verse"><a name="42">42</a>Na ko tana meatanga ki a Ihu, E te Ariki, kia mahara koe ki ahau ina haere mai koe i runga i tou rangatiratanga.</span> <span class="verse"><a name="43">43</a>Ano ra ko Ihu ki a ia, he pono taku e mea nei ki a koe, Ko aianei koe noho ai ki ahau ki Pararaiha.</span> <span class="verse"><a name="44">44</a>Na kua tata ki te ono o nga haora, a ka pouri a runga o te whenua katoa, tae noa ki te iwa o nga haora.</span> <span class="verse"><a name="45">45</a>I pouri hoki te ra, a i wahia te arai o te whare tapu i waenganui pu.</span> <span class="verse"><a name="46">46</a>A nui atu te reo o Ihu ki te karanga; i mea ia, E Pa, tenei toku wairua ka tukua atu nei ki ou ringa: ka mutu enei kupu, ka hemo ia.</span> <span class="verse"><a name="47">47</a>A, i te kitenga o te keneturio i taua mea, ka whakakororia ia i te Atua, ka mea, he pono he tangata tika tenei.</span> <span class="verse"><a name="48">48</a>Me te hunga katoa hoki i huihui mai ki te matakitaki, i to ratou kitenga i aua mea i meatia ra, ka patuki i o ratou uma, a hoki ana.</span> <span class="verse"><a name="49">49</a>A ko te hunga katoa i mohio ki a ia, ratou ko nga wahine i aru mai i a ia i Kariri, i tu mai i tawhiti, matakitaki ai ki enei mea.</span> <span class="verse"><a name="50">50</a>Na tera tetahi tangata, ko Hohepa te ingoa, he tangata noho runanga; he tangata pai, he tangata tika:</span> <span class="verse"><a name="51">51</a>Kihai ia i whakaae ki to ratou whakaaro, ki ta ratou mahi; no Arimatia ia, no tetahi pa o nga Hurai: a he tangata ia e tatari ana ki te rangatiratanga o te Atua.</span> <span class="verse"><a name="52">52</a>I haere ia ki a Pirato, a tonoa ana e ia te tinana o Ihu.</span> <span class="verse"><a name="53">53</a>Na, ka tangohia iho e ia taua tinana, a takaia ana ki te rinena, ka waiho ki te rua i haua ki roto ki te kohatu, kahore hoki i takoto noa tetahi tangata ki reira.</span> <span class="verse"><a name="54">54</a>Na ko te ra takanga hakari ia, a meake puao te hapati.</span> <span class="verse"><a name="55">55</a>I aru ano nga wahine i haere tahi mai nei me ia i Kariri, a kite ana i te urupa, i te whakatakotoranga ano o tona tinana.</span> <span class="verse"><a name="56">56</a>Na ka hoki ratou, ka mahi i nga mea kakara, i nga hinu. A noho ana i te hapati, he whakaaro hoki ki te ture.</span> </p></div</div></div></body></html>