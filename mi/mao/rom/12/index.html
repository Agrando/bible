<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/rom">Romans</a> &gt <strong>Chapter 12</strong></div><p><span class="verse"><a name="1">1</a>Koia ahau ka inoi nei ki a koutou, e oku teina, kia whakaaroa nga mahi a te Atua, kia tapaea atu o koutou tinana hei whakahere ora, tapu, e manakohia ana e te Atua, he mahi na to koutou hinengaro.</span> <span class="verse"><a name="2">2</a>Kaua hoki to koutou ahua e rite ki to tenei ao: engari kia puta ke, ara kia whakahoutia o koutou hinengaro, kia whakamatautauria ai e koutou ta te Atua e pai ai, te mea e pai ana, e manakohia ana, e tino rite ana.</span> <span class="verse"><a name="3">3</a>Ko taku kupu hoki tenei ki nga tangata katoa i roto i a koutou, he mea na te aroha noa i homai nei ki ahau, Kaua e hira ake te whakaaro o tetahi ki a ia ano i te mea i tika kia whakaaroa e ia; engari kia ata whakaaro, kia rite ki te wahi o te wha kapono i tuwhaina e te Atua ki tena, ki tena.</span> <span class="verse"><a name="4">4</a>E rite ana hoki ki o tatou wahi ka maha nei i te tinana kotahi, kihai ia i kotahi te mahi ma aua wahi katoa:</span> <span class="verse"><a name="5">5</a>Waihoki ko tatou tokomaha nei, he tinana kotahi i roto i a te Karaiti, ko tatou takitahi ia, he wahi tetahi no tetahi.</span> <span class="verse"><a name="6">6</a>Na ka rere ke nei nga mea i homai ki a tatou, he mea e rite ana ki te aroha noa i homai ki a tatou, ki te mea he mahi poropiti, me poropiti, kia rite ano ki te rahi o to tatou whakapono;</span> <span class="verse"><a name="7">7</a>He mahi minita, kia u tatou ki ta tatou mahi minita; ko te kaiwhakaako, kia u ki tana mahi whakaako;</span> <span class="verse"><a name="8">8</a>Ko te kaiwhakahauhau, kia u ki tana whakahauhau; ko te kaihoatu, kia mahorahora te ngakau; ko te kaiwhakahaere kia uaua ki tana mahi, a ko te kaiatawhai kia ngahau te ahua.</span> <span class="verse"><a name="9">9</a>Ko te aroha, hei te mea tinihangakore. Kia whakarihariha ki te kino; kia u ki te pai.</span> <span class="verse"><a name="10">10</a>Ka aroha ki nga teina, kia tino pono te aroha tetahi ki tetahi; ka whakahonore, kia nui ta tetahi i tetahi.</span> <span class="verse"><a name="11">11</a>Kia uaua, kaua e mangere; kia toko tonu ake te wairua; me te mahi ano ki te Ariki;</span> <span class="verse"><a name="12">12</a>Kia hari i runga i te tumanako; kia manawanui ki te whakapawera; kia u ki te inoi;</span> <span class="verse"><a name="13">13</a>Whakawhiwhia te hunga tapu ina rawakore; kia mau ki te atawhai manuhiri.</span> <span class="verse"><a name="14">14</a>Manaakitia te hunga e tukino ana i a koutou: manaakitia, kaua e kanga.</span> <span class="verse"><a name="15">15</a>Kia hari tahi me te hunga hari, kia tangi tahi me te hunga tangi.</span> <span class="verse"><a name="16">16</a>Kia kotahi te whakaaro o koutou tetahi ki tetahi. Kaua e whakakake te whakaaro, engari me whakaiti ki nga mea papaku. Kei mea ake koutou he mohio koutou.</span> <span class="verse"><a name="17">17</a>Kaua e utua ta tetahi kino ki te kino. Whakaaroa ko nga mea e pai ana ki mua i te aroaro o nga tangata katoa.</span> <span class="verse"><a name="18">18</a>Ki te taea, whakapaua ta koutou kia mau te rongo ki nga tangata katoa.</span> <span class="verse"><a name="19">19</a>Aua e rapu utu mo koutou, e oku hoa aroha, engari whakaatea atu i te riri: kua oti hoki te tuhituhi, Maku te rapu utu; maku te hoatu utu, e ai ta te Ariki.</span> <span class="verse"><a name="20">20</a>Na, ki te matekai tou hoariri, whangainga; ki te matewai, whakainumia: ki te penei hoki tau mahi, ka purangatia e koe he waro kapura ki tona matenga.</span> <span class="verse"><a name="21">21</a>Kei hinga koe i te kino, engari kia hinga te kino i tou pai.</span> </p></div</div></div></body></html>