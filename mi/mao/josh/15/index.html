<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/josh/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/josh">Joshua</a> &gt <strong>Chapter 15</strong></div><p><span class="verse"><a name="1">1</a>Na ko te rota o te iwi o nga tama a Hura, he mea whakarite ki o ratou hapu, i tae atu ki te rohe ki a Eroma, ki te koraha o Hini ra ano whaka te tonga, ki te pito whakamutunga ki te tonga.</span> <span class="verse"><a name="2">2</a>Ko to ratou rohe ki te tonga kei te pito ra ano o te Moana Tote, kei te matamata e anga ana whaka te tonga:</span> <span class="verse"><a name="3">3</a>Na ka rere whaka te tonga o te pinakitanga o Akarapimi, ka haere atu ki Hini, a ka ahu whakarunga i te taha ki te tonga o Kareheparenea, na haere tonu, kei Heterono, ka anga ki runga, ki Arara, na ka whawhe kei Karakaa:</span> <span class="verse"><a name="4">4</a>Na haere tonu whaka Atamono, a puta atu ki te awa o Ihipa; na ko nga pakarutanga atu o tena rohe kei te moana: ko te rohe tenei ki a koutou ki te tonga.</span> <span class="verse"><a name="5">5</a>A ko te rohe ki te rawhiti ko te Moana Tote tae noa ki te kongutuawa o Horano. A ko te rohe i te taha ki te raki i te kokoru o te moana i te kongutuawa o Horano:</span> <span class="verse"><a name="6">6</a>A ka haere te rohe ki runga, ki Petehokora, a haere tonu i te raki o Petearapa; a ka ahu te rohe ki runga, ki te kohatu o Pohana tama a Reupena:</span> <span class="verse"><a name="7">7</a>Na haere tonu te rohe ki runga, ki Repiri, atu i te raorao o Akoro, na ka anga atu whaka te raki ki te ritenga o Kirikara, o te wahi i mua mai o te pikitanga ki Arumine, ki tera i te taha tonga o te awa: a i haere tonu te rohe ma nga wai o Enehem ehe, a ko ona pakarutanga atu i Enerokere:</span> <span class="verse"><a name="8">8</a>A i rere whakarunga te rohe ra te raorao o te tama a Hinomo ma te taha o to te Iepuhi whaka te tonga, ara o Hiruharama: a i haere tonu te rohe ki te tihi o te maunga e whakapae ana i mua o te raorao o Hinomo, whaka te hauauru, ki tera i te pito r awa o te raorao o Repaima whaka te raki:</span> <span class="verse"><a name="9">9</a>A i whakatakotoria atu te rohe i te tihi o te maunga ki te puna wai o Nepetoa, a i puta atu ki nga pa o Maunga Eperona; a i whakatakotoria atu te rohe ki Paara, ara ki Kiriata Tearimi:</span> <span class="verse"><a name="10">10</a>Katahi ka whawhe atu te rohe i Paara, whaka te hauauru, ki Maunga Heira, a haere tonu atu ki te taha o Maunga Tearimi, ara o Keharono, ki te taha ki te raki, a ka heke ki raro ki Petehemehe, a haere tonu atu ki Timina:</span> <span class="verse"><a name="11">11</a>A i puta tonu atu te rohe ki te taha o Ekerono, whaka te raki; a i whakatakotoria atu te rohe ki Hikirono, a haere tonu atu ki Maunga Paara, a puta tonu atu ki Iapaneere: a pakaru rawa atu te rohe kei te moana.</span> <span class="verse"><a name="12">12</a>A ko te rohe ki te hauauru kei te moana nui me tona pareparenga. Ko te rohe tenei ki nga tama a Hura a tawhio noa, ki tenei hapu, ki tenei hapu o ratou.</span> <span class="verse"><a name="13">13</a>A i hoatu e ia he wahi ki a Karepe, ki te tama a Iepune i roto i nga tama a Hura, he mea ki mai hoki na Ihowa ki a Hohua, ko Kiriata Arapa, ara ko Heperona, ko taua Arapa nei te papa o Anaka.</span> <span class="verse"><a name="14">14</a>Na ka peia e Karepe i reira nga tama tokotoru a Anaka, a Hehai, a Ahimana, a Taramai, nga tama a Anaka.</span> <span class="verse"><a name="15">15</a>Na ka haere atu ia i reira ki runga, ki nga tangata o Repiri: na ko te ingoa o Repiri i mua ko Kiriata Hepere.</span> <span class="verse"><a name="16">16</a>Na ka mea a Karepe, Ko te tangata e patua ai a Kiriata Hepere, a ka horo i a ia, ka hoatu e ahau a Akaha, taku tamahine hei wahine mana.</span> <span class="verse"><a name="17">17</a>Na ka horo i a Otoniere, i te tama a Kenaha, a te teina o Karepe; a hoatu ana e ia tana tamahine, a Akaha hei wahine mana.</span> <span class="verse"><a name="18">18</a>A, i a ia e haere atu ana ki a ia, ka whakakikitia e ia te tane kia tonoa he mara i tona papa: a ka marere atu ia ki raro i te kaihe; na ka mea a Karepe ki a ia, He aha tau?</span> <span class="verse"><a name="19">19</a>Na ka mea ia, Homai he manaaki ki ahau; i te mea kua whakanohoia ahau e koe ki te whenua i te tonga, homai ano hoki etahi puna wai ki ahau. Na hoatu ana e ia ki a ia nga puna o runga me nga puna o raro.</span> <span class="verse"><a name="20">20</a>Ko te wahi tupu tenei o te iwi o nga tama a Hura, o o ratou hapu.</span> <span class="verse"><a name="21">21</a>A ko nga pa whakamutunga o te iwi o nga tama a Hura, ki te taha ki Eroma, whaka te tonga, ko Kapateere, ko Erere, ko Iakuru,</span> <span class="verse"><a name="22">22</a>Ko Kinaha, ko Rimona, ko Arara,</span> <span class="verse"><a name="23">23</a>Ko Kerehe, ko Hatoro, ko Itinana,</span> <span class="verse"><a name="24">24</a>Ko Tiwhi, ko Tereme, ko Pearoto,</span> <span class="verse"><a name="25">25</a>Ko Hatoro, ko Harata, ko Kerioto, ko Heterono, ara ko Hatoro,</span> <span class="verse"><a name="26">26</a>Ko Amama, ko Hema, ko Morara,</span> <span class="verse"><a name="27">27</a>Ko Hatarakara, ko Hehemono, ko Peteperete,</span> <span class="verse"><a name="28">28</a>Ko Hatarahuara, ko Peerehepa, ko Pitiotia,</span> <span class="verse"><a name="29">29</a>Ko Paara, ko Iimi, ko Eteme,</span> <span class="verse"><a name="30">30</a>Ko Eretorara, ko Kehiri, ko Horema,</span> <span class="verse"><a name="31">31</a>Ko Tikiraka, ko Maramana, ko Hanahana,</span> <span class="verse"><a name="32">32</a>Ko Repaoto, ko Hirihimi, ko Aina, ko Rimono: e rua tekau ma iwa nga pa katoa me nga kainga o aua pa.</span> <span class="verse"><a name="33">33</a>O te mania ko Ehetaoro, ko Torea, ko Ahena,</span> <span class="verse"><a name="34">34</a>Ko Tanoa, ko Enekanimi, ko Tapua, ko Enama,</span> <span class="verse"><a name="35">35</a>Ko Iaramuta, ko Aturama, ko Hokoho, ko Ateka,</span> <span class="verse"><a name="36">36</a>Ko Haraimi, ko Aritaimi, ko Kerera, ko Kererotaimi; kotahi tekau ma wha nga pa me nga kainga o aua pa.</span> <span class="verse"><a name="37">37</a>Ko Tenana, ko Haraha, ko Mikirarakara,</span> <span class="verse"><a name="38">38</a>Ko Rireana, ko Mihipe, ko Iokoteere,</span> <span class="verse"><a name="39">39</a>Ko Rakihi, ko Pohokata, ko Ekerona,</span> <span class="verse"><a name="40">40</a>Ko Kapono, ko Rahamama, ko Kitirihi,</span> <span class="verse"><a name="41">41</a>Ko Kereroto, ko Peterakono, ko Naama, ko Makera; kotahi tekau ma wha nga pa me nga kainga o aua pa.</span> <span class="verse"><a name="42">42</a>Ko Ripina, ko Etere, ko Ahana,</span> <span class="verse"><a name="43">43</a>Ko Ipita, ko Ahena, ko Netipi,</span> <span class="verse"><a name="44">44</a>Ko Keira, ko Akatipi, ko Mareha: e iwa nga pa, me nga kainga o aua pa.</span> <span class="verse"><a name="45">45</a>Ko Ekerono me ona pa ririki, me ona kainga:</span> <span class="verse"><a name="46">46</a>Ko nga pa katoa e tata ana ki Aharoro o Ekerono atu a tae noa ki te moana, me nga kainga ano hoki o reira.</span> <span class="verse"><a name="47">47</a>Ko Aharoro me ona pa ririki, me ona kainga, ko Kaha me ona pa ririki, me ona kainga tae noa ki te awa o Ihipa, ki te moana nui ano hoki, me tona pareparenga.</span> <span class="verse"><a name="48">48</a>A, o nga maunga, ko Hamiri, ko Iatiri, ko Hokoho,</span> <span class="verse"><a name="49">49</a>Ko Ranaha, ko Kiriatahana, ara ko Repiri,</span> <span class="verse"><a name="50">50</a>Ko Anapa, ko Ehetomo, ko Animi,</span> <span class="verse"><a name="51">51</a>Ko Kohena, ko Horono, ko Kiroho; kotahi tekau ma tahi nga pa, me nga kainga o aua pa.</span> <span class="verse"><a name="52">52</a>Ko Arapa, ko Rumaha, ko Eheana,</span> <span class="verse"><a name="53">53</a>Ko Ianumu, ko Petetapua, ko Apeka,</span> <span class="verse"><a name="54">54</a>Ko Humuta, ko Kiriata Arapa, ara ko Heperona, ko Tioro; e iwa nga pa, me nga kainga o aua pa.</span> <span class="verse"><a name="55">55</a>Ko Maono, ko Karamere, ko Tiwhi, ko Iutaha,</span> <span class="verse"><a name="56">56</a>Ko Ietereere, ko Iokoreama, ko Tanoa,</span> <span class="verse"><a name="57">57</a>Ko Kaini, ko Kipea, ko Timina; kotahi tekau nga pa me nga kainga o aua pa.</span> <span class="verse"><a name="58">58</a>Ko Harahuru, ko Peteturu, ko Keroro,</span> <span class="verse"><a name="59">59</a>Ko Maarata, ko Peteanoto, ko Eretekono; e ono nga pa, me nga kainga o aua pa.</span> <span class="verse"><a name="60">60</a>Ko Kiriatapaara, ara ko Kiriata Tearimi, ko Rapa; e rua nga pa, me nga kainga o aua pa.</span> <span class="verse"><a name="61">61</a>O te koraha, ko Petearapa, ko Mirini, ko Hekaka,</span> <span class="verse"><a name="62">62</a>Ko Nipihana, me te Pa Tote, me Enekeri; e ono nga pa, me nga kainga o aua pa.</span> <span class="verse"><a name="63">63</a>Ko nga Iepuhi ia, ko nga tangata o Hiruharama, kihai ratou i taea te pei e nga tama a Hura: heoi noho tahi ana nga Iepuhi me nga tama a Hura ki Hiruharama a taea noatia tenei ra.</span> </p></div</div></div></body></html>