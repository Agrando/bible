<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/jonah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/jonah">Jonah</a> &gt <strong>Chapter 2</strong></div><p><span class="verse"><a name="1">1</a>Katahi a Hona ka inoi ki a Ihowa, ki tona Atua, i roto i te kopu o te ika,</span> <span class="verse"><a name="2">2</a>I mea ia, I karanga ahau, he ngakau mamae noku, ki a Ihowa; a whakahoki mai ana ia ki ahau; i tangi atu ahau i roto i te kopu o te reinga, a whakarongo ana koe ki toku reo.</span> <span class="verse"><a name="3">3</a>I maka hoki ahau e koe ki te rire, ki waenga moana, a karapotia ana ahau e nga roma; tika ana au tuatea katoa me au ngaru i runga i ahau.</span> <span class="verse"><a name="4">4</a>Na ka mea ahau, Kua oti ahau te pei i mua i ou kanohi; otiia tera ahau e titiro atu ano ki tou temepara tapu.</span> <span class="verse"><a name="5">5</a>Karapotia ana ahau e te wai, tae tonu iho ki te wairua; i oku taha katoa te rire a taka noa; he rimu nga takai o toku mahunga.</span> <span class="verse"><a name="6">6</a>I haere ahau ki raro ki nga take o nga maunga; kopia ana ahau e te whenua me ona tutaki ake ake; heoi whakaputaina ake ana e koe toku ora i roto i te poka, e Ihowa, e toku Atua.</span> <span class="verse"><a name="7">7</a>I te hemonga o toku wairua i roto i ahau, i mahara ahau ki a Ihowa: i tae atu ano taku inoi ki a koe ki tou temepara tapu.</span> <span class="verse"><a name="8">8</a>Ko te hunga e pupuri ana i nga mea tekateka noa e whakarere ana i te atawhai mo ratou.</span> <span class="verse"><a name="9">9</a>Ko ahau ia ka mea patunga tapu ki a koe i runga i te reo whakawhetai; ka whakamana e ahau aku kupu taurangi. Na Ihowa te whakaoranga.</span> <span class="verse"><a name="10">10</a>Na ka korero a Ihowa ki te ika, a ka ruakina e tera a Hona ki te wahi maroke.</span> </p></div</div></div></body></html>