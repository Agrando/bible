<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>Ko te waiata o nga waiata, ko ta Horomona.</span> <span class="verse"><a name="2">2</a>Kia kihia ahau e ia ki nga kihi a tona mangai: he pai atu hoki tou aroha i te waina.</span> <span class="verse"><a name="3">3</a>He kakara pai to ou hinu; ko tou ingoa ano he hinu kua oti te riringi; na reira i aroha ai nga wahine ki a koe.</span> <span class="verse"><a name="4">4</a>Kumea ahau; ka rere atu matou, ka whai i a koe: kua oti ahau te kawe e te kingi ki ona ruma: ka koa matou, ka hari ki a koe; engari tou aroha i te waina hei maharatanga atu ma matou: e tika ana to ratou aroha ki a koe.</span> <span class="verse"><a name="5">5</a>He mangu ahau, otiia he ataahua ano, e nga tamahine o Hiruharama, rite tonu ano ki nga teneti o Kerara, ki nga kakahu tauarai o Horomona.</span> <span class="verse"><a name="6">6</a>Kaua e titiro mai ki ahau, no te mea he parauri ahau, no te mea kua tahuna ahau e te ra. I riri nga tama a toku whaea ki ahau, meinga ana ahau e ratou hei kaitiaki mo nga mara waina; ko taku mara ia, ko taku ake, kihai i tiakina e ahau.</span> <span class="verse"><a name="7">7</a>Whakaaturia mai ki ahau, e ta toku wairua e aroha nei, ko hea koe whangai ai, ko hea koe mea ai i tau kahui kia takoto i te poutumarotanga; kia rite ahau hei aha ki te mahunga taupoki i te taha o nga kahui a ou hoa?</span> <span class="verse"><a name="8">8</a>Ki te kore koe e mohio, e te mea ataahua rawa o nga wahine, haere atu i runga i nga takahanga o nga hipi, ka whangai i au kuao koati i te taha o nga nohoanga o nga hepara.</span> <span class="verse"><a name="9">9</a>Kua whakaritea koe e ahau, e taku e aroha nei, ki tetahi o nga hoiho o nga hariata a Parao.</span> <span class="verse"><a name="10">10</a>He ataahua ou paparinga i nga whiri o nga makawe, tou kaki i nga tautau o nga mea whakapaipai.</span> <span class="verse"><a name="11">11</a>Ka hanga e matou etahi mekameka koura mou, he mea tia ki te hiriwa.</span> <span class="verse"><a name="12">12</a>I te kingi e noho ana i tona tepu, ka puta te kakara o toku nara.</span> <span class="verse"><a name="13">13</a>Ko te rite ki ahau o taku e aroha nei kei te paihere maira, e takoto nei i waenganui i oku u.</span> <span class="verse"><a name="14">14</a>He tautau hena ki ahau taku e aroha nei, i nga mara waina o Enekeri.</span> <span class="verse"><a name="15">15</a>Nana, he ataahua koe, e taku e aroha nei; nana, he purotu koe; ko ou kanohi kei te kukupa.</span> <span class="verse"><a name="16">16</a>Nana, he ataahua koe, e taku kaingakau, ae ra, he ahuareka: matomato tonu ano hoki to taua moenga.</span> <span class="verse"><a name="17">17</a>He hita nga kurupae o to taua whare, he kauri nga heke.</span> </p></div</div></div></body></html>