<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>Ano te ataahua o ou waewae i roto i ou hu, e te tamahine a te rangatira! Ko nga hononga o ou huha, koia ano kei o nga peara, he mea hanga na nga ringa o te kaimahi mohio.</span> <span class="verse"><a name="2">2</a>Ko tou pito, koia ano kei te oko porotaka, kihai i hapa i te waina whakaranu; ko tou kopu, ano he puranga witi kua oti te karapoti ki nga rengarenga.</span> <span class="verse"><a name="3">3</a>Ko ou u e rua, ano ko nga kuao e rua, he mahanga na te anaterope.</span> <span class="verse"><a name="4">4</a>Ko tou kaki ano he pourewa rei; ko ou kanohi, ano ko nga roto wai i Hehepona, i te kuwaha o Peterapimi; ko tou ihu, ano ko te pourewa o Repanona, e titiro atu nei ki Ramahiku.</span> <span class="verse"><a name="5">5</a>Ko tou mahunga i runga i a koe rite tonu ki Karamere, a ko te makawe o tou mahunga ki te papura; e mau herehere ana te kingi i roto i ona uru.</span> <span class="verse"><a name="6">6</a>Ano te ataahua, ano te pai ou, e te mea e arohaina ana, ahuareka tonu!</span> <span class="verse"><a name="7">7</a>Rite tonu koe ki te nikau i a koe e tu nei, a ko ou u ki nga tautau karepe.</span> <span class="verse"><a name="8">8</a>I mea ahau, Ka pikitia e ahau te nikau, ka hopukia atu e ahau ona manga: kia rite ou u ki nga tautau o te waina, te kakara o tou ha ki te aporo;</span> <span class="verse"><a name="9">9</a>A ko tou mangai kia rite ki te waina tino pai e mania nei tana heke ma taku e aroha nei, e rere ana na nga ngutu o te hunga e moe ana.</span> <span class="verse"><a name="10">10</a>Kei taku e aroha nei ahau; ko ahau ano tana e hiahia ai.</span> <span class="verse"><a name="11">11</a>Haere mai, e taku e aroha nei, taua ka haere ki te parae, ka moe taua ki nga pa ririki.</span> <span class="verse"><a name="12">12</a>Kia moata to taua maranga ki nga mara waina; kia kite ai, e tupu ana ranei te waina, kua puta ranei te karepe hou, e kopuku ana ranei nga pamekaranete; ko reira hoatu ai e ahau toku aroha ki a koe.</span> <span class="verse"><a name="13">13</a>Kei te patu te kakara o nga manitareki, kei o taua kuwaha ano nga momo hua papai katoa, nga mea hou, nga mea tawhito, he mea rongoa naku mau, e taku e aroha nei.</span> </p></div</div></div></body></html>