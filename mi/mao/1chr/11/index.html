<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>Na ka huihui a Iharaira katoa ki a Rawiri ki Heperona, a ka mea, Tenei matou, he wheua nou, he kikokiko nou.</span> <span class="verse"><a name="2">2</a>I mua ake nei, i te mea ano ko Haora te kingi, ko koe te kaikawe atu, te kaikawe mai, i a Iharaira: kua korerotia ano koe e Ihowa, e tou Atua, Ko koe hei hepara mo taku iwi, mo Iharaira, ko koe ano hei tino tangata mo taku iwi, mo Iharaira.</span> <span class="verse"><a name="3">3</a>Na ka haere nga kaumatua katoa o Iharaira ki te kingi, ki Heperona, ka whakarite kawenata a Rawiri ki a ratou ki Heperona ki te aroaro o Ihowa: a whakawahia ana e ratou a Rawiri hei kingi mo Iharaira, ko ta Ihowa hoki i ki ai, ara ko ta Hamuera.</span> <span class="verse"><a name="4">4</a>Na ka haere a Rawiri ratou ko Iharaira katoa ki Hiruharama, ara ki Iepuhu; i reira ano nga Iepuhi, nga tangata whenua.</span> <span class="verse"><a name="5">5</a>Na ka mea nga tangata o Iepuhu ki a Rawiri, E kore koe e tae mai ki konei. Heoi kua riro i a Rawiri te pourewa i Hiona; ko te pa ia o Rawiri.</span> <span class="verse"><a name="6">6</a>Na ka mea a Rawiri, Ko te tangata mana te patu tuatahi ki nga Iepuhi, hei tino tangata ia, hei rangatira. Na ko Ioapa tama a Teruia kua tae wawe, a meinga ana ko ia te tino tangata.</span> <span class="verse"><a name="7">7</a>Na ka noho a Rawiri ki te pourewa; koia i huaina ai e ratou a reira ko te pa o Rawiri.</span> <span class="verse"><a name="8">8</a>A i hanga e ia te pa a tawhio noa, o Miro mai a taka noa; a na Ioapa i whakaora tera atu wahi o te pa.</span> <span class="verse"><a name="9">9</a>Na ka tino nui haere a Rawiri, i a ia hoki a Ihowa, te Atua o nga mano.</span> <span class="verse"><a name="10">10</a>Na ko nga tino tangata enei a Rawiri, i kaha rawa nei me ia mo tona rangatiratanga, ratou ko Iharaira katoa, hei whakakingi i a ia; hei pera me ta Ihowa i ki ai mo Iharaira.</span> <span class="verse"><a name="11">11</a>A ko te tokomaha tenei o nga marohirohi a Rawiri: ko Iahopeama, tama a tetahi Hakamoni, te rangatira o te toru tekau; i ara ake tana tao ki nga rau e toru a patua iho e ia i te whakaekenga kotahi.</span> <span class="verse"><a name="12">12</a>I muri i a ia ko Ereatara tama a Roro Ahohi; ko ia tetahi o nga marohirohi tokotoru.</span> <span class="verse"><a name="13">13</a>I a Rawiri ia i Paharamime, a i huihui nga Pirihitini ki reira ki te whawhai, a i reira tetahi wahi whenua e kapi ana i te parei; na kua rere te iwi i te aroaro o nga Pirihitini.</span> <span class="verse"><a name="14">14</a>Na tu ana raua i waenganui o taua wahi, a ka mau i a raua, patua iho e raua nga Pirihitini: na nui atu te whakaoranga i whakaora ai a Ihowa.</span> <span class="verse"><a name="15">15</a>Na ka haere nga rangatira tokotoru, no te toru tekau, ki raro, ki te kamaka ki a Rawiri, ki te ana o Aturama: a ko te ope o nga Pirihitini i te raroraro i Repaima e noho a puni ana.</span> <span class="verse"><a name="16">16</a>Na i roto a Rawiri i te pourewa i taua wa, a ko nga hoia pupuri a nga Pirihitini i Peterehema i taua wa.</span> <span class="verse"><a name="17">17</a>Na ka minamina a Rawiri, a ka mea, Aue, me he tangata hei mea wai mai moku i te puna i Peterehema, i tera i te kuwaha!</span> <span class="verse"><a name="18">18</a>Na tika ana taua tokotoru na waenganui o te puni o nga Pirihitini, a utuhia mai ana he wai i te puna o Peterehema, i tera i te kuwaha; tangohia ana e ratou, mauria ana ki a Rawiri: otiia kihai a Rawiri i pai ki te inu, engari ringihia ana e ia h ei mea ki a Ihowa.</span> <span class="verse"><a name="19">19</a>I mea ia, Aue, ma toku Atua ahau e arai kei mea i tenei! kia inumia koia e ahau nga toto o enei tangata, me i kotahi nei kua mate? me i kotahi hoki ratou kua mate i te tikinga atu. Na reira i kore ai ia i pai ki te inu. Ko enei nga mahi a aua to a tokotoru.</span> <span class="verse"><a name="20">20</a>Na ko Apihai teina o Ioapa te rangatira o taua tokotoru; i ara ake tana tao ki nga rau e toru, patua iho e ia; i whai ingoa ia i roto i te tokotoru.</span> <span class="verse"><a name="21">21</a>O te tokotoru, nui atu tona kororia i to te tokorua, a meinga ana ko ia hei rangatira mo ratou: otiia kihai ia i uru ki te tokotoru tuatahi.</span> <span class="verse"><a name="22">22</a>Me Penaia tama a Iehoiara, he tama na tetahi tangata toa o Kapateere, he nui ana mahi, nana i patu nga tama tokorua a Ariere o Moapa; i haere ano ia ki raro, a patua ana e ia tetahi raiona i roto i te rua i te wa o te hukarere.</span> <span class="verse"><a name="23">23</a>Nana hoki tetahi Ihipiana i patu, he tangata nui, e rima nga whatianga te roa: he tao ano i te ringa o taua Ihipiana koia ano kei te rakau a te kaiwhatu; na haere ana ia ki raro, ki a ia, he tokotoko hoki tana, a kapohia ana e ia te tao i roto i te ringa o te Ihipiana, patua iho ia ki tana tao ano.</span> <span class="verse"><a name="24">24</a>Na Penaia tama a Iehoiara enei mahi; i whai ingoa ano ia i nga toa tokotoru.</span> <span class="verse"><a name="25">25</a>Na, nona te kororia nui o te toru tekau; otiia kihai ia i uru ki te tokotoru tuatahi. Na meinga ana ia e Rawiri hei rangatira mo ana kaitiaki.</span> <span class="verse"><a name="26">26</a>Me nga maia hoki o nga ope; ko Atahere teina o Ioapa, ko Erehanana tama a Roro o Peterehema,</span> <span class="verse"><a name="27">27</a>Ko Hamoto Harori, ko Herete Peroni;</span> <span class="verse"><a name="28">28</a>Ko Ira tama a Ikehe Tekoi, ko Apietere Anatoti;</span> <span class="verse"><a name="29">29</a>Ko Hipekai Huhati, ko Irai Ahohi;</span> <span class="verse"><a name="30">30</a>Ko Maharai Netopati, ko Herere tama a Paana, he Netopati;</span> <span class="verse"><a name="31">31</a>Ko Itai tama a Ripai, no Kipea, no nga tama a Pineamine, ko Penaia Pirotoni;</span> <span class="verse"><a name="32">32</a>Ko Hurai, no nga awaawa o Kaaha, ko Apiere Arapati;</span> <span class="verse"><a name="33">33</a>Ko Atamawete Paharumi, ko Eriahapa Haaraponi;</span> <span class="verse"><a name="34">34</a>Ko nga tama a Haheme Kitoni, ko Honatana tama a Hake Harari;</span> <span class="verse"><a name="35">35</a>Ko Ahiama tama a Hakara Harari, ko Eripara tama a Uru;</span> <span class="verse"><a name="36">36</a>Ko Hewhere Mekerati, ko Ahia Peroni;</span> <span class="verse"><a name="37">37</a>Ko Hetero Karameri, ko Naarai tama a Etepai;</span> <span class="verse"><a name="38">38</a>Ko Hoera teina o Natana, ko Mipihara tama a Hakeri;</span> <span class="verse"><a name="39">39</a>Ko Tereke Amoni, ko Nahari Peroti, ko te kaimau o nga patu a Ioapa tama a Teruia;</span> <span class="verse"><a name="40">40</a>Ko Ira Itiri, ko Karepa Itiri;</span> <span class="verse"><a name="41">41</a>Ko Uria Hiti, ko Tapara tama a Aharai;</span> <span class="verse"><a name="42">42</a>Ko Arina tama a Hiti Reupeni, he rangatira no nga Reupeni, e toru tekau ona hoa;</span> <span class="verse"><a name="43">43</a>Ko Hanana tama a Maaka, ko Iohapata Mitini;</span> <span class="verse"><a name="44">44</a>Ko Utia Ahaterati, ko Hama raua ko Teiere, ko nga tama a Hotama Aroeri;</span> <span class="verse"><a name="45">45</a>Ko Teriaere tama a Himiri, raua ko tona teina ko Toha te Titi;</span> <span class="verse"><a name="46">46</a>Ko Eriere Mahawi, ratou ko Teripai, ko Tohawia, he tama na Erenaama, ko Itima Moapi;</span> <span class="verse"><a name="47">47</a>Ko Eriere, ko Opere, ko Taahiere Metopai.</span> </p></div</div></div></body></html>