<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>Heoi kawea ana e ratou te aaka a te Atua, whakaturia ana ki waenganui o te teneti i whakaarahia e Rawiri mona; a tapaea ana e ratou he tahunga tinana, he whakahere mo te pai ki te aroaro o te Atua.</span> <span class="verse"><a name="2">2</a>A, ka mutu ta Rawiri whakaeke i nga tahunga tinana, i nga whakahere mo te pai, ka manaakitia e ia te iwi i runga i te ingoa o Ihowa.</span> <span class="verse"><a name="3">3</a>I tuwhaina ano e ia ma nga tangata katoa o Iharaira, ma te tane, ma te wahine, kotahi rohi taro ma tenei, ma tenei, tetahi wahi kikokiko, me tetahi keke karepe whakamaroke.</span> <span class="verse"><a name="4">4</a>I whakaritea ano e ia etahi o nga Riwaiti hei minita ki mua i te aaka a Ihowa, hei whakamahara, hei whakawhetai, hei whakamoemiti ki a Ihowa, ki te Atua o Iharaira:</span> <span class="verse"><a name="5">5</a>Ko Ahapa hei tuatahi; i muri i a ia ko Hakaraia, ko Teiere, ko Hemiramoto, ko Penaia, ko Opereeroma, ko Teiere hoki ki nga hatere, ki nga hapa, ko Ahapa hei whakatangi i nga himipora:</span> <span class="verse"><a name="6">6</a>Ko Penaia hoki raua ko Tahatiere, ko nga tohunga, kia tuturu tonu ta raua mau tetere ki mua i te aaka o te kawenata a te Atua.</span> <span class="verse"><a name="7">7</a>I reira ano i taua ra ka whakaritea tuatahitia e Rawiri he whakamoemiti mo Ihowa, na te ringa o Ahapa ratou ko ona teina.</span> <span class="verse"><a name="8">8</a>Whakawhetai atu ki a Ihowa, karanga ki tona ingoa; whakapuakina ana mahi ki waenganui o nga iwi.</span> <span class="verse"><a name="9">9</a>Waiata ki a ia, himene ki a ia; korerotia ana mahi whakamiharo katoa.</span> <span class="verse"><a name="10">10</a>Kia whakamanamana koutou ki tona ingoa tapu: kia hari nga ngakau o te hunga e rapu ana i a Ihowa.</span> <span class="verse"><a name="11">11</a>Rapua a Ihowa, me tona kaha; rapua tonutia tona mata.</span> <span class="verse"><a name="12">12</a>Maharatia ana mahi whakamiharo i mahi ai ia; ana merekara, me nga whakaritenga a tona mangai;</span> <span class="verse"><a name="13">13</a>E nga uri o Iharaira, o tana pononga, e nga tama a Hakopa, e ana i whiriwhiri ai.</span> <span class="verse"><a name="14">14</a>Ko Ihowa ia, ko to tatou Atua: kei te whenua katoa ana whakaritenga.</span> <span class="verse"><a name="15">15</a>Maharatia tonutia tana kawenata, te kupu i kiia iho e ia ki te mano o nga whakatupuranga;</span> <span class="verse"><a name="16">16</a>Te kawenata i whakarite ai ia ki a Aperahama, tana oati hoki ki a Ihaka;</span> <span class="verse"><a name="17">17</a>A whakapumautia iho hei tikanga ki a Hakopa, hei kawenata mau tonu ki a Iharaira:</span> <span class="verse"><a name="18">18</a>I a ia i mea ra, Ka hoatu e ahau ki a koe te whenua o Kanaana hei wahi pumau mo koutou:</span> <span class="verse"><a name="19">19</a>I te mea e torutoru ana ano koutou; ae, e tokoiti rawa ana, he manene hoki ki reira;</span> <span class="verse"><a name="20">20</a>I a ratou e haereere ana i tenei iwi ki tera atu iwi, i tetahi rangatiratanga ki tetahi iwi ke.</span> <span class="verse"><a name="21">21</a>Kihai ratou i tukua e ia kia tukinotia e te tangata; ae ra, i riria e ia nga kingi, he whakaaro ki a ratou;</span> <span class="verse"><a name="22">22</a>I mea ia, Kei pa ki aku i whakawahi ai, kei kino hoki ki aku poropiti.</span> <span class="verse"><a name="23">23</a>Waiata, e te whenua katoa ki a Ihowa; kauwhautia tana mahi whakaora i tena rangi, i tena rangi.</span> <span class="verse"><a name="24">24</a>Whakapuakina tona kororia i waenganui i nga tauiwi, ana mahi whakamiharo i waenganui i nga iwi katoa.</span> <span class="verse"><a name="25">25</a>He nui hoki a Ihowa, kia nui te whakamoemiti ki a ia; kia wehingia nuitia atu hoki ia i nga atua katoa.</span> <span class="verse"><a name="26">26</a>He whakapakoko hoki nga atua katoa o nga iwi: na Ihowa ia i hanga nga rangi.</span> <span class="verse"><a name="27">27</a>He honore, he kingitanga kei tona aroaro; kei tona wahi te kaha me te koa.</span> <span class="verse"><a name="28">28</a>Tukua ki a Ihowa, e nga hapu o nga iwi, tukua ki a Ihowa te kororia me te kaha.</span> <span class="verse"><a name="29">29</a>Tukua atu ki a Ihowa te kororia e tika ana mo tona ingoa: maua mai he whakahere, haere mai ki tona aroaro: koropiko ki a Ihowa i roto i te ataahua o te tapu.</span> <span class="verse"><a name="30">30</a>Kia wehi ra ki tona aroaro, e te whenua katoa: e u ano te ano, te taea te whakanekeneke.</span> <span class="verse"><a name="31">31</a>Kia hari nga rangi, kia koa te whenua; kia mea ratou i roto i nga iwi, Ko Ihowa te kingi.</span> <span class="verse"><a name="32">32</a>Kia haruru te moana, me nga mea e hua ana i roto; kia koa te mara, me nga mea katoa i runga:</span> <span class="verse"><a name="33">33</a>Ko reira nga rakau o te ngahere waiata ai i te hari i te aroaro o Ihowa, e haere mai ana hoki ia ki te whakarite i runga i te whenua.</span> <span class="verse"><a name="34">34</a>Whakawhetai ki a Ihowa, he pai hoki ia, he pumau tonu hoki tana mahi tohu.</span> <span class="verse"><a name="35">35</a>Mea atu hoki, Whakaorangia matou, e te Atua o to matou whakaoranga, kohikohia matou, whakaorangia matou i nga tauiwi, kia whakawhetai ai matou ki tou ingoa tapu, kia whakamanamana ai ki tou whakamoemititanga.</span> <span class="verse"><a name="36">36</a>Kia whakapaingia a Ihowa, te Atua o Iharaira ake nei, a ake nei. Na ka mea te iwi katoa, Amine; a whakamoemiti ano ratou ki a Ihowa.</span> <span class="verse"><a name="37">37</a>Heoi ka waiho e ia i reira, i mua i te aaka o te kawenata a Ihowa, a Ahapa ratou ko ona teina, hei minita tonu ki mua i te aaka, i nga meatanga o tenei ra, o tenei ra:</span> <span class="verse"><a name="38">38</a>A Opereeroma me o ratou teina, e ono tekau ma waru; a Opereeroma hoki tama a Ierutunu, raua ko Hoha hei kaitiaki tatau;</span> <span class="verse"><a name="39">39</a>Ko Haroko tohunga me ona teina, me nga tohunga, ki mua o te tapenakara o Ihowa i te wahi tiketike i Kipeono,</span> <span class="verse"><a name="40">40</a>Hei whakaeke tonu i nga tahunga tinana ma Ihowa ki runga ki te aata tahunga tinana i te ata, i te ahiahi, hei mea i nga mea katoa i tuhituhia ki te ture a Ihowa, i whakahaua e ia ki a Iharaira;</span> <span class="verse"><a name="41">41</a>A, hei hoa mo ratou a Hemana raua ko Ierutunu, me era atu i whiriwhiria, i whakahuatia nei nga ingoa, hei whakawhetai ki a Ihowa, no te mea he pumau tonu tana mahi tohu;</span> <span class="verse"><a name="42">42</a>Hei hoa hoki mo ratou a Hemana raua ko Ierutunu me nga tetere me nga himipora ma nga kaiwhakatangi kaha, me nga whakatangi mo nga waiata a te Atua: a ko nga tama a Ierutunu hei kaitiaki kuwaha.</span> <span class="verse"><a name="43">43</a>Na haere ana te iwi katoa ki tona whare, ki tona whare; a hoki ana a Rawiri ki te manaaki i tona whare.</span> </p></div</div></div></body></html>