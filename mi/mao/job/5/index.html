<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/job">Job</a> &gt <strong>Chapter 5</strong></div><p><span class="verse"><a name="1">1</a>Tena ra, karanga; ka whakao ranei tetahi ki a koe? a ka anga atu koe ki a wai o te hunga tapu?</span> <span class="verse"><a name="2">2</a>E patua ana hoki te kuware e te aritarita, e whakamatea ana te whakaarokore e te hae.</span> <span class="verse"><a name="3">3</a>I kite ahau i te kuware e hou ana ona pakiaka; kitea rawatia ake kua kanga e ahau tona nohoanga.</span> <span class="verse"><a name="4">4</a>Kei tawhiti atu ana tama i te ora, mongamonga noa ratou i te kuwaha, kahore hoki he kaiwhakaora.</span> <span class="verse"><a name="5">5</a>Ko ana hua ka kainga e te tangata matekai, ka riro i a ia ahakoa i roto i te tataramoa, a ka hamama te mahanga ki o ratou rawa.</span> <span class="verse"><a name="6">6</a>Na e kore te he e puta ake i te puehu, e kore ano te raruraru e tupu ake i te oneone;</span> <span class="verse"><a name="7">7</a>I whanau te tangata ki te raruraru, tona rite kei nga korakora e rere nei whakarunga.</span> <span class="verse"><a name="8">8</a>Ko ahau ia ka rapu i ta te Atua; me tuku atu taku korero ki te Atua,</span> <span class="verse"><a name="9">9</a>E mahi nei i nga mea nunui e kore nei e taea te rapu atu, i nga mea whakamiharo e kore nei e taea te tatau;</span> <span class="verse"><a name="10">10</a>E homai nei i te ua ki te mata o te whenua, e unga nei i te wai ki te mata o nga parae;</span> <span class="verse"><a name="11">11</a>E whakanoho nei i te hunga iti ki te wahi tiketike, a whakanekehia ake ana te hunga pouri ki te ora.</span> <span class="verse"><a name="12">12</a>E haukoti nei i nga whakaaro o te hunga tinihanga, te taea e o ratou ringa ta ratou i mea ai.</span> <span class="verse"><a name="13">13</a>Mau ake i a ia te hunga whakaaro i to ratou tinihanga: pororaru iho nga whakaaro o te hunga kotiti ke.</span> <span class="verse"><a name="14">14</a>I te awatea nei, tutaki ana ratou ki te pouri; whawha ana ratou i te poutumarotanga, ano ko te po.</span> <span class="verse"><a name="15">15</a>Otiia e whakaorangia ana e ia te rawakore i te hoari, i to ratou mangai, i te ringa ano o te tangata kaha.</span> <span class="verse"><a name="16">16</a>Ka ai ano he tumanakohanga atu mo te ware; kokopi tonu ia te mangai o te kino.</span> <span class="verse"><a name="17">17</a>Nana, ka hari te tangata e akona ana e te Atua: na kaua e whakahawea ki te papaki a te Kaha Rawa.</span> <span class="verse"><a name="18">18</a>He whakamamae hoki tana, he takai ano; e patu ana ia, a ko ona ringa ano hei whakaora.</span> <span class="verse"><a name="19">19</a>E ono nga matenga e whakaora ai ia i a koe; ahakoa e whitu, e kore te he e pa ki a koe.</span> <span class="verse"><a name="20">20</a>I te matekai ka hokona koe e ia kei mate; i te tatauranga ano, kei pangia e te hoari.</span> <span class="verse"><a name="21">21</a>Ka huna koe i te whiu a te arero, e kore ano koe e wehi i te whakangaromanga ina tae mai.</span> <span class="verse"><a name="22">22</a>E kata ano koe ki te whakangaromanga raua ko te hemokai; e kore hoki koe e wehi i nga kirehe o te whenua.</span> <span class="verse"><a name="23">23</a>No te mea ka takoto tau kawenata ki nga kohatu o te parae; ka mau ano ta koutou rongo ko nga kirehe o te parae.</span> <span class="verse"><a name="24">24</a>Ka mohio ano koe e tu ana tou teneti i te aionuku, ka haereere ano koe ki tou nohoanga, te ai he hara.</span> <span class="verse"><a name="25">25</a>Ka mohio ano koe he nui ou uri, he pera ano tou whanau me te tarutaru o te whenua.</span> <span class="verse"><a name="26">26</a>Ka ata rite ou tau ina tae koe ki te urupa, ka pera ano me te puranga witi e hikitia ake ana i tona wa e rite ai.</span> <span class="verse"><a name="27">27</a>Nana, tenei, he mea rapu na matou ko te mea tika hoki ia; whakarangona mai, ka mohio iho hei pai mou.</span> </p></div</div></div></body></html>