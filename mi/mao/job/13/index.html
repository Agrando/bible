<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/job">Job</a> &gt <strong>Chapter 13</strong></div><p><span class="verse"><a name="1">1</a>Nana, kua kitea katoatia tenei e toku kanohi, kua rongo toku taringa, kua mohio.</span> <span class="verse"><a name="2">2</a>Ko ta koutou e mohio na, ko taku ano tena e mohio nei: kahore hoki ahau i hoki iho i a koutou.</span> <span class="verse"><a name="3">3</a>Ina, e whai kupu ano ahau ki te Kaha Rawa: a e hiahia ana ki te korerorero ki te Atua.</span> <span class="verse"><a name="4">4</a>Ko koutou ia, he hunga tito i te teka, he rata horihori noa koutou katoa.</span> <span class="verse"><a name="5">5</a>Te pai na, me i mutu rawa a koutou korero! Ko to koutou whakaaro nui hoki tena.</span> <span class="verse"><a name="6">6</a>Tena ra, whakarongo mai ki taku tautohe, maharatia nga whawhai a oku ngutu.</span> <span class="verse"><a name="7">7</a>Me tautoko ta te Atua ki te kupu kino? me tautoko ranei tana ki te tinihanga?</span> <span class="verse"><a name="8">8</a>Ka whakapai kanohi koia koutou ki a ia? Ma koutou ranei ta te Atua tautohe?</span> <span class="verse"><a name="9">9</a>He pai ranei kia rapua ta koutou e ia? E maminga ranei koutou ki a ia, e pera me tetahi ka maminga nei ki te tangata?</span> <span class="verse"><a name="10">10</a>He pono ka whakahe ia ki a koutou ki te whakapai puku koutou i te kanohi.</span> <span class="verse"><a name="11">11</a>E kore ranei koutou e mataku ki tona nui? E kore ranei te wehi ki a ia e tau ki a koutou?</span> <span class="verse"><a name="12">12</a>Ko a koutou pepeha nunui he whakatauki no te pungarehu, ko o koutou parepare he parepare paru.</span> <span class="verse"><a name="13">13</a>Kati te korero, waiho noa iho ahau, kia korero ai ahau, ahakoa pa mai te aha ki ahau.</span> <span class="verse"><a name="14">14</a>He aha oku kikokiko i ngaua ai e oku niho? He aha toku wairua i waiho ai e ahau i roto i toku ringa?</span> <span class="verse"><a name="15">15</a>Ahakoa whakamate noa ia i ahau, ka tatari tonu ahau ki a ia: otiia ka mau tonu ahau ki oku ara i tona aroaro.</span> <span class="verse"><a name="16">16</a>Ko tenei hoki hei oranga moku; e kore hoki te tangata atuakore e tae mai ki tona aroaro.</span> <span class="verse"><a name="17">17</a>Ata whakarongo ki aku korero: kia anga mai o koutou taringa ki taku e whakapuaki nei.</span> <span class="verse"><a name="18">18</a>Na kua takoto taku mo te whakawa; e mohio ana ahau he tika ahau.</span> <span class="verse"><a name="19">19</a>Ko wai ia hei totohe ki ahau? Ka whakarongo puku hoki ahau aianei, a ka hemo ahau.</span> <span class="verse"><a name="20">20</a>Engari kaua nga mea e rua e meatia mai ki ahau; katahi ahau ka kore e huna i ahau i tou mata.</span> <span class="verse"><a name="21">21</a>Kia matara atu tou ringa ki tawhiti i ahau; a kaua ahau e whakawehia e te mataku ki a koe.</span> <span class="verse"><a name="22">22</a>Ko reira, mau e karanga, a maku e whakao atu; maku ranei e korero, a mau e whakahoki kupu mai ki ahau.</span> <span class="verse"><a name="23">23</a>Ka hia ra oku kino, oku hara? Meinga ahau kia matau ki toku he me toku hara.</span> <span class="verse"><a name="24">24</a>He aha tou mata i huna ai e koe? He aha ahau i kiia ai e koe he hoariri?</span> <span class="verse"><a name="25">25</a>E kapokapohia ranei e koe te pakawha e puhia haeretia ana? E whaia ranei e koe te papapa maroke?</span> <span class="verse"><a name="26">26</a>Kei te tuhituhi na hoki koe i nga mea kawa moku, e mea ana hoki kia riro mai i ahau nga he o toku taitamarikitanga.</span> <span class="verse"><a name="27">27</a>Karapitia iho e koe oku waewae ki te rakau, he mea tohu nau oku ara katoa, a he mea tuhi nau oku takahanga waewae tawhio noa:</span> <span class="verse"><a name="28">28</a>Ahakoa toku rite kei te mea pirau, e memeha noa ana, kei te kakahu e kainga ana e te purehurehu.</span> </p></div</div></div></body></html>