<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/job">Job</a> &gt <strong>Chapter 36</strong></div><p><span class="verse"><a name="1">1</a>I korero ano a Erihu, i mea,</span> <span class="verse"><a name="2">2</a>Tukua ahau, kia iti nei, a ka whakaatu ahau ki a koe; he kupu ano hoki aku mo ta te Atua.</span> <span class="verse"><a name="3">3</a>Ka tikina atu e ahau toku mohio i tawhiti, ka whakatikaia e ahau ta toku Kaihanga.</span> <span class="verse"><a name="4">4</a>E kore rawa hoki aku kupu e teka: tenei kei a koe te tangata kua tino nui tona matauranga.</span> <span class="verse"><a name="5">5</a>Nana, he pakari te Atua, e kore ano ia e whakahawea: pakari tonu te kaha o tona matauranga.</span> <span class="verse"><a name="6">6</a>E kore te tangata kino e whakaorangia e ia; mana te hunga mate e whiwhi ai ki nga mea e tika ana ma ratou.</span> <span class="verse"><a name="7">7</a>E kore e mutu tana titiro ki te tangata tika; engari ka whakanohoia ngatahitia ratou e ia me nga kingi ki runga ki te torona ake ake, a ka whakanekehia ake hoki ratou.</span> <span class="verse"><a name="8">8</a>Ki te mea kua herea ratou ki te mekameka, mau pu i te rahiri, ara i nga mate,</span> <span class="verse"><a name="9">9</a>Na ka whakakitea e ia ki a ratou ta ratou mahi, me o ratou he, i mea ai ratou i nga mea whakapehapeha.</span> <span class="verse"><a name="10">10</a>Ka whakapuaretia ano e ia o ratou taringa ki te ako, a ka ki kia hoki i te kino.</span> <span class="verse"><a name="11">11</a>Ki te rongo ratou, a ka mahi ki a ia, ka pau o ratou ra i runga i te pai, o ratou tau i runga i nga ahuareka.</span> <span class="verse"><a name="12">12</a>Otira ki te kore ratou e rongo, ka ngaro ratou i te hoari, hemo iho ratou, kahore hoki he matauranga.</span> <span class="verse"><a name="13">13</a>Ko te hunga whakaponokore o ratou ngakau, puranga rawa i a ratou te riri; kahore a ratou karanga awhina ina herea ratou e ia.</span> <span class="verse"><a name="14">14</a>Ka mate ratou i te taitamarikitanga, a ka ngaro to ratou ora i roto i te hunga poke.</span> <span class="verse"><a name="15">15</a>Ko tana he whakaora i te rawakore ina mate, e whakapuaretia ana e ia o ratou taringa ina tukinotia.</span> <span class="verse"><a name="16">16</a>Ae ra, me koe ano, tera koe e riro i a ia i roto i te kuititanga ki te wahi whanui; a ki tonu i te ngako te mea e whakatakotoria ki runga ki tau tepu.</span> <span class="verse"><a name="17">17</a>Otiia ki tonu koe i te tikanga a te tangata kino; a mau pu koe i nga tikanga, i te whakarite whakawa.</span> <span class="verse"><a name="18">18</a>Na i te mea he riri tenei, kia tupato kei riro koe i te nui o au rawa; aua hoki koe e whakapeautia e te nui o te utu.</span> <span class="verse"><a name="19">19</a>E ranea ranei ou rawa, e kore ai koe e taka he? nga uaua katoa ranei o tou kaha?</span> <span class="verse"><a name="20">20</a>Kaua e hiahiatia te po, te wa e riro ai nga tangata i runga i to ratou whai.</span> <span class="verse"><a name="21">21</a>Kia tupato, kaua e tahuri ki te kino; ki tau hoki he pai ake tenei i nga mate.</span> <span class="verse"><a name="22">22</a>Nana, ko te Atua, ko tona kaha hei whakanui, ko wai te kaiwhakaako hei rite mona?</span> <span class="verse"><a name="23">23</a>Ko wai te kaitohutohu i te ara mona? Ko wai hei mea, Kua he tau mahi?</span> <span class="verse"><a name="24">24</a>Kia mahara kia whakanuia e koe tana mahi, e waiatatia nei e te tangata.</span> <span class="verse"><a name="25">25</a>Kua tirohia nei e nga tangata katoa e matakitakina mai nei e te tangata i tawhiti.</span> <span class="verse"><a name="26">26</a>Nana, he nui te Atua, e kore ano e mohiotia e tatou; e kore ano hoki te maha o ona tau e taea te rapu atu.</span> <span class="verse"><a name="27">27</a>Ko ia nei hei ngongo ake i nga pata wai, ka tauia i tona kohu hei awha:</span> <span class="verse"><a name="28">28</a>Ka ringihia iho nei e nga kapua, a ka maturuturu nui ki runga ki te tangata.</span> <span class="verse"><a name="29">29</a>Ae ra, e mohiotia ana ranei e tetahi nga horahanga o nga kapua, te ngangau o tona tapenakara?</span> <span class="verse"><a name="30">30</a>Nana, e horahia ana e ia tona marama a tawhio noa i a ia; e hipokina ana hoki e ia te takere o te moana.</span> <span class="verse"><a name="31">31</a>Ko ana mea hoki ena hei whakawa mo nga iwi, nui tonu te kai e homai ana e ia.</span> <span class="verse"><a name="32">32</a>E hipokina ana e ia ona ringa ki te uira, a whakahaua iho e ia te wahi e pa atu ai.</span> <span class="verse"><a name="33">33</a>Hei kaiwhakaatu i a ia tona haruru, e waitohu ana hoki ki nga kararehe i te tupuhi meake puta mai.</span> </p></div</div></div></body></html>