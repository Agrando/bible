<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/job">Job</a> &gt <strong>Chapter 21</strong></div><p><span class="verse"><a name="1">1</a>Ano ra ko Hopa; i mea ia,</span> <span class="verse"><a name="2">2</a>Ata whakarongo mai ki taku kupu, a hei tenei he kupu whakamarie mai ma koutou.</span> <span class="verse"><a name="3">3</a>Tukua ahau, a ka korero hoki ahau; a ka mutu aku korero, haere tonu ta koutou tawai.</span> <span class="verse"><a name="4">4</a>Ahau nei, ki te tangata koia taku amuamu? A he aha ahau te manawanui ai?</span> <span class="verse"><a name="5">5</a>Titiro mai ki ahau, miharo ai; kopania atu te ringa ki te mangai.</span> <span class="verse"><a name="6">6</a>Mahara kau ahau, ka wehi, mau pu te wehi o oku kikokiko.</span> <span class="verse"><a name="7">7</a>He aha te hunga kino i ora ai, i koroheke ai, ae, i marohirohi ai to ratou kaha?</span> <span class="verse"><a name="8">8</a>Pumau tonu o ratou uri ki to ratou taha ki to ratou aroaro, a ko a ratou whanau kei ta ratou tirohanga atu.</span> <span class="verse"><a name="9">9</a>O ratou whare kei runga i te rangimarie, kahore he wehi, kahore hoki a te Atua patu ki a ratou.</span> <span class="verse"><a name="10">10</a>E kaha ana tana puru ki te ekeeke, kahore hoki e he; ka whanau tana kau, kahore hoki he whakatahe.</span> <span class="verse"><a name="11">11</a>E tukua mai ana e ratou a ratou kohungahunga ano he kahui hipi, e pekepeke ana a ratou tamariki.</span> <span class="verse"><a name="12">12</a>He hunga hapai ratou i te timipera, i te hapa, e koa ana ki te tangi o te okana.</span> <span class="verse"><a name="13">13</a>O ratou ra pau tonu i runga i te ahuareka, kitea rawatia ake kua heke ki te po.</span> <span class="verse"><a name="14">14</a>Koia ratou i mea ai ki te Atua, Mawehe atu i a matou; kahore hoki o matou hiahia kia matau ki ou ara.</span> <span class="verse"><a name="15">15</a>He aha ra te Runga Rawa e mahi ai matou ki a ia? He aha hoki te rawa ki a matou ki te inoi ki a ia?</span> <span class="verse"><a name="16">16</a>Nana, kahore he pai mo ratou i o ratou ringa ake: matara atu i ahau te whakaaro o te hunga kino.</span> <span class="verse"><a name="17">17</a>Pehea te maha o nga matenga o te rama a te hunga kino? O nga panga mai ano hoki o to ratou aitua ki a ratou? O te tuwhanga mai a te Atua i nga mamae i a ia e riri ana?</span> <span class="verse"><a name="18">18</a>E rite ai ratou ki te kakau witi i mua i te hau, ki te papapa e kahakina atu ana e te paroro?</span> <span class="verse"><a name="19">19</a>E mea ana koutou, E rongoatia ana e te Atua tona kino hei mea mo ana tamariki. Mana e utu tera ki a ia tonu, kia mohio ai ia.</span> <span class="verse"><a name="20">20</a>Tukua kia kite ona ake kanohi i tona hunanga, a tukua ia kia inu i te riri o te Kaha Rawa.</span> <span class="verse"><a name="21">21</a>He aha hoki tana manako ki tona whare i muri i a ia? ka poroa hoki ona marama i waenga?</span> <span class="verse"><a name="22">22</a>E whakaako ianei tetahi i te Atua ki te matauranga? Ko te kaiwhakawa hoki ia mo te hunga whakakake.</span> <span class="verse"><a name="23">23</a>Tenei tangata, mate iho ia, pakari rawa ano hoki ona kaha, ata takoto ana ana mea katoa, kahore hoki he raruraru.</span> <span class="verse"><a name="24">24</a>Ki tonu ona u i te waiu, a e makuku ana ona wheua i te hinu.</span> <span class="verse"><a name="25">25</a>Mate iho hoki tera tangata, kawa tonu tona wairua, kahore hoki he pai hei kai mana.</span> <span class="verse"><a name="26">26</a>Ka takoto ngatahi raua ki te puehu, a ko te iro hei hipoki mo raua.</span> <span class="verse"><a name="27">27</a>Nana, e mohio ana ahau ki o koutou whakaaro, ki ta koutou ngarahu nanakia ano hoki moku.</span> <span class="verse"><a name="28">28</a>E ki ana hoki koutou, Kei hea te whare o te rangatira? Kei hea hoki te teneti i noho ai te hunga kino?</span> <span class="verse"><a name="29">29</a>Kahore ianei koutou i ui ki te hunga e haere atu ana i te ara? Kahore ranei koutou i mohio ki a ratou tohu?</span> <span class="verse"><a name="30">30</a>Kei te rongoa nei hoki te tangata kono mo te ra o te whakangaro; ka whakaputaina ratou i te ra o te riri.</span> <span class="verse"><a name="31">31</a>Ko wai e whakaatu i tona ara ki tona aroaro? Ko wai hoki hei hoatu i te utu mo tana mahi ki a ia?</span> <span class="verse"><a name="32">32</a>Heoi ka kawea ia ki te urupa; kei te puranga he wahi mona.</span> <span class="verse"><a name="33">33</a>Ka reka ki a ia nga pokuru o te awaawa, ka whai mai ano hoki nga tangata katoa i a ia; e kore nei hoki e taea te tatau te hunga i mua i a ia.</span> <span class="verse"><a name="34">34</a>He pehea ra ta koutou whakamarie tinihanga i ahau, e toe na hoki te he i roto i a koutou kupu e whakahoki mai na?</span> </p></div</div></div></body></html>