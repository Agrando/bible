<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/job">Job</a> &gt <strong>Chapter 7</strong></div><p><span class="verse"><a name="1">1</a>He teka ranei kua takoto he pakanga mo te tangata i runga i te whenua, he rite ano ona ra ki nga ra o te kaimahi?</span> <span class="verse"><a name="2">2</a>E rite ana ki te pononga, e matenui nei ki te atarangi, ki te kaimahi, e tumanako nei ki te utu mo tana mahi;</span> <span class="verse"><a name="3">3</a>Koia toku rite, ka whiwhi nei ki nga marama horihori, a he mauiui nga po kua whakaritea moku.</span> <span class="verse"><a name="4">4</a>Ka takoto ahau, ka mea ahau, A hea ahau ara ai? he roa ia te po; heoi ka tahurihuri kau ahau a ao noa.</span> <span class="verse"><a name="5">5</a>Ko te kakahu mo oku kikokiko he kutukutu, he pokuru oneone; ka kukuti toku kiri, a ka ngatata ano.</span> <span class="verse"><a name="6">6</a>Ko oku ra hohoro atu i te rakau a te kaiwhatu; pau ake, te ai he tumanakohanga atu.</span> <span class="verse"><a name="7">7</a>Kia mahara he hau oku ra; heoi ano kitenga o toku kanohi i te pai.</span> <span class="verse"><a name="8">8</a>Ko te kanohi o te tangata e kite ana i ahau, heoi ano tona tirohanga mai ki ahau: kei runga i ahau ou kanohi, heoi kahore iho ahau.</span> <span class="verse"><a name="9">9</a>Memeha atu te kapua, ngaro atu: he pera ano te tangata e haere ana ki te urupa; e kore e hoki ake.</span> <span class="verse"><a name="10">10</a>E kore ia e hoki mai ano ki tona whare, e kore ano tona wahi e mahara ki a ia i muri.</span> <span class="verse"><a name="11">11</a>Na e kore e kaiponuhia e ahau toku mangai; ka korero ahau i toku wairua e mamae nei; ka tangi i te kawa i toku ngakau.</span> <span class="verse"><a name="12">12</a>He moana ranei ahau, he tohora, i mea ai koe i te kaitirotiro moku/</span> <span class="verse"><a name="13">13</a>Ki te mea ahau, kei toku moenga ahau te marie ai, ma toku takotoranga e whakamama taku tangi;</span> <span class="verse"><a name="14">14</a>Na ka whakahaehaetia ahau e koe ki nga moe, ka whakawehia ahau ki nga mea e whakakitea mai.</span> <span class="verse"><a name="15">15</a>A ki ta toku wairua he pai te tarona; pai ake te mate i enei wheua oku.</span> <span class="verse"><a name="16">16</a>E whakarihariha ana ahau ki toku ora; kahore oku hiahia kia ora tonu ahau: waiho noa iho ahau, he mea teka noa hoki oku ra.</span> <span class="verse"><a name="17">17</a>He aha te tangata, i whakanuia ai e koe? i anga ai tou ngakau ki a ia?</span> <span class="verse"><a name="18">18</a>I titiro ai koe i a ia i tenei ata, i tenei ata, i honohono ai tau whakamatautau i a ia?</span> <span class="verse"><a name="19">19</a>Kia pehea ake te roa ou kahore nei e tahuri atu i ahau, oku kahore nei e waiho noa iho e koe, kia horomia ai toku huware?</span> <span class="verse"><a name="20">20</a>Mehemea kua hara ahau, kia aha atu ahau ki a koe, e te kaitiaki o nga tangata? he aha ahau i waiho ai e koe hei patunga mau i taimaha iho ai ahau ki ahau ano.</span> <span class="verse"><a name="21">21</a>He aha koe te whakarere noa ai i toku he, te whakapahemo ai i toku kino? Akuanei hoki ahau moe ai ki te puehu, a ka ata rapu koe i ahau, otiia kahore noa iho ahau.</span> </p></div</div></div></body></html>