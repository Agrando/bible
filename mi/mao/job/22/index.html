<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/job">Job</a> &gt <strong>Chapter 22</strong></div><p><span class="verse"><a name="1">1</a>Ano ra ko Eripata Temani; i mea ia,</span> <span class="verse"><a name="2">2</a>E whai pai ano ranei te Atua i te tangata? He pono e whai pai te tangata i a ia ano ki te mea he ngakau mohio tona.</span> <span class="verse"><a name="3">3</a>He oranga ngakau ranei ki te Kaha Rawa tou tika? Hei taonga ranei ki a ia, ki te meinga e koe ou ara kia tino tika?</span> <span class="verse"><a name="4">4</a>He wehi ranei nou i a ia i whakahe ai ia i a koe, i whakawa ai i a koe?</span> <span class="verse"><a name="5">5</a>He teka ianei he nui tou he? Kahore hoki he pito whakamutunga o ou kino.</span> <span class="verse"><a name="6">6</a>I tangohia noatia hoki e koe nga mea a tou teina hei taunaha, huia ana e koe nga kakahu o te hunga e noho tahanga ana.</span> <span class="verse"><a name="7">7</a>Kihai i whakainumia e koe ki te wai te hunga ngenge; kaiponuhia ana e koe he taro ki te hunga e matekai ana.</span> <span class="verse"><a name="8">8</a>Ko te tangata marohirohi, i a ia te whenua; ko te tangata honore, noho ana ia i reira.</span> <span class="verse"><a name="9">9</a>Ko nga pouaru, unga rawakoretia atu ana e koe, whatiwhatiia ana nga ringa o nga pani.</span> <span class="verse"><a name="10">10</a>Na reira karapotia putia ana koe e nga mahanga, raruraru ana koe i te wehi pa whakarere;</span> <span class="verse"><a name="11">11</a>I te pouri ranei, e kore ai koe e kite; a nui atu te wai e taupoki na i a koe.</span> <span class="verse"><a name="12">12</a>He teka ianei kei te wahi tiketike o te rangi te Atua? Tirohia atu ano hoki a runga o nga whetu, to ratou teitei!</span> <span class="verse"><a name="13">13</a>A e mea na koe, He aha ta te Atua e mohio ai? E puta mai ranei tana whakawa i roto i te kapua pouri?</span> <span class="verse"><a name="14">14</a>Ko tona wahi ngaro ko nga kapua matotoru, te kite ia; kei te taiawhio ano ia i nga rangi.</span> <span class="verse"><a name="15">15</a>Ka mau tonu ranei koe ki te ara o mua, i haerea ra e nga tangata kikino?</span> <span class="verse"><a name="16">16</a>I kapohia atu nei i te mea kahore ano i rite o ratou ra; tahoroa ana to ratou turanga ano he awa:</span> <span class="verse"><a name="17">17</a>I mea nei ki te Atua, Mawehe atu i a matou; a, He aha e taea e te Kaha Rawa mo matou?</span> <span class="verse"><a name="18">18</a>Heoi i whakakiia e ia o ratou whare ki nga mea papai: ko te whakaaro ia o te hunga kino e matara atu ana i ahau.</span> <span class="verse"><a name="19">19</a>E kite ana te hunga tika, a koa ana: kataina iho ratou e te hunga harakore:</span> <span class="verse"><a name="20">20</a>Me te ki, He pono kua haukotia te hunga i tahuri mai ki a tatou, pau ake i te ahi te toenga o ratou.</span> <span class="verse"><a name="21">21</a>Waiho ia hei hoa mou, katahi koe ka ata noho; ma reira ka tae mai ai te pai ki a koe.</span> <span class="verse"><a name="22">22</a>Tahuri mai ra ki te ture a tona mangai, rongoatia hoki ana kupu ki roto ki tou ngakau.</span> <span class="verse"><a name="23">23</a>Ki te hoki koe ki te Kaha Rawa, tera koe e hanga; ki te nekehia atu e koe te kino kia mamao i ou teneti.</span> <span class="verse"><a name="24">24</a>A ka whakapuranga koe i tau taonga ki te puehu, te koura o Opira ki waenga i nga kohatu o nga awa;</span> <span class="verse"><a name="25">25</a>A ko te Kaha Rawa hei taonga mou, hei hiriwa utu nui ki a koe.</span> <span class="verse"><a name="26">26</a>Ko reira hoki koe ahuareka ai ki te Kaha Rawa, a ka ara ake tou mata ki te Atua.</span> <span class="verse"><a name="27">27</a>Ka inoi ano koe ki a ia, a ka whakarongo mai ia ki a koe; ka whakamana ano e koe au kupu taurangi.</span> <span class="verse"><a name="28">28</a>Ka whakatakotoria hoki e koe he tikanga, a ka whakapumautia ki a koe; ka whiti ano te marama ki runga ki ou ara.</span> <span class="verse"><a name="29">29</a>Ki te maka koe e ratou ki raro, ka ki koe, Tenei ano he whakaarahanga ake; ka whakaorangia ano e ia te ngakau whakaiti.</span> <span class="verse"><a name="30">30</a>Ka whakaorangia e ia te tangata ahakoa ehara i te harakore: ae ra, ka whakaorangia ia e te ma o ou ringa.</span> </p></div</div></div></body></html>