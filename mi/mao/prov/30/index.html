<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Ko nga kupu a Akuru tama a Iakehe; ko te poropititanga. I korero taua tangata ki a Itiere, ki a Itiere raua ko Ukara,</span> <span class="verse"><a name="2">2</a>He pono ko ahau te mea poauau rawa o nga tangata, kahore hoki he matauranga tangata i roto i ahau.</span> <span class="verse"><a name="3">3</a>Kihai hoki ahau i whakaakona ki te whakaaro nui, kihai ano i mohio ki te Mea Tapu.</span> <span class="verse"><a name="4">4</a>Ko wai kua piki atu ki te rangi, a heke mai ai ano? Ko wai kua pupu i te hau ki roto ki ona ringa? Na wai i takai nga wai ki roto ki tona kakahu? Na wai i whakapumau nga pito katoa o te whenua? Ko wai tona ingoa, a ko wai hoki te ingoa o tana tam a, ki te mohiotia e koe?</span> <span class="verse"><a name="5">5</a>Ko nga kupu katoa a te Atua he mea whakamatau: he whakangungu rakau ia ki te hunga katoa e whakawhirinaki ana ki a ia.</span> <span class="verse"><a name="6">6</a>Kaua e tapiritia etahi kupu ki ana, kei riria e ia tou he, a ka kitea koe he tangata korero teka.</span> <span class="verse"><a name="7">7</a>E rua nga mea kua inoia e ahau i a koe; kaua ena e kaiponuhia i ahau i mua i toku matenga;</span> <span class="verse"><a name="8">8</a>Whakamataratia atu i ahau te horihori me te korero teka; kaua e homai te rawakore ki ahau, te taonga ranei; whangaia ahau ki te kai e rite ana maku:</span> <span class="verse"><a name="9">9</a>Kei makona ahau, a ka whakakahore ki a koe, ka mea, Ko wai a Ihowa? Kei rawakore ranei ahau, a ka whanako, ka whakahua noa hoki i te ingoa o toku Atua.</span> <span class="verse"><a name="10">10</a>Kaua e korerotia te pononga ki tona ariki, kei kanga ia i a koe, a ko koe e he.</span> <span class="verse"><a name="11">11</a>Tera te whakatupuranga, he kanga ta ratou i to ratou papa, kahore hoki e manaaki i to ratou whaea.</span> <span class="verse"><a name="12">12</a>Tera te whakatupuranga, he ma ki ta ratou na titiro, otira kahore ano kia horoia atu to ratou paru.</span> <span class="verse"><a name="13">13</a>Tera te whakatupuranga, Na, te whakakake o o ratou kanohi! Kua whakarewaina ake hoki o ratou kamo.</span> <span class="verse"><a name="14">14</a>Tera te whakatupuranga, ko o ratou niho ano he hoari, ko o ratou niho purakau ano he maripi, hei horo i te hunga iti i runga i te whenua, i nga rawakore hoki i roto i nga tangata.</span> <span class="verse"><a name="15">15</a>E rua nga tamahine a te ngate, ko ta raua karanga, Homai, homa. E toru nga mea e kore rawa e makona, ae ra, e wha nga mea e kore e ki, Kati:</span> <span class="verse"><a name="16">16</a>Ko te rua tupapaku; ko te kopu pakoko; ko te whenua kihai i pukuwaitia; a ko te ahi e kore nei e ki, Kati.</span> <span class="verse"><a name="17">17</a>Ko te kanohi e whakahi ana ki te papa, e whakahawea ana ki te whakarongo ki tona whaea, ma nga raweni o te awaawa ia e tikaro, a ma nga pi ekara e kai.</span> <span class="verse"><a name="18">18</a>E toru nga mea he whakamiharo rawa, e kore e taea e ahau, ae ra, e wha kahore e mohiotia e ahau:</span> <span class="verse"><a name="19">19</a>Ko te huarahi o te ekara i te rangi; ko te huarahi o te nakahi i runga i te kamaka; ko te huarahi o te kaipuke i waenga moana; a ko te huarahi o te tangata ki te kotiro.</span> <span class="verse"><a name="20">20</a>He pera ano te huarahi o te wahine puremu; ka kai ia, a ka horoi i tona mangai, a ka ki, Kahore aku mahi he.</span> <span class="verse"><a name="21">21</a>E toru nga mea e korikori ai te whenua, a e wha, he mea e kore e manawanuitia e ia:</span> <span class="verse"><a name="22">22</a>Ko te pononga ina whakakingitia ia; ko te wairangi hoki ina makona i te taro;</span> <span class="verse"><a name="23">23</a>Ko te wahine whakarihariha ina whiwhi i te tane; a ko te pononga wahine ina tuku iho mana nga mea a tona rangatira.</span> <span class="verse"><a name="24">24</a>E wha nga mea ririki i runga i te whenua, he nui noa atu ia nga whakaaro:</span> <span class="verse"><a name="25">25</a>Ko nga popokorua ehara i te iwi kaha, heoi e mea ana i te kai ma ratou i te raumati;</span> <span class="verse"><a name="26">26</a>Ko nga koni, he iwi ngoikore, heoi e hanga ana i o ratou whare ki te kamaka;</span> <span class="verse"><a name="27">27</a>Ko nga mawhitiwhiti, kahore o ratou kingi, heoi haere ropu ana ratou katoa;</span> <span class="verse"><a name="28">28</a>Ko te mokomoko, ko ona peke hei pupuri mana; otiia kei roto ia i nga whare kingi.</span> <span class="verse"><a name="29">29</a>E toru nga mea, he tau ta ratou hikoi, ae ra, e wha he huatau ki te haere:</span> <span class="verse"><a name="30">30</a>Ko te raiona, ko te mea kaha rawa o nga kararehe, e kore nei e tahuri mai i te aroaro o tetahi;</span> <span class="verse"><a name="31">31</a>Ko te kuri horo; ko te koati toa ano hoki; a ko te kingi, kahore nei tetahi e maranga ake ki a ia.</span> <span class="verse"><a name="32">32</a>Ki te mea he mahi kuware tau i a koe i whakaneke ake ai i a koe, ki te mea ranei i whakaaro kino koe, kopania tou ringa ki tou mangai.</span> <span class="verse"><a name="33">33</a>He pono hoki ki te hurihia te waiu ka puta mai he pata, a ki te kowiria te ihu ka puta mai he toto: waihoki ki te akina te riri ka puta he whawhai.</span> </p></div</div></div></body></html>