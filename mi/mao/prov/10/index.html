<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 10</strong></div><p><span class="verse"><a name="1">1</a>Ko nga whakatauki a Horomona. He tama whakaaro nui, ka koa te papa: tena he tama kuware, he utanga nui mo tona whaea.</span> <span class="verse"><a name="2">2</a>Kahore he rawa o nga taonga o te kino: ma te tika ia te oranga ake i te mate.</span> <span class="verse"><a name="3">3</a>E kore a Ihowa e tuku i te wairua o te tangata tika kia hemokai: ka pana atu ia e ia te hiahia o te hunga kino.</span> <span class="verse"><a name="4">4</a>He rawakore te tukunga iho o te ringa ngehe: ma te ringa kakama ia ka hua te taonga.</span> <span class="verse"><a name="5">5</a>He kohi raumati ta tama ngakau mahara: he whakama ia te rawa a tama moe ngahuru.</span> <span class="verse"><a name="6">6</a>He manaaki kei te tumuaki o te tangata tika: he arita ia kei te waha o te tangata kino, taupoki ai.</span> <span class="verse"><a name="7">7</a>Ka manaakitia te maharatanga ki te tangata tika; ka pirau ia te ingoa o te hunga kino.</span> <span class="verse"><a name="8">8</a>He ngakau whakaaro, ka tahuritia te whakahau: he ngutu wairangi, ka hinga.</span> <span class="verse"><a name="9">9</a>Ko te tangata haere tika, e haere ora ana: ko te tangata parori ke ona ara, ka mohiotia ia.</span> <span class="verse"><a name="10">10</a>Ma te whakakini o te kanohi ka puta ai te pouri: ko te ngutu wairangi ia, ka hinga.</span> <span class="verse"><a name="11">11</a>He puna ora te mangai o te tangata tika; tena ko te mangai o te hunga kino, ka taupokina tera e te mahi nanakia.</span> <span class="verse"><a name="12">12</a>Ko to te mauahara he whakaoho i nga totohe; ko te aroha he hipoki i nga he katoa.</span> <span class="verse"><a name="13">13</a>E kitea te whakaaro nui ki nga ngutu o te tangata matau; ko te rakau ia te mea mo te tuara o te ngakaukore.</span> <span class="verse"><a name="14">14</a>Rongoa ai te hunga whakaaro nui i te matauranga: he whakangaromanga ia kei te hori tonu, te mangai o te wairangi.</span> <span class="verse"><a name="15">15</a>Ko ona rawa te pa kaha o te tangata taonga: tena ko te hunga kore taonga, hei whakangaromanga to ratou rawakore.</span> <span class="verse"><a name="16">16</a>Ko te mahi a te tangata tika e ahu ana ki te ora: ko nga hua o te kino ki te hara.</span> <span class="verse"><a name="17">17</a>Kei te ara ki te ora te tangata e pupuri ana i te kupu ako; ko te tangata ia e kore e pai kia riria tona he, ka kotiti ke.</span> <span class="verse"><a name="18">18</a>Ko te tangata e huna ana i te mauahara he ngutu teka: a he kuware te tangata e whakapuaki ana i te ngautuara.</span> <span class="verse"><a name="19">19</a>E kore nga kupu maha e hapa i te kino; he mahara nui ia te tangata he ngutu kokopi nei ona.</span> <span class="verse"><a name="20">20</a>He hiriwa pai rawa te arero o te tangata tika; ko te ngakau o te hunga kino, he hauwarea rawa.</span> <span class="verse"><a name="21">21</a>He tokomaha e whangaia ana e nga ngutu o te tangata tika; ka mate ia te hunga kuware, he kore no te ngakau mahara.</span> <span class="verse"><a name="22">22</a>Ka hua te taonga i ta Ihowa manaaki: kahore hoki e kinakitia e ia ki te pouri.</span> <span class="verse"><a name="23">23</a>Hei takaro ma te wairangi te mahi he; ma te tangata matau ia ko te whakaaro nui.</span> <span class="verse"><a name="24">24</a>Ko ta te tangata kino i wehi ai ka tae ano ki a ia; a, ko ta te hunga tika i hiahia ai, ka homai.</span> <span class="verse"><a name="25">25</a>Pahure rawa ake te tukauati kua kore te hunga kino: tena ko te tangata tika he turanga pumau tera.</span> <span class="verse"><a name="26">26</a>He winika ki nga niho, he paowa ki nga kanohi: koia ano te mangere ki ona kaiunga.</span> <span class="verse"><a name="27">27</a>Ko te wehi ki a Ihowa e whakaroa ana i nga ra: ka whakapotoa mai ia nga tau o te hunga kino.</span> <span class="verse"><a name="28">28</a>Tumanako atu te hunga tika, koa iho; tumanako atu te hunga kino, ngaro iho.</span> <span class="verse"><a name="29">29</a>He kaha mo te tangata tika ta Ihowa ara; he whakangaromanga ia mo nga kaimahi i te kino.</span> <span class="verse"><a name="30">30</a>E kore te tangata tika e whakangaueuetia a ake ake; e kore ia e nohoia e te hunga kino te whenua.</span> <span class="verse"><a name="31">31</a>Ko te mangai o te tangata tika hua ana te whakaaro nui; ka tapahia ia te arero whanoke.</span> <span class="verse"><a name="32">32</a>E mohio ana nga ngutu o te tangata tika ki nga mea ka manakohia; he whanoke ia e whakapuakina ana e te mangai o te hunga kino.</span> </p></div</div></div></body></html>