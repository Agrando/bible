<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Ko ta te waina he whakahi, ko ta te wai kaha he ngangau: a, ko te hunga katoa e whakapohehetia ana e tera, kahore o ratou whakaaro nui.</span> <span class="verse"><a name="2">2</a>Ano he raiona e hamama ana te wehi o te kingi: ko te tangata e whakaoho ana i a ia kia riri, e hara ana ki tona wairua ake.</span> <span class="verse"><a name="3">3</a>He whakahonore mo te tangata te noho watea mai i te ngangare: engari ko nga wairangi he kowhetewhete tonu.</span> <span class="verse"><a name="4">4</a>Kahore te mangere e parau, he mea ki te hotoke; no reira ka pakiki kai mana i te kotinga witi, a kahore e whiwhi.</span> <span class="verse"><a name="5">5</a>He wai hohonu te whakaaro i roto i te ngakau o te tangata; e utuhia ano ia e te tangata matau.</span> <span class="verse"><a name="6">6</a>Ko ta te tini o te tangata he kauwhau i tona atawhai ake; ko wai ia e kite i te tangata pono?</span> <span class="verse"><a name="7">7</a>Ko te tangata tika, e haere ana i runga i tona tapatahi, ka manaakitia ana tamariki i muri i a ia.</span> <span class="verse"><a name="8">8</a>Ko te kingi e noho ana i runga i te torona whakawa, titaritaria ana e ona kanohi nga he katoa.</span> <span class="verse"><a name="9">9</a>Ko wai e mea, Kua ma i ahau toku ngakau, kua tahia atu oku hara?</span> <span class="verse"><a name="10">10</a>Ko nga pauna huhua, ko nga mehua huhua, he rite tahi taua rua, he mea whakarihariha anake ki a Ihowa.</span> <span class="verse"><a name="11">11</a>He tamariki nei ano ka mohiotia ki ana hanga, he ma ranei, he tika ranei tana mahi.</span> <span class="verse"><a name="12">12</a>Ko te taringa rongo, ko te kanohi titiro, na Ihowa raua ngatahi i hanga.</span> <span class="verse"><a name="13">13</a>Kaua e matenuitia te moe, kei rawakoretia koe; titiro ou kanohi, a ka makona koe i te taro.</span> <span class="verse"><a name="14">14</a>Ehara ehara, e ai ta te kaihoko: tona haerenga atu ia, kei te whakamanamana.</span> <span class="verse"><a name="15">15</a>He koura tena me te tini o te rupi; engari he taonga utu nui nga ngutu o te matauranga.</span> <span class="verse"><a name="16">16</a>Tangohia te kakahu o te kaiwhakakapi mo te tangata ke; puritia hoki te tangata i taunahatia hei whakakapi mo nga tangata ke.</span> <span class="verse"><a name="17">17</a>He reka ki te tangata te taro o te teka; muri iho ka ki tona mangai i te kirikiri.</span> <span class="verse"><a name="18">18</a>Ma te runanga ka u ai nga whakaaro; kia pai hoki te ngarahu ina anga ki te whawhai.</span> <span class="verse"><a name="19">19</a>Ko te tangata e kopikopiko ana ki te kawekawe korero, ka whakina e ia nga korero ngaro: na reira kaua e raweke atu ki te tangata ngutu hamama.</span> <span class="verse"><a name="20">20</a>Ko te tangata e kanga ana i tona papa, i tona whaea, ka tineia tona rama i roto i te pouri kerekere.</span> <span class="verse"><a name="21">21</a>I te timatanga e hohoro mai pea te taonga; e kore ia tona mutunga e whakapaingia.</span> <span class="verse"><a name="22">22</a>Kaua e mea, Ka utua e ahau te kino: taria ta Ihowa, a kei a ia he oranga mou.</span> <span class="verse"><a name="23">23</a>He mea whakarihariha ki a Ihowa nga taimaha rere ke; a e kore hoki te pauna tinihanga e pai.</span> <span class="verse"><a name="24">24</a>Na Ihowa nga haereerenga o te tangata: na ma te aha te tangata ka matau ai ki tona ara?</span> <span class="verse"><a name="25">25</a>Hei rore ki te tangata te oho noa ake ki te mea, He tapu! a, i muri i nga ki taurangi, kia uiui.</span> <span class="verse"><a name="26">26</a>Ka titaritaria e te kingi whakaaro nui te hunga kino, a ka hurihia hoki e ia te wira patu witi ki runga ki a ratou.</span> <span class="verse"><a name="27">27</a>He rama na Ihowa te manawa o te tangata, e rapu ana i nga mea katoa i roto rawa i te kopu.</span> <span class="verse"><a name="28">28</a>Hei kaitiaki mo te kingi te atawhai me te pono; e tautokona ake ana hoki tona torona e te atawhai.</span> <span class="verse"><a name="29">29</a>Ko te kororia o nga taitama ko to ratou kaha: a, ko te ataahua o nga kaumatua ko te upoko hina.</span> <span class="verse"><a name="30">30</a>E tahia atu ana te kino e nga karawarawa o te patunga; a e tae rawa ana nga whiu ki nga wahi o roto rawa o te kopu.</span> </p></div</div></div></body></html>