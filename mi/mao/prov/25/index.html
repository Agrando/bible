<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 25</strong></div><p><span class="verse"><a name="1">1</a>He whakatauki ano enei na Horomona, he mea tuhi e nga tangata a Hetekia kingi o Hura.</span> <span class="verse"><a name="2">2</a>Ko to te Atua whakakororia, he hunga mea; ko to nga kingi whakakororia he rapu mea.</span> <span class="verse"><a name="3">3</a>Ko te rangi mo te tiketike, ko te whenua mo te hohonu, a ko te ngakau o nga kingi, te taea te rapu.</span> <span class="verse"><a name="4">4</a>Tahia atu te para i te hiriwa, a ka puta mai he oko ma te kaitahi para:</span> <span class="verse"><a name="5">5</a>Tangohia atu te tangata kino i te aroaro o te kingi, a ka u tona torona i runga i te tika.</span> <span class="verse"><a name="6">6</a>Kei whakaputa i a koe ki mua i te aroaro o te kingi, kei tu hoki ki te wahi o nga metararahi.</span> <span class="verse"><a name="7">7</a>He pai he hoki kia kiia mai ki a koe, Haere mai ki runga nei; i te mea kia whakahokia iho koe ki raro i te aroaro o te rangatira i kitea nei e ou kanohi.</span> <span class="verse"><a name="8">8</a>Kei hohoro te haere ki te ngangare, kei kore e kitea e koe tau e mea ai i tona mutunga iho, ina meinga koe e tou hoa kia whakama.</span> <span class="verse"><a name="9">9</a>Tohea tau tohe ki tou hoa tonu, a kaua e whakina te mea hunga a tetahi:</span> <span class="verse"><a name="10">10</a>Kei kohukohutia koe e te tangata i rongo, a kore ake tou ingoa kino e tahuri atu.</span> <span class="verse"><a name="11">11</a>He kupu i tika te korero, ko tona rite kei nga a poro koura i roto i nga kete hiriwa.</span> <span class="verse"><a name="12">12</a>He pera i te whakakai koura, i te whakapaipai koura parakore koia ano te ako a te whakaaro nui ki te taringa rongo.</span> <span class="verse"><a name="13">13</a>Rite tonu ki te matao o te hukarere i te kotinga witi te karere pono ki ona kaingare; ka ora hoki i a ia te ngakau o ona ariki.</span> <span class="verse"><a name="14">14</a>He pera i nga kapua me te hau uakore, koia ano te rite o te tangata e whakamanamana ana ki ana hakari horihori.</span> <span class="verse"><a name="15">15</a>Ma te roa e whakamanawanui ana ka whakaae mai ai te kingi, a ma te arero ngawarika mangungu ai te wheua.</span> <span class="verse"><a name="16">16</a>Kua kitea e koe he honi? Kainga ko te wahi e makona ai koe; kei ki rawa koe i taua mea, ka ruakina e koe.</span> <span class="verse"><a name="17">17</a>Kia takitahi tou waewae ki te whare o tou hoa; kei hoha ia ki a koe, a ka kino ki a koe.</span> <span class="verse"><a name="18">18</a>Ko te tangata e whakaatu teka ana mo tona hoa, he patu ia, he hoari, a he pere koi.</span> <span class="verse"><a name="19">19</a>Ko te whakawhirinaki ki te tangata tinihanga i te wa o te raru, e rite ana ki te niho whati, ki te waewae kua takoki.</span> <span class="verse"><a name="20">20</a>Ko te tangata e waiata ana ki te ngakau pouri, e rite ana ki te tangata e whakarere ana i te kakahu i te rangi maeke, ki te winika hoki i runga i te houra.</span> <span class="verse"><a name="21">21</a>Ki te matekai tou hoariri whangaia ki te taro; ki te matewai whakainumia ki te wai;</span> <span class="verse"><a name="22">22</a>Ka purangatia hoki e koe he waro kapura ki tona mahunga, a ka utua tau e Ihowa.</span> <span class="verse"><a name="23">23</a>E mauria ana mai e te hauraro he ua: e peratia ana hoki e te arero ngautuara, he kanohi pukuriri.</span> <span class="verse"><a name="24">24</a>He pai ke te noho i te kokonga o te tuanui, i te noho tahi me te wahine ngangare i roto i te whare mahorahora.</span> <span class="verse"><a name="25">25</a>He rongo pai no te whenua tawhiti, tona rite kei nga wai matao ki te wairua matewai.</span> <span class="verse"><a name="26">26</a>Me te manawa whenua i takatakahia, me te puna i whakaparuparutia, koia ano te tangata tika e hinga ana i te aroaro o te tangata kino.</span> <span class="verse"><a name="27">27</a>Ehara i te mea pai te kai nui i te honi; waihoki ko a te tangata rapu i to ratou ake kororia ehara i te kororia.</span> <span class="verse"><a name="28">28</a>Ko te tangata e kore nei e pehi i tona wairua, e rite ana ki te pa kua pakaru, kahore ona taiepa.</span> </p></div</div></div></body></html>