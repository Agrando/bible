<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Ko nga whakatauki a Horomona tama a Rawiri, kingi o Iharaira;</span> <span class="verse"><a name="2">2</a>E mohiotia ai te whakaaro nui, te ako; e kitea ai nga kupu o te matauranga;</span> <span class="verse"><a name="3">3</a>E riro mai ai te ako a te ngakau mahara, te tika, te whakawa, te mea ano e rite ana;</span> <span class="verse"><a name="4">4</a>Hei hoatu i te ngakau tupato ki nga kuware, i te matauranga, i te ngarahu pai ki te taitamariki;</span> <span class="verse"><a name="5">5</a>Kia whakarongo ai te tangata whakaaro nui, kia nui ake ai tona mohio; kia whiwhi ai te tangata tupato ki nga whakaaro mohio:</span> <span class="verse"><a name="6">6</a>E mohio ai ia ki te whakatauki, ki te kupu whakarite, ki nga kupu a nga whakaaro nui, ki a ratou korero whakapeka.</span> <span class="verse"><a name="7">7</a>Ko te wehi ki a Ihowa te timatanga o te matauranga; e whakahawea ana te whakaarokore ki te whakaaro nui, ki te ako.</span> <span class="verse"><a name="8">8</a>Whakarongo, e taku tama, ki te ako a tou papa, kaua hoki e whakarerea te ture a tou whaea;</span> <span class="verse"><a name="9">9</a>Ka waiho hoki ena hei pare ataahua mo tou matenga, hei mekameka whakapaipai mo tou kaki.</span> <span class="verse"><a name="10">10</a>E taku tama, ki te whakawaia koe e te hunga hara, kaua e whakaae.</span> <span class="verse"><a name="11">11</a>Ki te mea ratou, Tatou ka haere, ka whakapapa atu, ka whakaheke toto; kia whanga puku tatou, he mea takekore, mo te tangata harakore:</span> <span class="verse"><a name="12">12</a>Horomia oratia ratou e tatou, peratia me ta te rua tupapaku; ka riro tinana ratou, ka pera me te hunga e heke atu ana ki te poka:</span> <span class="verse"><a name="13">13</a>Ka kitea e tatou nga taonga utu nui katoa, ka whakakiia o tatou whare ki ta tatou e pahua ai:</span> <span class="verse"><a name="14">14</a>Maka mai tou wahi ki roto ki to matou; kia kotahi te putea ma tatou katoa.</span> <span class="verse"><a name="15">15</a>E taku tama, kaua e haere tahi i te ara me ratou; kaiponuhia tou waewae i to ratou huarahi;</span> <span class="verse"><a name="16">16</a>E rere ana hoki o ratou waewae ki te kino, e hohoro ana ratou ki te whakaheke toto.</span> <span class="verse"><a name="17">17</a>He maumau hoki te hora o te kupenga ki te tirohanga a tetahi manu.</span> <span class="verse"><a name="18">18</a>Ko ratou, he whakaheke i o ratou toto ano i whakapapa ai ratou; he whakamate i a ratou ano i piri ai ratou.</span> <span class="verse"><a name="19">19</a>Ka pena nga huarahi o te hunga apo taonga; ko te ora ano o ona rangatira e tangohia.</span> <span class="verse"><a name="20">20</a>E hamama ana te whakaaro nui i te huarahi; e puaki ana tona reo i nga waharoa;</span> <span class="verse"><a name="21">21</a>E karanga ana ia i te tino wahi whakaminenga; i te wahi tuwhera o nga kuwaha, i roto i te pa, e puaki ana ana kupu;</span> <span class="verse"><a name="22">22</a>E te hunga kuware, kia pehea ake te roa o to koutou aroha ki te kuwaretanga? O te hiahia ranei o te hunga whakahi ki to ratou whakahi? O te whakakino ranei a te hunga wairangi ki te matauranga?</span> <span class="verse"><a name="23">23</a>Tahuri mai ki taku ako: na ka ringihia e ahau toku wairua ki a koutou, ka whakaaturia aku kupu ki a koutou.</span> <span class="verse"><a name="24">24</a>I karanga atu hoki ahau, heoi kihai koutou i pai mai; i totoro atu toku ringa, a kihai tetahi i whai whakaaro mai;</span> <span class="verse"><a name="25">25</a>Heoi whakakahoretia iho e koutou toku whakaaro katoa, kihai hoki i aro ki taku ako:</span> <span class="verse"><a name="26">26</a>Mo reira ka kata ahau i te ra o to koutou aitua; ka tawai ina pa te pawera ki a koutou.</span> <span class="verse"><a name="27">27</a>Ina tae mai to koutou pawera ano he tupuhi, a ka pa mai to koutou aitua ano he paroro; ina tae mai te pouri me te ngakau mamae ki a koutou.</span> <span class="verse"><a name="28">28</a>Ko reira ratou karanga ai ki ahau, a e kore ahau e whakahoki kupu atu; ka rapu nui ratou i ahau, otiia e kore ahau e kitea e ratou:</span> <span class="verse"><a name="29">29</a>Mo ratou i kino ki te matauranga; kihai hoki i whiriwhiria e ratou te wehi ki a Ihowa;</span> <span class="verse"><a name="30">30</a>Kihai i aro mai ki oku whakaaro; whakahawea ana ratou ki taku kupu riri katoa.</span> <span class="verse"><a name="31">31</a>Na reira ka kai ratou i nga hua o to ratou nei ara, ka whakakiia ano hoki ki nga mea i titoa e ratou.</span> <span class="verse"><a name="32">32</a>Ko te tahuritanga atu hoki o nga kuware hei patu i a ratou; ko te ngakau warea ano hoki o nga wairangi hei huna i a ratou.</span> <span class="verse"><a name="33">33</a>Ko te tangata ia e rongo ana ki ahau, ka au tona noho, ka tea hoki i te wehi ki te kino.</span> </p></div</div></div></body></html>