<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 26</strong></div><p><span class="verse"><a name="1">1</a>He pera i te hukarere i te raumati, i te ua hoki i te kotinga witi, te kore e tau o te honore mo te wairangi.</span> <span class="verse"><a name="2">2</a>He pera i te manu e rererere noa ana, i te waroa i ona rerenga te kanga pokanoa; e kore e whakatau.</span> <span class="verse"><a name="3">3</a>He whiu mo te hoiho, he paraire mo te kaihe, a he rakau mo te tuara o nga wairangi.</span> <span class="verse"><a name="4">4</a>Kei rite ki tona whakaarokore tau whakautu ki te wairangi, kei rite hoki a koe na ki a ia.</span> <span class="verse"><a name="5">5</a>Kia rite ki tona whakaarokore tau whakautu ki te wairangi, kei mea ia he whakaaro nui ia.</span> <span class="verse"><a name="6">6</a>Ko te tangata e tuku korero ana ma te ringa o te wairangi, e tapahi ana i ona waewae ano, e inumia ana hoki te he.</span> <span class="verse"><a name="7">7</a>E tautau noa ana nga waewae o te kopa: he pera hoki te whakatauki i te mangai o te wairangi.</span> <span class="verse"><a name="8">8</a>Ko te takai mea whakapaipai i roto i te puranga kohatu, ko tona rite kei te tangata e whakakororia ano i te wairangi.</span> <span class="verse"><a name="9">9</a>E rite ana ki te tataramoa e wero nei i te ringa o te haurangi, koia ano te whakatauki i te mangai o nga wairangi.</span> <span class="verse"><a name="10">10</a>Ka rite ki te kaikopere i tu ai te katoa, te tangata e utu ana i te wairangi me te tangata hoki e utu ana i nga tira haere.</span> <span class="verse"><a name="11">11</a>Ka rite ki te kuri e hoki nei ki tona ruaki, te wairangi e tuarua ana i tona poauau.</span> <span class="verse"><a name="12">12</a>Ka kite koe i te tangata e mea ana ki a ia he whakaaro nui? Ki ta te whakaaro tera e rahi ake ta te wairangi i tana.</span> <span class="verse"><a name="13">13</a>E ki ana te mangere, He raiona kei te ara; he raiona kei nga waharoa.</span> <span class="verse"><a name="14">14</a>He pera i te tatau e tahurihuri ra i runga i ona inihi, koia ano te mangere i runga i tona moenga.</span> <span class="verse"><a name="15">15</a>E kuhua ana e te mangere tona ringa ki te rihi; he mahi ngenge rawa ki a ia te whakahoki mai ki tona mangai.</span> <span class="verse"><a name="16">16</a>He nui ke ake te whakaaro nui o te mangere, ki tana nei whakaaro, i to nga tangata tokowhitu e whakaatu ana i te tikanga.</span> <span class="verse"><a name="17">17</a>Ko te tangata e haere atu ana, e pokanoa ana ki te whawhai ehara nei i a ia, ko tona rite kei te tangata e hopu ana i te kuri ki ona taringa.</span> <span class="verse"><a name="18">18</a>Rite tonu ki te haurangi e makamaka ana i nga mea mura, i nga pere, i te mate,</span> <span class="verse"><a name="19">19</a>Te tangata e tinihanga ana ki tona hoa, e mea ana, He teka ianei he takaro taku?</span> <span class="verse"><a name="20">20</a>Ki te kahore he wahie, ka mate te ahi: ki te kore hoki he tangata kawekawe korero, ka mutu te ngangare.</span> <span class="verse"><a name="21">21</a>He waro ki nga ngarahu wera, he wahie ki te ahi; he pera te tangata totohe ki te tahu i te ngangare.</span> <span class="verse"><a name="22">22</a>He rite nga kupu a te kaikawekawe korero ki te maramara reka, tae tonu iho ki nga wahi o roto rawa o te kopu.</span> <span class="verse"><a name="23">23</a>He ngutu puka me te ngakau kino, ko te rite kei te oko oneone i whakakikoruatia ki te para hiriwa.</span> <span class="verse"><a name="24">24</a>Ko te tangata mauahara e whakaware ana ki ona ngutu, otiia e rongoatia ana e ia te tinihanga ki roto ki a ia:</span> <span class="verse"><a name="25">25</a>Ki te pai tona reo, kaua e whakapono ki a ia; e whitu hoki nga mea whakarihariha kei roto i tona ngakau.</span> <span class="verse"><a name="26">26</a>Ahakoa hipoki tona mauahara i a ia ki te tinihanga, ka whakakitea nuitia tona kino ki te aroaro o te whakaminenga.</span> <span class="verse"><a name="27">27</a>Ko te tangata e keri ana i te rua, ka taka ano ki roto: a ko te tangata e huri ana i te kohatu, ka hoki mai ano ki runga ki a ia.</span> <span class="verse"><a name="28">28</a>E kino ana te arero teka ki ana i kuru ai; a, ko ta te mangai whakapati, he mahi kia ngaro.</span> </p></div</div></div></body></html>