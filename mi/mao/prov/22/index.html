<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 22</strong></div><p><span class="verse"><a name="1">1</a>Engari te ingoa pai e whiriwhiria rawatia i nga taonga nui, me te manakohanga aroha i te hiriwa, i te koura.</span> <span class="verse"><a name="2">2</a>Ka tutataki te tangata taonga raua ko te rawakore; ko Ihowa te kaihanga o ratou katoa.</span> <span class="verse"><a name="3">3</a>Ko te tangata tupato, ka kitea atu e ia te he, ka huna i a ia; ko nga kuware, haere tonu atu, mamae tonu atu.</span> <span class="verse"><a name="4">4</a>Ko te hua o te mahaki, a ko te wehi ki a Ihowa, he taonga, he honore, he ora.</span> <span class="verse"><a name="5">5</a>He tataramoa, he mahanga kei te ara o te whanoke; ko te tangata ia e tiaki ana i tona wairua, ka matara atu i ena.</span> <span class="verse"><a name="6">6</a>Whakatupuria ake te tamaiti i te ara e haere ai ia, a, ka kaumatua, e kore e mahue i a ia.</span> <span class="verse"><a name="7">7</a>E whakatakoto tikanga ana te tangata taonga mo nga rawakore; a, ko te tangata i te nama, hei pononga ia ma te tangata nana i whakatarewa mai.</span> <span class="verse"><a name="8">8</a>Ko te kairui o te kino, ka kokoti i te he: a ka kahore noa iho te patu o tona riri.</span> <span class="verse"><a name="9">9</a>Ko te kanohi ohaoha, ka manaakitia tera; e hoatu ana hoki e ia tetahi wahi o tana taro ma te rawakore.</span> <span class="verse"><a name="10">10</a>Peia atu te tangata whakahi, a ka riro te ngangare; ka mutu ano hoki te totohe me te whakahawea.</span> <span class="verse"><a name="11">11</a>Ko te tangata e matenui ana ki te ngakau ma, ko te kingi he hoa mona, mo te ahuareka o ona ngutu.</span> <span class="verse"><a name="12">12</a>Ma nga kanohi o Ihowa e tiaki te tangata whai matauranga, e whakataka ana hoki e ia nga kupu a te tangata kopeka.</span> <span class="verse"><a name="13">13</a>E mea ana te mangere, He raiona kei waho: ka whakamatea ahau ki nga huarahi.</span> <span class="verse"><a name="14">14</a>He poka hohonu te mangai o nga wahine ke: ka taka ki roto ta Ihowa tangata e whakarihariha ai.</span> <span class="verse"><a name="15">15</a>Paihere rawa te wairangi ki roto ki te ngakau o te tamaiti; otiia ma te rakau o te whiu e pei kia matara atu i a ia.</span> <span class="verse"><a name="16">16</a>Ko te tangata e tukino ana i te rawakore kia maha atu ai he taonga mana, me te tangata hoki e hoatu mea ana ki te tangata taonga, ka tutuki raua ki te muhore kau.</span> <span class="verse"><a name="17">17</a>Anga mai tou taringa, whakarongo mai hoki ki nga kupu a te hunga whakaaro nui, kia tahuri mai hoki tou ngakau ki toku matauranga.</span> <span class="verse"><a name="18">18</a>He mea ahareka hoki, mehemea ka puritia e koe i roto i tou kopu, ki te u ngatahi raua ki runga ki ou ngutu;</span> <span class="verse"><a name="19">19</a>Kia okioki ai koe ki a Ihowa, koia i whakakitea ai e ahau aua mea ki a koe i tenei ra, ki a koe na ano.</span> <span class="verse"><a name="20">20</a>He teka ianei hira rawa nga mea kua tuhituhia atu nei e ahau ki a koe, he kupu ako, he kupu mohio;</span> <span class="verse"><a name="21">21</a>Kia mohio ai koe ki te tuturutanga o nga kupu o te pono, kia whakahokia ai e koe he kupu pono ki te hunga e ngare ana i a koe?</span> <span class="verse"><a name="22">22</a>Kaua e pahuatia te rawakore, no te mea he rawakore ia, kaua hoki e whakatupuria kinotia te tangata iti i te kuwaha:</span> <span class="verse"><a name="23">23</a>No te mea ka tohea e Ihowa ta ratou tohe, ka pahuatia ano hoki e ia te wairua o te hunga e pahua ana i a ratou.</span> <span class="verse"><a name="24">24</a>Kaua e whakahoa ki te tangata pukuriri; kei haere tahi hoki koe i te tangata aritarita;</span> <span class="verse"><a name="25">25</a>Kei akona e koe ona ara, a ka riro i a koe he mahanga mo tou wairua.</span> <span class="verse"><a name="26">26</a>Kei uru koe ki roto ki te hunga papaki ringa, ki nga kaiwhakakapi turanga ranei mo te moni tarewa:</span> <span class="verse"><a name="27">27</a>Ki te kahore au mea hei utu, hei aha i tangohia ai e ia tou moenga i raro i a koe?</span> <span class="verse"><a name="28">28</a>Kaua e whakanekehia atu te rohe tawhito i whakatakotoria e ou matua.</span> <span class="verse"><a name="29">29</a>Kei te kite ranei koe i tetahi tangata e uaua ana ki tana mahi? ka tu ia ki te aroaro o nga kingi; e kore ia e tu ki te aroaro o nga ware.</span> </p></div</div></div></body></html>