<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 5</strong></div><p><span class="verse"><a name="1">1</a>E taku tama, tahuri ki oki whakaaro nui, kia anga tou taringa ki toku matauranga:</span> <span class="verse"><a name="2">2</a>Kia u ai koe ki te ngarahu pai, kia mau ai te matauranga i ou ngutu.</span> <span class="verse"><a name="3">3</a>Ko nga ngutu hoki o te wahine ke, kei te maturuturunga iho o te honikoma, ngawari iho tona mangai i te hinu.</span> <span class="verse"><a name="4">4</a>He kawa rawa hoki tona mutunga i te taru kawa; he koi, ano he hoari matarua.</span> <span class="verse"><a name="5">5</a>Ko ona waewae e heke ana ki te mate, mau pu te reinga i ona takahanga;</span> <span class="verse"><a name="6">6</a>Heoi kahore i kitea e ia te ara totika ki te ora: he kotiti ke ona ara, a kahore ia i te matau.</span> <span class="verse"><a name="7">7</a>Na reira, e aku tamariki, whakarongo mai ki ahau, kei mahue hoki nga kupu a toku mangai.</span> <span class="verse"><a name="8">8</a>Kia matara tou ara i a ia, kaua hoki e tata ki te tatau o tona whare;</span> <span class="verse"><a name="9">9</a>Kei hoatu tou honore ki nga tangata ke, ou tau ki te hunga nanakia:</span> <span class="verse"><a name="10">10</a>Kei makona nga tangata ke i tou kaha, kei riro ou mauiui ki te whare o te tangata ke;</span> <span class="verse"><a name="11">11</a>A ka tangi koe i tou whakamutunga, ina poto ou kikokiko me tou tinana.</span> <span class="verse"><a name="12">12</a>A ka mea, Katae toku kino ki te ako; katae te mauiui o toku ngakau ki te tohutohu!</span> <span class="verse"><a name="13">13</a>Kihai hoki ahau i whakarongo ki te reo o oku kaiwhakaako, kihai toku taringa i anga ki te hunga e tohutohu ana i ahau.</span> <span class="verse"><a name="14">14</a>Wahi iti kei nga kino katoa ahau i waenganui o te whakaminenga, o te huihui.</span> <span class="verse"><a name="15">15</a>Inumia he wai i roto i tau ake rua, me nga wai rere ano i roto i tau ake poka.</span> <span class="verse"><a name="16">16</a>Kia tohatoha noa atu koia au puna wai, nga awa wai i nga huarahi?</span> <span class="verse"><a name="17">17</a>Waiho ena mau anake, kauaka ma koutou tahi ko nga tangata ke.</span> <span class="verse"><a name="18">18</a>Kia manaakitia tau puna wai: kia koa ano koe ki te wahine o tou taitamarikitanga.</span> <span class="verse"><a name="19">19</a>Kia rite ia ki taua mea ahuareka, ki te hata, ki te mea ataahua ki te anaterope; kia makona koe i ona u i nga wa katoa, kia matenuitia tonutia e koe tona aroha.</span> <span class="verse"><a name="20">20</a>He aha oti koe, e taku tama, ka matenui ai ki te wahine ke, i awhi ai i te uma o te wahine ke?</span> <span class="verse"><a name="21">21</a>Kei mua hoki i nga kanohi o Ihowa nga ara o te tangata, a e meinga ana e ia kia papatairite ona ara katoa.</span> <span class="verse"><a name="22">22</a>Ko ona kino ano hei hopu i te tangata kino, hei taura ona hara e mau ai ia.</span> <span class="verse"><a name="23">23</a>Ka mate ia, he mea kihai i whakaakona, ka pohehe i te nui o tona wairangi.</span> </p></div</div></div></body></html>