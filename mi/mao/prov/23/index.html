<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Ki te noho tahi korua ko te rangatira ki te kai, ata whakaaroa marietia tera i tou aroaro:</span> <span class="verse"><a name="2">2</a>Whakapakia he maripi ki tou korokoro, ki te mea he tangata kakai koe.</span> <span class="verse"><a name="3">3</a>Kaua e hiahia ki ana mea reka: he kai tinihanga hoki era.</span> <span class="verse"><a name="4">4</a>Kaua e taruke ki te mea taonga: kati tau mea ki tou matauranga.</span> <span class="verse"><a name="5">5</a>E anga mai ranei ou kanohi ki taua mea korekore nei? He pono hoki ka whai parirau te taonga, koia ano kei te ekara, rere ana whaka te rangi.</span> <span class="verse"><a name="6">6</a>Kaua e kainga te kai a te tangata kanohi kino, kei minamina hoki koe ki ana mea reka.</span> <span class="verse"><a name="7">7</a>Ko tana hoki e mea ai i roto i a ia, pera tonu ia: E kai, e inu; koia tana kupu ki a koe; kahore ia ona ngakau ki a koe.</span> <span class="verse"><a name="8">8</a>Ko te kongakonga i kainga e koe, ka ruakina e koe, ka maumauria ano hoki au kupu reka.</span> <span class="verse"><a name="9">9</a>Kaua e korero ki nga taringa o te kuware; ka whakahawea hoki ia ki te whakaaro nui o au kupu.</span> <span class="verse"><a name="10">10</a>Kei whakanekehia e koe te rohe tawhito; kei haere koe ki nga mara a te pani:</span> <span class="verse"><a name="11">11</a>No te mea he kaha to ratou kaiwhakaora; ka tohea e ia ta ratou tohe ki a koe.</span> <span class="verse"><a name="12">12</a>Anga atu tou ngakau ki te ako, me ou taringa ki nga kupu o te matauranga.</span> <span class="verse"><a name="13">13</a>Kaua e tohungia te whiu ki te tamaiti: ki te patua hoki ia e koe ki te rakau, e kore ia e mate.</span> <span class="verse"><a name="14">14</a>Tatatia ia e koe ki te rakau, a ka whakaorangia e koe tona wairua i te reinga.</span> <span class="verse"><a name="15">15</a>E taku tama, ki te whakaaro nui tou ngakau, ka koa hoki toku ngakau, ae ra, toku nei ano:</span> <span class="verse"><a name="16">16</a>Ae ra, ka hari oku whatumanawa, ina korero ou ngutu i nga mea tika.</span> <span class="verse"><a name="17">17</a>Kei hae tou ngakau ki te hunga hara; engari kia wehi koe ki a Ihowa, a pau noa te ra.</span> <span class="verse"><a name="18">18</a>He pono hoki tera ano he whakautu; e kore ano hoki tau i tumanako ai e hatepea atu.</span> <span class="verse"><a name="19">19</a>Whakarongo ra, e taku tama, kia whai whakaaro hoki koe, a whakatikaia tou ngakau i te ara.</span> <span class="verse"><a name="20">20</a>Kei uru ki te hunga kakai waina; ki te hunga pukukai kikokiko:</span> <span class="verse"><a name="21">21</a>No te mea ka tutuki tahi te tangata inu raua ko te tangata kakai ki te rawakore; he tawhetawhe hoki te kakahu a te momoe mo te tangata.</span> <span class="verse"><a name="22">22</a>Whakarongo ki tou papa nana koe; kaua hoki e whakahawea ki tou whaea ina ruruhi ia.</span> <span class="verse"><a name="23">23</a>Hokona te pono, kaua hoki e whakawhitiwhitia; ae ra, te whakaaro nui, te ako hoki, me te matauranga.</span> <span class="verse"><a name="24">24</a>Nui atu hoki te koa o te papa o te tangata tika; a, ko te tangata e whanau he tama whakaaro nui mana, ka hari ia ki a ia.</span> <span class="verse"><a name="25">25</a>Kia hari tou papa raua ko tou whaea, ina, kia koa te wahine i whanau ai koe.</span> <span class="verse"><a name="26">26</a>E taku tama, homai tou ngakau ki ahau, kia manako ano hoki ou kanohi ki aku ara.</span> <span class="verse"><a name="27">27</a>No te mea he rua hohonu te wahine kairau; he poka kuiti te wahine ke.</span> <span class="verse"><a name="28">28</a>Ae ra, ka whanga ia ano he kaipahua, a ka whakatokomahatia e ia nga tangata poka ke.</span> <span class="verse"><a name="29">29</a>Ko wai e aue? Ko wai e tangi? Ko wai e totohe? Ko wai e ngangautia? Ko wai e maru, he mea takekore? Ko wai e whero tonu ona kanohi?</span> <span class="verse"><a name="30">30</a>Ko te hunga e noho roa ana ki te waina; ko te hunga e haere ana ki te rapu i te waina whakaranu.</span> <span class="verse"><a name="31">31</a>Kaua e titiro ki te waina i te mea e whero ana, ina puta tona kara i roto i te kapu, ina mania tona heke.</span> <span class="verse"><a name="32">32</a>Tona tukunga iho ano he nakahi e ngau ana, koia ano kei te wero a te neke.</span> <span class="verse"><a name="33">33</a>E kite hoki ou kanohi i nga mea rereke, a ka puta he kupu rereke i tou ngakau.</span> <span class="verse"><a name="34">34</a>Ae ra, ka rite koe ki te tangata e takoto ana i waenga moana, ki te tangata ranei e takoto ana i te tihi o te rewa.</span> <span class="verse"><a name="35">35</a>A ka mea koe, Patua ana ahau e ratou, a kihai ahau i mamae; tatatia ana ahau e ratou, a kihai ahau i mohio: a hea ahau ara ake ai? Ka rapua ano e ahau.</span> </p></div</div></div></body></html>