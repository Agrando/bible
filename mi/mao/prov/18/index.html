<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Ko te tangata tu ke, e whai ana i ta tona ake hiahia, e ngangau ana ki nga whakaaro totika katoa.</span> <span class="verse"><a name="2">2</a>Kahore o te whakaarokore ahuareka ki te matauranga; engari kia whakakitea e ia tona ngakau.</span> <span class="verse"><a name="3">3</a>I te taenga mai o te tangata kino ka tae mai ano te whakahawea, me te tawai hei hoa mo te whakama.</span> <span class="verse"><a name="4">4</a>He wai hohonu nga kupu a te mangai o te tangata; he awa e rere ana te puna o te whakaaro nui.</span> <span class="verse"><a name="5">5</a>Ehara i te mea pai te whakapai ki te kanohi o te tangata kino, te whakapeau ke ranei i ta te tangata tika ina whakawa.</span> <span class="verse"><a name="6">6</a>E uru ana nga ngutu o te whakaarokore ki te totohe, e karanga ana tona mangai ki nga whiu.</span> <span class="verse"><a name="7">7</a>Hei hunga ano mona te mangai o te whakaarokore; a ko ona ngutu hei rore mo tona wairua.</span> <span class="verse"><a name="8">8</a>Ano he kai reka nga kupu a te kawe korero; tae tonu iho ki nga wahi o roto rawa o te kopu.</span> <span class="verse"><a name="9">9</a>Ko te tangata ano hoki e mangere ana ki tana mahi, hei teina ia ki te tangata maumau.</span> <span class="verse"><a name="10">10</a>Hei pourewa kaha te ingoa o Ihowa; rere ana te tangata tika ki reira, a ora ake.</span> <span class="verse"><a name="11">11</a>Ko nga rawa o te tangata taonga hei pa kaha mona, hei pa tiketike ki tona whakaaro.</span> <span class="verse"><a name="12">12</a>I mua ake o te whakangaromanga ka whakakake te ngakau o te tangata; i mua ake ano hoki o te honore ko te ngakau papaku.</span> <span class="verse"><a name="13">13</a>Ko te tangata e whakahoki kupu ana i te mea kahore ano ia i rongo noa, he mahi wairangi tera nana, he hanga whakama.</span> <span class="verse"><a name="14">14</a>E whakamanawanui te wairua o te tangata ki tona mate; tena ko te wairua maru, ko wai e kaha ki tera?</span> <span class="verse"><a name="15">15</a>Ka whiwhi te ngakau o te tangata matau ki te mohio; e rapu ana hoki te taringa o nga whakaaro nui ki te mohio.</span> <span class="verse"><a name="16">16</a>Ma te mea tuku noa a te tangata ka watea ai he wahi mona, ka kawea hoki ia e tera ki te aroaro o nga tangata nunui.</span> <span class="verse"><a name="17">17</a>Ko te tangata nana te kupu tuatahi i te whakawa me te mea kei a ia te tika; na ka haere mai tona hoa, kei te rapu i te tikanga o tana.</span> <span class="verse"><a name="18">18</a>Ma te rota e mutu ai nga tautohe, a ko tera hei tauarai i waenganui o te hunga kaha.</span> <span class="verse"><a name="19">19</a>Ko te tuakana, teina ranei, i whakatakariritia, pakeke atu i te pa kaha: a ko aua tu ngangare me he tutaki tatau no te whare rangatira.</span> <span class="verse"><a name="20">20</a>Ka ki te kopu o te tangata i nga hua o tona mangai, ka makona ia i nga hua o ona ngutu.</span> <span class="verse"><a name="21">21</a>Ko te mate, ko te ora kei te arero: ko te hunga e aroha ana ki tera ka kai i ona hua.</span> <span class="verse"><a name="22">22</a>Ko te tangata kua kite i te wahine mana, kua kite i te mea pai, kua whiwhi hoki ki ta Ihowa whakapai.</span> <span class="verse"><a name="23">23</a>He inoi ta te rawakore hanga; he taikaha ia te whakahoki a te tangata taonga.</span> <span class="verse"><a name="24">24</a>Ko te tangata tini nga hoa aroha e whai ana i te he mona; tera ano ia te hoa aroha, nui atu i to te tuakana, i to te teina, tona piri mai.</span> </p></div</div></div></body></html>