<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Kei roto te ngakau o te kingi i te ringa o Ihowa ano he awa rerenga wai; e whakaangahia ana e ia ki nga wahi katoa e pai ai ia.</span> <span class="verse"><a name="2">2</a>Ko nga ara katoa o te tangata, tika kau ki ona kanohi ake: ko Ihowa ia hei pauna i nga ngakau.</span> <span class="verse"><a name="3">3</a>Ko te mahi i te tika, i te whakawa, ki ta Ihowa, pai atu i te patunga tapu.</span> <span class="verse"><a name="4">4</a>He kanohi whakakake, he ngakau whakapehapeha, a ko te rama hoki o te hunga kino, he hara kau.</span> <span class="verse"><a name="5">5</a>Ko nga whakaaro o te tangata uaua e ahu anake ana ki te hua o te taonga: ko te hunga takare katoa ia e whawhai kau ana ki te muhore.</span> <span class="verse"><a name="6">6</a>E rite ana ta te arero teka ami i te taonga ki te mamaoa e aia noatia ana; ko te hunga e rapu ana i era e rapu ana i te mate.</span> <span class="verse"><a name="7">7</a>Ma te pahua a te hunga kino e tahi atu ratou; mo ratou kahore e pai ki te whakawa.</span> <span class="verse"><a name="8">8</a>He ara tino kopikopiko to te tangata e waha ana i te hara: tena ko te tangata ma, he tika tana mahi.</span> <span class="verse"><a name="9">9</a>He pai ke te noho i te kokonga o te tuanui, i te noho tahi me te wahine ngangare i roto i te whare mahorahora.</span> <span class="verse"><a name="10">10</a>Ko ta te wairua o te tangata kino he hiahia ki te kino; e kore ona kanohi e manako ki tona hoa.</span> <span class="verse"><a name="11">11</a>Ki te whiua te tangata whakahi, ka whai whakaaro te kuware: a, ki te whakaakona te tangata whakaaro nui, ka whiwhi ia ki te matauranga.</span> <span class="verse"><a name="12">12</a>Ka ata whakaaroa e te tangata tika te whare o te tangata kino; te peheatanga e whakataka ai te hunga kino ki te mate mo ratou.</span> <span class="verse"><a name="13">13</a>Ko te tangata e puru ana i ona taringa ki te karanga a te rawakore, tera hoki ia e karanga, heoi e kore e whakarangona.</span> <span class="verse"><a name="14">14</a>Ma te mea homai puku ka marie ai te riri, ma te moni whakapati hoki i roto i te uma ka marie ai te aritarita kaha.</span> <span class="verse"><a name="15">15</a>He mahi koa na te tangata tika te whakawa; mo nga kaimahi ia i te kino, ko te whakangaromanga.</span> <span class="verse"><a name="16">16</a>Ko te tangata e kotiti ke ana i te huarahi o te mahara, ka noho ia i te whakaminenga o nga tupapaku.</span> <span class="verse"><a name="17">17</a>Ko te tangata matenui ki nga ahuareka, ka rawakore: a, ko te tangata e matenui ana ki te waina, ki te hinu, e kore e whai taonga.</span> <span class="verse"><a name="18">18</a>Hei utu te tangata kino mo te tangata tika; a ka haere mai te tangata kopeka hei whakakapi mo te tangata tu tika.</span> <span class="verse"><a name="19">19</a>He pai ke te noho i te koraha, i te noho tahi me te wahine tohetohe, wahine pukukino.</span> <span class="verse"><a name="20">20</a>Kei te nohoanga o te tangata whakaaro nui te taonga momohanga me te hinu; heoi maumauria ake e te wairangi.</span> <span class="verse"><a name="21">21</a>Ko te tangata e whai ana i te tika, i te atawhai, ka whiwhi ki te ora, ki te tika, ki te honore.</span> <span class="verse"><a name="22">22</a>Ka pikitia e te tangata whakaaro nui te pa o nga marohirohi, ka taka hoki i a ia te kaha i whakawhirinaki ai ratou.</span> <span class="verse"><a name="23">23</a>Ko te tangata e tiaki ana i tona mangai, i tona arero, e tiaki ana i tona wairua kei raru.</span> <span class="verse"><a name="24">24</a>Ko te tangata whakakake, whakapehapeha, ko te tangata whakahi tona ingoa, e mahi ana ia i runga i te whakahirahira o tona whakamanamana.</span> <span class="verse"><a name="25">25</a>Ka mate te tangata mangere i tona hiahia ano; e kore hoki ona ringa e pai ki te mahi.</span> <span class="verse"><a name="26">26</a>Tera te hanga he kaiapo tonu a pau noa te ra: ko ta te tangata tika ia he homai, kahore hoki ana kaiponu.</span> <span class="verse"><a name="27">27</a>He mea whakarihariha te whakahere a te tangata kino; tera noa ake ina he te whakaaro i kawea mai ai e ia.</span> <span class="verse"><a name="28">28</a>Ka mate te kaiwhakaatu teka; na, ko te tangata whakarongo, ka korero, kahore he kaiwhakahe.</span> <span class="verse"><a name="29">29</a>Ka whakamaro te tangata kino i tona mata: tena ko te tangata tika, ka whakapai i ona ara.</span> <span class="verse"><a name="30">30</a>I to Ihowa aroaro kahore he whakaaro nui, kahore he matauranga, kahore he kupu mohio, e tu.</span> <span class="verse"><a name="31">31</a>Kua rite noa ake he hoiho mo te ra o te whawhai; kei a Ihowa ia te whakaoranga.</span> </p></div</div></div></body></html>