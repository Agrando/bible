<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Kei hae koe ki te hunga kino, kaua hoki e hiahia hei hoa mo ratou.</span> <span class="verse"><a name="2">2</a>Ko ta to ratou ngakau hoki e whakaaro ai, he tukino, ko ta o ratou ngutu e korero ai, he whanoke.</span> <span class="verse"><a name="3">3</a>Ma te whakaaro nui ka hanga ai te whare, a ma te matauranga ka u ai:</span> <span class="verse"><a name="4">4</a>Ma te mohio hoki ka ki ai nga ruma i nga taonga utu nui katoa, i nga mea ahuareka.</span> <span class="verse"><a name="5">5</a>He kaha te tangata whakaaro nui; ae, e whakanuia ana e te tangata mohio te kaha.</span> <span class="verse"><a name="6">6</a>Na kia pai te ngarahu ina anga koe ki te whawhai: kei te tokomaha hoki o nga kaiwhakatakoto whakaaro te ora.</span> <span class="verse"><a name="7">7</a>He tiketike rawa te whakaaro nui mo te wairangi: e kore e kuihi tona mangai i te kuwaha.</span> <span class="verse"><a name="8">8</a>Ko te tangata e whakaaro ana ki te kino, ka kiia he whanoke.</span> <span class="verse"><a name="9">9</a>He hara te whakaaro wairangi: he mea whakarihariha ano ki te tangata te tangata whakahi.</span> <span class="verse"><a name="10">10</a>Ki te ngoikore koe i te ra o te he, he iti tou kaha.</span> <span class="verse"><a name="11">11</a>Whakaorangia te hunga e kawea atu ana ki te mate, a puritia mai hoki e koe te hunga e meatia ana kia whakamatea.</span> <span class="verse"><a name="12">12</a>Ki te mea koe, Nana, kihai tenei i mohiotia e matou: kahore ianei te kaipauna ngakau i te whakaaro ki tera? a, ko te kaitiaki o tou wairua, kahore ranei ia e mohio? e kore ranei e homai e ia ki te tangata kia rite ki tana mahi?</span> <span class="verse"><a name="13">13</a>Kainga, e taku tama, te honi, he pai hoki; me te honikoma, he mea reka hoki ki tou mangai:</span> <span class="verse"><a name="14">14</a>Ka mohio ai koe ki te whakaaro nui, he mea ki tou wairua: ki te kitea e koe, he tukunga iho ano tona, e kore hoki tau i tumanako ai e hatepea.</span> <span class="verse"><a name="15">15</a>Kaua, e te tangata kino, e whanga ki te nohoanga o te tangata tika; kei tukino koe ki tona takotoranga.</span> <span class="verse"><a name="16">16</a>E hinga ana hoki te tangata tika, e whitu hinganga, ka ara ake ano: ka whakataka ia te hunga kino e te he.</span> <span class="verse"><a name="17">17</a>Kaua e harakoa ki te hinga tou hoariri, kaua hoki tou ngakau e hari ina taka ia:</span> <span class="verse"><a name="18">18</a>Kei kite a Ihowa, a ka he ki tana titiro, a ka tahuri atu tona riri i a ia.</span> <span class="verse"><a name="19">19</a>Kei mamae koe, he mea mo nga kaimahi i te kino, kei hae hoki ki te hunga kino.</span> <span class="verse"><a name="20">20</a>Kahore hoki he mutunga pai ki te tangata kino; ka keto hoki te rama a te hunga kino.</span> <span class="verse"><a name="21">21</a>E taku tama, e wehi ki a Ihowa, ki te kingi hoki: a, kaua e whakauru noa atu ki te hunga e mea ana ki te whakaputa ke.</span> <span class="verse"><a name="22">22</a>No te mea ka puta tata te aitua mo ratou: a ko wai ka mohio ki te whakangaromanga o raua tokorua?</span> <span class="verse"><a name="23">23</a>He whakatauki ano hoki enei na te hunga whakaaro nui. Ehara i te mea pai kia whakaaro ki te kanohi tangata ina whakawa.</span> <span class="verse"><a name="24">24</a>Ko te tangata e mea ana ki te tangata kino, He tika koe; ka kanga nga iwi ki a ia, ka whakarihariha nga tauiwi ki a ia.</span> <span class="verse"><a name="25">25</a>Otiia ka koa nga ngakau o te hunga e riria ai tona he, ka tau iho ano hoki te manaaki pai ki runga ki a ratou.</span> <span class="verse"><a name="26">26</a>Ka kihia e ia nga ngutu e whakahoki ana i nga kupu tika.</span> <span class="verse"><a name="27">27</a>Meinga kia takoto pai tau mahi i waho, kia rite hoki hei meatanga mau i te mara; muri iho ka hanga i tou whare.</span> <span class="verse"><a name="28">28</a>Kaua koe e tu hei kaiwhakaatu he mo tou hoa, i te mea kahore he take; a kaua e tinihanga ki ou ngutu.</span> <span class="verse"><a name="29">29</a>Kaua e ki, Ka meatia ano e ahau ki a ia tana i mea ai ki ahau; ka rite ki ta te tangata mahi taku e whakahoki ai ki a ia.</span> <span class="verse"><a name="30">30</a>I haere ahau i te taha o te mara a te mangere, i te taha hoki o te mara waina a te tangata kahore ona mahara;</span> <span class="verse"><a name="31">31</a>Na, kua tupuria katoatia e te tataramoa, kapi tonu te mata o te mara i te ongaonga, a ko to reira taiepa kohatu kua oti te wahi.</span> <span class="verse"><a name="32">32</a>Katahi ahau ka titiro, ka ata whakaaroaro: ka kite ahau, a ka hopu mai hei ako moku.</span> <span class="verse"><a name="33">33</a>Kia iti ake nei te wahi e parangia ai, kia iti ake nei te moe, kia iti ake te kotuituitanga o nga ringa ka moe ai:</span> <span class="verse"><a name="34">34</a>Ka pera te haerenga mai o tou muhore ano he kaipahua; o tou rawakore hoki ano he tangata mau patu.</span> </p></div</div></div></body></html>