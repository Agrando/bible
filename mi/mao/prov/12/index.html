<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 12</strong></div><p><span class="verse"><a name="1">1</a>Ko te tangata e aroha ana ki te kupu ako e aroha ana ki te matauranga; na, ko te tangata e kore e pai kia riria tona he, he poauau tera.</span> <span class="verse"><a name="2">2</a>Ko te tangata pai ka whiwhi ki ta Ihowa whakapai; otiia ka whakahengia e ia te tangata ngarahu kino.</span> <span class="verse"><a name="3">3</a>E kore ta te tangata e u i te kino: na, ko te pakiaka o te hunga tika, e kore tera e whakakorikoria.</span> <span class="verse"><a name="4">4</a>He wahine e u ana tona pai, hei karauna tera ki tana tane; tena ko te wahine i whakama ai ia, hei pirau tera i roto i ona wheua.</span> <span class="verse"><a name="5">5</a>Ko nga whakaaro o te hunga tika he tika: ko nga whakaaro ia o te hunga kino he tinihanga.</span> <span class="verse"><a name="6">6</a>Ko nga kupu a te hunga kino e mea ana kia tauwhanga i te toto: ma te mangai ia o te hunga tika ratou ka ora ai.</span> <span class="verse"><a name="7">7</a>Ka hurihia iho te hunga kino, a kore iho; ko te whare ia o te hunga tika ka tu tonu.</span> <span class="verse"><a name="8">8</a>Ka rite ki tona ngarahu te whakamoemiti mo te tangata; ko te ngakau parori ki ia ka whakahaweatia.</span> <span class="verse"><a name="9">9</a>Ko te tangata e whakahaweatia ana, he pononga nei tana, pai ake ia i te tangata e whakanui ana i a ia ano, a kahore ana kai.</span> <span class="verse"><a name="10">10</a>Ko te tangata tika e whakaaro ana ia ki te ora o tana kararehe; he nanakia ia nga mahi atawhai a te hunga kino.</span> <span class="verse"><a name="11">11</a>Ko te tangata e mahi ana i tona oneone ka makona ia i te taro; tena ko te tangata e whai ana i te hunga tekateka noa, kahore ona ngakau mahara.</span> <span class="verse"><a name="12">12</a>Ko ta te tangata kino e minamina ai ko te kupenga a te hunga kino; e whai hua ana ia te pakiaka o te hunga tika.</span> <span class="verse"><a name="13">13</a>Ka mau te tangata kino i te pokanga ketanga o ona ngutu; ka puta mai ia te tangata tika i roto i te raru.</span> <span class="verse"><a name="14">14</a>Ma nga hua o tona mangai ka makona ai te tangata i te pai; ka riro mai ano i te tangata nga utu o ta ona ringa.</span> <span class="verse"><a name="15">15</a>He tika tonu ki ona kanohi ake te ara o te kuware: e whakarongo ana ia te tangata whakaaro nui ki te kupu whakatupato.</span> <span class="verse"><a name="16">16</a>Ko te kuware, e mohiotia wawetia ana tona riri: e hipokina ana ia te whakama e te tangata ngarahu tupato.</span> <span class="verse"><a name="17">17</a>Ko ta te tangata korero pono he whakapuaki i te tika; ko ta te kaiwhakaatu teka ia he tinihanga.</span> <span class="verse"><a name="18">18</a>He tangata ano ko ana korero maka noa, me te mea ko nga werohanga a te hoari; he rongoa ia te arero o te hunga whakaaro nui.</span> <span class="verse"><a name="19">19</a>Ka u tonu te ngutu pono a ake ake; mo naianei kau ia te arero teka.</span> <span class="verse"><a name="20">20</a>He tinihanga kei roto i te ngakau o nga kaitito i te kino; he koa ia to nga kaiwhakatakoto korero e mau ai te rongo.</span> <span class="verse"><a name="21">21</a>E kore tetahi kino e pa ki te tangata tika; engari te hunga kino ka ki i te kino.</span> <span class="verse"><a name="22">22</a>He mea whakarihariha ki a Ihowa nga ngutu teka; ko tana e ahuareka ai ko nga kaimahi i te pono.</span> <span class="verse"><a name="23">23</a>Hipoki ai te tangata tupato i te matauranga: e karanga nui ana ia te ngakau o nga kuware i te kuwaretanga.</span> <span class="verse"><a name="24">24</a>Mo te ringa o nga uaua te kingitanga; hei homai takoha ia te mangere.</span> <span class="verse"><a name="25">25</a>Ma te pouri i roto i te ngakau o te tangata e piko ai ia: ma te kupu pai ia ka marama ai.</span> <span class="verse"><a name="26">26</a>Hira ake te tangata tika i tona hoa; te hunga kino ia ka whakapohehetia e to ratou ara ano.</span> <span class="verse"><a name="27">27</a>Kahore te tangata mangere e tunu i tana mea i hopu ai: ma te tangata uaua ia te taonga utu nui a nga tangata.</span> <span class="verse"><a name="28">28</a>He ora kei te ara o te tika; kahore hoki he mate i tona ara.</span> </p></div</div></div></body></html>