<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/prov">Proverbs</a> &gt <strong>Chapter 16</strong></div><p><span class="verse"><a name="1">1</a>Ko nga whakatakataka a te ngakau na te tangata; engari ko te kupu whakahoki a te arero na Ihowa.</span> <span class="verse"><a name="2">2</a>Ko nga ara katoa o te tangata he ma ki ona ake kanohi; ko Ihowa ia ki te pauna i nga wairua.</span> <span class="verse"><a name="3">3</a>Utaina au mahi ki runga ki a Ihowa, a ka whakapumautia ou whakaaro.</span> <span class="verse"><a name="4">4</a>He mea hanga na Ihowa nga mea katoa mo tona tutukitanga, mo tona: ae ra, ko te tangata kino hoki mo te ra o te kino.</span> <span class="verse"><a name="5">5</a>He mea whakarihariha na Ihowa te hunga ngakau whakakake katoa; ahakoa pupuri te ringa ki te ringa, e kore ia e kore te whiua.</span> <span class="verse"><a name="6">6</a>Ko te mahi tohu tangata me te pono hei pure mo te kino; ma te wehi hoki ki a Ihowa ka mawehe atu ai te tangata i te kino.</span> <span class="verse"><a name="7">7</a>Ki te pai a Ihowa ki nga ara o te tangata, ka meinga e ia ona hoariri nei ano kia mau te rongo ki a ia.</span> <span class="verse"><a name="8">8</a>He pai ake te mea iti i runga i te tika, i nga hua maha ki te kahore he tika.</span> <span class="verse"><a name="9">9</a>Ko te ngakau o te tangata hei whakaaro i tona ara; ko Ihowa ia hei whakatika i tona hikoi.</span> <span class="verse"><a name="10">10</a>He kupu atua kei nga ngutu o te kingi; e kore tona mangai e poka ke ina whakawa.</span> <span class="verse"><a name="11">11</a>Ko te taimaha tika, ko te pauna tika, na Ihowa; he mahi nana nga kohatu katoa o te putea.</span> <span class="verse"><a name="12">12</a>He mea whakarihariha ki nga kingi te mahi i te kino; na te tika hoki i u ai te torona.</span> <span class="verse"><a name="13">13</a>He mea ahuareka ki nga kingi nga ngutu tika: e aroha ana hoki ratou ki te tangata e korero tika ana.</span> <span class="verse"><a name="14">14</a>Ko te riri o te kingi ano he karere mo te mate: engari ka whakamarietia e te tangata whakaaro nui.</span> <span class="verse"><a name="15">15</a>He ora kei te marama o te mata o te kingi: a ko tana manako he rite ki te kapua o to muri ua.</span> <span class="verse"><a name="16">16</a>Ko te whiwhi ki te whakaaro nui, ano te pai! pai atu i te whiwhi ki te koura; ko te whiwhi hoki ki te matauranga te mea e hiahiatia nuitia atu i te hiriwa.</span> <span class="verse"><a name="17">17</a>Ko te huanui o te hunga tika he mawehe atu i te kino: ko te tangata e whai whakaaro ana ki tona ara, ka mau tona wairua.</span> <span class="verse"><a name="18">18</a>Haere ai te whakakake i mua o te whakangaromanga, te wairua whakapehapeha i mua i te hinganga.</span> <span class="verse"><a name="19">19</a>Ko te ngakau whakaiti i waenga i te hunga rawakore, pai atu i te uru ki te tuwahanga taonga a te hunga whakakake.</span> <span class="verse"><a name="20">20</a>Ko te tangata e tahuri ana ki te kupu, ka kite i te pai: a ko te tangata e whakawhirinaki ana ki a Ihowa, ka hari.</span> <span class="verse"><a name="21">21</a>Ka kiia te whakaaro nui he matau; ma te reka hoki o nga ngutu ka neke ai te mohio.</span> <span class="verse"><a name="22">22</a>Ko te matauranga te puna o te ora mo te tangata i whiwhi ki tera; ko te ako ia mo te hunga wairangi ko to ratou wairangi ano.</span> <span class="verse"><a name="23">23</a>Ma te ngakau o te tangata whakaaro nui e tohutohu tona mangai, e apiti hoki he kupu mohio ki ona ngutu.</span> <span class="verse"><a name="24">24</a>Ko nga kupu matareka ano kei te honikoma, he reka ki te wairua, he rongoa ki nga wheua.</span> <span class="verse"><a name="25">25</a>Tera he ara e tika ana ki te titiro a te tangata; ko tona mutunga ia ko nga ara ki te mate.</span> <span class="verse"><a name="26">26</a>Ko te hiahia o te tangata e mahi ana, e mahi ana mona; no te mea e akiakina ana ia e tona mangai.</span> <span class="verse"><a name="27">27</a>E whakatakoto ana te tangata tikangakore i te kino, a kei ona ngutu ano he ahi e ka ana.</span> <span class="verse"><a name="28">28</a>Ko ta te tangata whanoke he titaritari i te raruraru; ko ta te tangata kawekawe korero he wehewehe i nga hoa tupu.</span> <span class="verse"><a name="29">29</a>Whakawai ai te tangata nanakia i tona hoa, kawe ai i a ia ki te huarahi kahore i pai.</span> <span class="verse"><a name="30">30</a>Ko te tangata e whakamoe ana i ona kanohi, e mea ana kia whakaaroa ai e ia nga mea whanoke; ko te tangata e kokopi ana i ona ngutu e whakatutuki ana i te kino.</span> <span class="verse"><a name="31">31</a>He karauna kororia te mahunga hina, e ka kitea i runga i te ara o te tika.</span> <span class="verse"><a name="32">32</a>Engari rawa te tangata manawanui i te tangata kaha, te tangata e pehia ana e ia tona wairua i te tangata i horo ai te pa.</span> <span class="verse"><a name="33">33</a>E maka ana te rota ki roto ki te kokorutanga o te kakahu; kei a Ihowa ia te tikanga katoa.</span> </p></div</div></div></body></html>