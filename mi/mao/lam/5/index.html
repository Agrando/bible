<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Kia mahara, e Ihowa, ki te mea kua pa nei ki a matou: tirohia mai, kia kite ai koe i to matou ingoa kino.</span> <span class="verse"><a name="2">2</a>Kua riro to matou wahi tupu i nga tangata ke, o matou whare i nga tautangata.</span> <span class="verse"><a name="3">3</a>He pani matou, kahore he matua, ko o matou whaea ano he pouaru.</span> <span class="verse"><a name="4">4</a>Na te moni i inu wai ai matou; ko a matou wahie he mea hoko.</span> <span class="verse"><a name="5">5</a>Kei runga kei o matou kaki o matou kaiwhai: e mauiui ana matou, kahore he tanga manawa mo matou.</span> <span class="verse"><a name="6">6</a>Kua hoatu e matou te ringa ki nga Ihipiana, ki nga Ahiriana, kia makona ai matou i te taro.</span> <span class="verse"><a name="7">7</a>I hara o matou matua, a kua kore; a kua whakawaha e matou o ratou he.</span> <span class="verse"><a name="8">8</a>Ko nga pononga o matou rangatira: kahore he kaiwhakaora mo matou i o ratou ringa.</span> <span class="verse"><a name="9">9</a>E tata mate matou ka whiwhi ai i te taro, i te hoari hoki o te koraha.</span> <span class="verse"><a name="10">10</a>Mangu ana o matou kiri ano he oumu, i te wera ngau kino o te hemokai.</span> <span class="verse"><a name="11">11</a>Taea ana e ratou nga wahine o Hiona, nga wahine i nga pa o Hura.</span> <span class="verse"><a name="12">12</a>Ko nga rangatira, taronatia ake e to ratou ringa; kihai nga kanohi o nga kaumatua i whakahonoretia.</span> <span class="verse"><a name="13">13</a>Ko nga taitama kei te waha i te huri, hinga ana nga tamariki i te pikaunga wahie.</span> <span class="verse"><a name="14">14</a>Ko nga kaumatua i nga kuwaha kua kore, me te waiata hoki a nga taitama.</span> <span class="verse"><a name="15">15</a>Kua mutu te koa o o matou ngakau, kua puta ke ta matou kanikani hei uhunga.</span> <span class="verse"><a name="16">16</a>Kua taka te karauna o to matou mahunga; aue, te mate mo matou! kua hara hoki matou.</span> <span class="verse"><a name="17">17</a>Na reira whakaruhi noa iho o matou ngakau; na enei mea pouriuri ana o matou kanohi.</span> <span class="verse"><a name="18">18</a>Na te maunga hoki o Hiona kua ururuatia nei, e haereerea nei e nga pokiha.</span> <span class="verse"><a name="19">19</a>Pumau tonu koe, ake ake, e Ihowa; ko tou torona kei tera whakatupuranga, kei tera whakatupuranga.</span> <span class="verse"><a name="20">20</a>He aha koe i wareware tonu ai ki a matou? he aha koe i whakarere ai i a matou, a roa noa iho nga ra?</span> <span class="verse"><a name="21">21</a>Whakatahuritia atu matou ki a koe, e Ihowa, a ka tahuri matou: whakahoutia o matou ra, kia rite ki o mua.</span> <span class="verse"><a name="22">22</a>Otiia kua tino whakakahore rawa koe ki a matou, e tino nui ana tou riri ki a matou.</span> </p></div</div></div></body></html>