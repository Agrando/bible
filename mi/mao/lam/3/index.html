<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Ko ahau te tangata kua kite i te pouri, he mea na te rakau o tona riri.</span> <span class="verse"><a name="2">2</a>I arahina e ia, i meinga kia haere i te pouri, kahore i te marama.</span> <span class="verse"><a name="3">3</a>He pono kua tahuri mai ia ki ahau, kua anga mai tona ringa ki ahau, a pau noa te ra.</span> <span class="verse"><a name="4">4</a>Kua meinga nei e ia oku kikokiko me toku kiri kia rite ki o te koroheke, mangungu kau i a ia oku wheua.</span> <span class="verse"><a name="5">5</a>Kua hanga e ia he patu moku; karapotia ana ahau ki te wai kawa, ki te raruraru.</span> <span class="verse"><a name="6">6</a>Kua meinga ahau e ia kia noho ki nga wahi pouri, kia pera me te hunga kua mate noa ake.</span> <span class="verse"><a name="7">7</a>Kua oti ahau te taiepa mai e ia, te puta atu ahau; kua meinga e ia toku mekameka kia taimaha.</span> <span class="verse"><a name="8">8</a>Ae ra, i ahau e karanga ana, e hamama ana kia awhinatia, ka araia mai e ia taku inoi.</span> <span class="verse"><a name="9">9</a>Kua oti ano oku ara te taiepa mai e ia ki te kohatu tarai, whakakopikopikoa ake e ia oku ara.</span> <span class="verse"><a name="10">10</a>Ko tona rite ki ahau kei te pea e whanga ana, kei te raiona i nga wahi ngaro.</span> <span class="verse"><a name="11">11</a>Whakangaua ketia ana e ia oku ara, haehaea putia iho ahau; meinga ana ahau e ia kia noho kau noa iho.</span> <span class="verse"><a name="12">12</a>Kua whakapikoa e ia tana kopere, a whakaturia ake ahau e ia hei koperenga pere.</span> <span class="verse"><a name="13">13</a>Kua meinga e ia nga pere o tana papa pere kia ngoto ki oku whatumanawa.</span> <span class="verse"><a name="14">14</a>Kua waiho ahau hei katanga ma toku iwi katoa; hei waiata ma ratou a pau noa te ra.</span> <span class="verse"><a name="15">15</a>Kua whakakiia ahau e ia ki nga mea kawa, whakainumia rawatia ana ahau e ia ki te taru kawa.</span> <span class="verse"><a name="16">16</a>Kua whatiwhatiia ano hoki e ia oku niho ki te kirikiri, hipokina ana ahau e ia ki te pungarehu.</span> <span class="verse"><a name="17">17</a>Kua nekehia atu e koe toku wairua kei tata ki te rangimarie; i wareware ahau ki te pai.</span> <span class="verse"><a name="18">18</a>Ki tonu ake ahau, kua pirau toku kaha, kahore he tumanakohanga maku ki a Ihowa.</span> <span class="verse"><a name="19">19</a>Mahara ki toku ngakau mamae, ki toku pouri, ki te taru kawa, ki te wai kawa.</span> <span class="verse"><a name="20">20</a>Maharahara tonu toku wairua ki a ratou, piko tonu iho i roto i ahau.</span> <span class="verse"><a name="21">21</a>E whakahokia ake ana tenei e ahau ki toku ngakau, koia i tumanako ai ahau.</span> <span class="verse"><a name="22">22</a>He mahi tohu na Ihowa te poto ai tatou, he kore no ana mahi aroha e mutu.</span> <span class="verse"><a name="23">23</a>E hou tonu ana ratou i tenei ata, i tenei ata; he nui tou pono.</span> <span class="verse"><a name="24">24</a>Ko Ihowa te wahi moku, e ai ta toku wairua; no reira ka tumanako ahau ki a ia.</span> <span class="verse"><a name="25">25</a>He pai a Ihowa ki te hunga e tumanako ana ki a ia, ki te wairua e rapu ana i a ia.</span> <span class="verse"><a name="26">26</a>He pai ano kia tumanako te tangata, kia tatari marie hoki ki ta Ihowa whakaora.</span> <span class="verse"><a name="27">27</a>He pai ano mo te tangata kia amohia e ia te ioka i tona tamarikitanga.</span> <span class="verse"><a name="28">28</a>Me noho ia, tona kotahi, me whakarongo puku hoki, no te mea nana i uta ki a ia.</span> <span class="verse"><a name="29">29</a>Me tuku e ia tona mangai ki te puehu; mehemea pea tera he tumanakohanga.</span> <span class="verse"><a name="30">30</a>Me hoatu e ia tona paparinga ki te tangata e papaki ana i a ia: kia ki tonu ia i te tawai.</span> <span class="verse"><a name="31">31</a>E kore hoki e mau tonu ta Ihowa panga:</span> <span class="verse"><a name="32">32</a>Ahakoa whakapouri ia, ka aroha ano ia, ka rite ki te nui o tana mahi tohu.</span> <span class="verse"><a name="33">33</a>Kahore hoki ona ngakau whiu, whakapouri ranei, i nga tama a te tangata.</span> <span class="verse"><a name="34">34</a>Ko te kuru i nga herehere katoa o te whenua ki raro i ona waewae;</span> <span class="verse"><a name="35">35</a>Ko te whakapeau ke i te tika o te tangata ina whakawakia i te aroaro o te Runga Rawa;</span> <span class="verse"><a name="36">36</a>Ko te whakariro ke i ta te tangata ina totohe, e kore tena e whakapaingia e te Ariki.</span> <span class="verse"><a name="37">37</a>Ko wai tenei hei ki mai, a ka oti, i te mea kihai i whakahaua e te Ariki?</span> <span class="verse"><a name="38">38</a>He teka ianei e puta mai ana te kino me te pai i roto i te mangai o te Runga Rawa?</span> <span class="verse"><a name="39">39</a>He aha te tangata ora i amuamu ai, te tangata ina whiua mo ona hara?</span> <span class="verse"><a name="40">40</a>E rapu tatou, e kimi i o tatou ara, a ka tahuri ano ki a Ihowa.</span> <span class="verse"><a name="41">41</a>Kia ara atu o tatou ngakau me o tatou ringa ki te Atua i te rangi.</span> <span class="verse"><a name="42">42</a>I he matou, i whakakeke; kihai ano koe i muru i to matou he.</span> <span class="verse"><a name="43">43</a>Kua hipokina nei e koe ki te riri, tukinotia ana matou e koe: tukitukia ana e koe, kihai ano i tohungia e koe.</span> <span class="verse"><a name="44">44</a>Hipokina ana e koe he kapua ki a koe, kei puta atu ta matou inoi.</span> <span class="verse"><a name="45">45</a>Kua meinga matou e koe hei paru tahinga, hei mea akiri i waenga i nga iwi.</span> <span class="verse"><a name="46">46</a>Kua hamama mai nga mangai o o matou hoariri katoa ki a matou.</span> <span class="verse"><a name="47">47</a>Ko te wehi, ko te rua, kua tae mai kei a matou, te whakamoti me te wawahi.</span> <span class="verse"><a name="48">48</a>Kei te tarere nei nga awa wai i toku kanohi, mo te wawahanga o te tamahine a toku iwi.</span> <span class="verse"><a name="49">49</a>Maturuturu ana te wai i toku kanohi, kahore hoki e mutu, te ai he pariratanga,</span> <span class="verse"><a name="50">50</a>Kia titiro mai ra ano a Ihowa, kia kite mai ra ano ia i runga i te rangi.</span> <span class="verse"><a name="51">51</a>E meatia iho ana toku ngakau e toku kanohi, mo nga tamahine katoa o toku pa.</span> <span class="verse"><a name="52">52</a>Kua whaia kinotia ahau ano he manu e ratou, e te hunga e hoariri ana ki ahau, kahore he take.</span> <span class="verse"><a name="53">53</a>Ngaro iho i a ratou toku ara i roto i te poka, kua maka e ratou he kohatu ki runga ki ahau.</span> <span class="verse"><a name="54">54</a>I rere nga wai i runga i toku mahunga: i mea ahau, kua motuhia ketia ahau.</span> <span class="verse"><a name="55">55</a>I karanga ahau ki tou ingoa, e Ihowa, i roto i te poka i raro rawa.</span> <span class="verse"><a name="56">56</a>I rongo koe ki toku reo; kaua e huna tou taringa ki te tanga o toku manawa, ki taku karanga.</span> <span class="verse"><a name="57">57</a>I whakatata mai koe i te ra i karanga ai ahau ki a koe; i ki mai koe, Kaua e wehi.</span> <span class="verse"><a name="58">58</a>Kua tohea e koe, e te Ariki, nga tohe a toku wairua; kua hokona e koe toku ora.</span> <span class="verse"><a name="59">59</a>Kua kite koe, e Ihowa, i te he i mahia ki ahau: mau e whakarite taku whakawa.</span> <span class="verse"><a name="60">60</a>Kua kite koe i to ratou mauahara katoa, i o ratou whakaaro katoa moku.</span> <span class="verse"><a name="61">61</a>Kua rongo koe ki ta ratou tawai, e Ihowa, ki o ratou whakaaro katoa moku;</span> <span class="verse"><a name="62">62</a>Ki nga ngutu o te hunga i whakatika mai ki ahau, ki ta ratou tikanga moku, a pau noa te ra.</span> <span class="verse"><a name="63">63</a>Tirohia mai to ratou nohoanga iho, to ratou whakatikanga ake; ko ahau te waiatatia nei e ratou.</span> <span class="verse"><a name="64">64</a>Hoatu he utu ki a ratou, e Ihowa, kia rite ki te mahi a o ratou ringa.</span> <span class="verse"><a name="65">65</a>Hoatu ki a ratou he ngakau pakeke, tau kanga ki a ratou.</span> <span class="verse"><a name="66">66</a>Whaia ratou i runga i te riri, whakangaromia atu ratou i raro i nga rangi o Ihowa.</span> </p></div</div></div></body></html>