<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/gal">Galatians</a> &gt <strong>Chapter 5</strong></div><p><span class="verse"><a name="1">1</a>Na te Karaiti i wewete te here i a tatou: na reira kia u te tu, kei mau hoki ki roto ki te ioka pononga.</span> <span class="verse"><a name="2">2</a>Nana, tenei ahau, a Paora te mea nei ki a koutou, Ki te kotia koutou, e kore koutou e whai pai i a te Karaiti.</span> <span class="verse"><a name="3">3</a>He whakaatu tuarua tenei naku ki nga tangata katoa e kotia ana, kua mau ratou i te ture kia mahia katoatia.</span> <span class="verse"><a name="4">4</a>Kua wehea atu koutou i a te Karaiti, e te hunga e whakatikaia ana e te ture, kua taka iho koutou i runga i te aroha noa.</span> <span class="verse"><a name="5">5</a>Ko tatou hoki, na te Wairua ta tatou tatari ki te tika e tumanakohia atu nei, e ahu mai nei i te whakapono:</span> <span class="verse"><a name="6">6</a>I roto hoki i a Karaiti Ihu kahore o te kotinga wahi, kahore o te kotingakore; engari ko te whakapono e mahi ana i runga i te aroha.</span> <span class="verse"><a name="7">7</a>I pai ta koutou oma; na wai koutou i whakaware, i kore ai koutou e rongo ki te pono?</span> <span class="verse"><a name="8">8</a>Ehara tenei whakaaro i te mea na te kaikaranga i a koutou.</span> <span class="verse"><a name="9">9</a>He iti te rewena, rewenatia ake te puranga katoa.</span> <span class="verse"><a name="10">10</a>E whakapono ana ahau ki a koutou i roto i te Ariki, e kore e rere ke o koutou whakaaro: ko te kaiwhakararu ia i a koutou, ahakoa ko wai, mana ano tona whakawakanga e pikau.</span> <span class="verse"><a name="11">11</a>Me ahau ano, e oku teina, ki te mea he kauwhau tonu nei taku i te kotinga, he aha ahau ka whakatoia tonutia ai? penei kua kore to te ripeka tutukitanga waewae.</span> <span class="verse"><a name="12">12</a>Pai kau ki ahau me i motuhia atu te hunga e whakararu na i a koutou.</span> <span class="verse"><a name="13">13</a>Kua karangatia nei hoki koutou, e oku teina, ki te tikanga herekore; kaua ia ta koutou tikanga herekore e waiho hei whakaoho i te kikokiko, engari me mahi koutou tetahi ki tetahi i runga i te aroha.</span> <span class="verse"><a name="14">14</a>E takoto topu ana hoki te ture katoa i roto i te kupu kotahi, ara, Kia aroha koe ki tou hoa tata, ano ko koe.</span> <span class="verse"><a name="15">15</a>Ki te ngau ia koutou, ki te kai tetahi i tetahi, kia tupato kei pareho tetahi i tetahi.</span> <span class="verse"><a name="16">16</a>Ko taku kupu ia tenei, Haere i roto i te Wairua, a e kore e whakaritea e koutou te hiahia o te kikokiko.</span> <span class="verse"><a name="17">17</a>E hiahia ana hoki te kikokiko tika ke i te Wairua, me te Wairua tika ke i te kikokiko: e whawhai ana hoki enei tetahi ki tetahi: te taea nga mea i hiahia ai koutou.</span> <span class="verse"><a name="18">18</a>Ki te arahina ia koutou e te Wairua, kahore koutou i raro i te ture.</span> <span class="verse"><a name="19">19</a>Na e kitea ana nga mahi a te kikokiko, ara he moe tahae, he poke, he hiahia taikaha,</span> <span class="verse"><a name="20">20</a>He karakia whakapakoko, he makutu, he pakanga, he totohe, he hae, he riri, he wawahi, he wehewehe, he titore,</span> <span class="verse"><a name="21">21</a>He hao, he haurangi, he kakai, me nga mea e rite ana ki enei: me korero wawe e ahau enei mea ki a koutou, me pera me taku i korero ai i mua, ko te hunga e mahi ana i nga mea penei, e kore e whiwhi ki te rangatiratanga o te Atua.</span> <span class="verse"><a name="22">22</a>Ko te hua ia o te Wairua, he aroha, he hari, he rangimarie, he manawanui, he ngawari, he ngakau pai, he whakapono,</span> <span class="verse"><a name="23">23</a>He ngakau mahaki, he ngakau kua taea te pehi: kahore he ture e riria ai enei mea.</span> <span class="verse"><a name="24">24</a>Ko te hunga ia o te Karaiti, kua ripekatia e ratou te kikokiko, me ona hihiritanga, me ona hiahia.</span> <span class="verse"><a name="25">25</a>Ki te mea e ora ana tatou i roto i te Wairua, kia haere ano tatou i roto i te Wairua.</span> <span class="verse"><a name="26">26</a>Kei whaia e tatou te kororia huakore, te whakapataritari tetahi ki tetahi, te hae tetahi ki tetahi.</span> </p></div</div></div></body></html>