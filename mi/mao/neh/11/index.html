<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/neh/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/neh">Nehemiah</a> &gt <strong>Chapter 11</strong></div><p><span class="verse"><a name="1">1</a>Na i noho nga rangatira o te iwi ki Hiruharama: a i maka rota te nuinga atu o te iwi mo te tangata takikotahi i te tekau kia kawea ki Hiruharama, ki te pa tapu, noho ai, a ko te tokoiwa ki era atu pa.</span> <span class="verse"><a name="2">2</a>A he moa manaaki na te iwi nga tangata katoa i hihiko noa ake ki te noho ki Hiruharama.</span> <span class="verse"><a name="3">3</a>Na ko nga ariki enei o te kawanatanga i noho ki Hiruharama: i nga pa ia o Hura i noho ratou i tona wahi, i tona wahi, i o ratou pa, ara a Iharaira, nga tohunga, nga Riwaiti, nga Netinimi, ratou ko nga tama a nga pononga a Horomona.</span> <span class="verse"><a name="4">4</a>Na i noho ki Hiruharama etahi o nga tama a Hura, o nga tama ano a Pineamine. No nga tama a Hura; ko Ataia tama a Utia, tama a Hakaraia, tama a Amaria, tama a Hepatia, tama a Maharareere, no nga tamariki a Perete;</span> <span class="verse"><a name="5">5</a>Ko Maaheia tama a Paruku, tama a Korohote, tama a Hataia, tama a Araia, tama a Toiaripi, tama a Hakaraia, tama a te Hironi.</span> <span class="verse"><a name="6">6</a>Ko nga tama katoa a Perete i noho ki Hiruharama e wha rau e ono tekau ma waru, he hunga maia.</span> <span class="verse"><a name="7">7</a>Na ko nga tama enei a Pineamine; ko Haru tama a Mehurama, tama a Toere, tama a Peraia, tama a Koraia, tama a Maaheia, tama a Itiere, tama a Ihaia.</span> <span class="verse"><a name="8">8</a>Na i muri i a ia, ko Kapai, ko Harai, e iwa rau e rua tekau ma waru.</span> <span class="verse"><a name="9">9</a>Na ko Hoera tama a Tikiri to ratou kaitirotiro; ko Hura hoki tama a Henua te tuarua o nga rangatira o te pa.</span> <span class="verse"><a name="10">10</a>O nga tohunga: ko Ieraia tama a Toiaripi, ko Iakini;</span> <span class="verse"><a name="11">11</a>Ko Heraia tama a Hirikia, tama a Mehurama, tama a Haroko, tama a Mereioto, tama a Ahitupu, te rangatira mo te whare o te Atua,</span> <span class="verse"><a name="12">12</a>Me o ratou teina i mahi nei i te mahi o te whare, e waru rau e rua tekau ma rua: me Araia ano tama a Ierohama, tama a Peraria, tama a Amati, tama a Hakaraia, tama a Pahuru, tama a Marakia,</span> <span class="verse"><a name="13">13</a>Me ona teina, me nga ariki o nga whare o nga matua; e rua rau e wha tekau ma rua: ko Amahai tama a Atareere, tama a Ahatai, tama a Mehiremoto, tama a Imere,</span> <span class="verse"><a name="14">14</a>Me o ratou teina, he marohirohi, he maia, kotahi rau e rua tekau ma waru: a ko to ratou kaitirotiro, ko Tapariere tama a Haketorimi.</span> <span class="verse"><a name="15">15</a>O nga Riwaiti ano: ko Hemaia tama a Huhupu, tama a Atarikama, tama a Hahapia, tama a Puni;</span> <span class="verse"><a name="16">16</a>Ko Hapetai, ko Itopara, no nga ariki o nga Riwaiti, nga kaitirotiro o te mahi i waho o te whare o te Atua,</span> <span class="verse"><a name="17">17</a>Ko Matania tama a Mika, tama a Tapari, tama a Ahapa, te tino tangata hei timata i te whakamoemiti i te mea e karakia ana: ko Pakapukia ano hoki ko te tuarua i roto i ona teina; ko Apara tama a Hamua, tama a Karara, tama a Ierutunu.</span> <span class="verse"><a name="18">18</a>Ko nga Riwaiti katoa i te pa tapu, e rua rau e waru tekau ma wha.</span> <span class="verse"><a name="19">19</a>Ko nga kaitiaki kuwaha hoki, ko Akupu, ko Taramono, me o ratou teina i tiakina ai nga kuwaha, kotahi rau e whitu tekau ma rua.</span> <span class="verse"><a name="20">20</a>Na, ko era atu o Iharaira, o nga tohunga, o nga Riwaiti, kei nga pa katoa ratou o Hura, kei tona wahi, kei tona wahi.</span> <span class="verse"><a name="21">21</a>I noho ia nga Netinimi ki Opere: ko Tiha hoki raua ko Kihipa nga kaitirotiro o nga Netinimi.</span> <span class="verse"><a name="22">22</a>Ko te kaitirotiro hoki o nga Riwaiti i Hiruharama, ko Uti tama a Pani, tama a Hahapia, tama a Matania, tama a Mika, o nga tama a Ahapa nga kaiwaiata, mo te mahi i te whare o te Atua.</span> <span class="verse"><a name="23">23</a>Na te kingi hoki te tikanga mo ratou, kia tuturu te wahi ma nga kaiwaiata, he mea tatau a rangi tonu.</span> <span class="verse"><a name="24">24</a>Na ko Petahia tama a Mehetapeere, no nga tama a Tera, tama a Hura, i to te kingi taha ia i nga mea katoa a te iwi.</span> <span class="verse"><a name="25">25</a>Na, ko nga kainga me o ratou mara, i noho etahi o nga tama a Hura ki Kiriata Arapa, ki ona pa ririki, ki Ripono, ki ona pa ririki, ki Tekapateere, ki ona kainga koraha,</span> <span class="verse"><a name="26">26</a>Ki Hehua, ki Morara, ki Peteparete,</span> <span class="verse"><a name="27">27</a>Ki Hatarahuara, ki Peerehepa, ki ona pa ririki,</span> <span class="verse"><a name="28">28</a>Ki Tikiraka, ki Mekona, ki ona pa ririki,</span> <span class="verse"><a name="29">29</a>Ki Enerimono, ki Toraha, ki Iaramuta;</span> <span class="verse"><a name="30">30</a>Ko Tanoa, ko Aturama me o raua kainga, ko Rakihi, me o reira mara, ko Ateka, me ona pa ririki. Na, ko to ratou nohoanga, kei Peerehepa, a tae noa ki te raorao o Hinomo.</span> <span class="verse"><a name="31">31</a>Ko nga tama hoki a Pineamine, ko era i Kepa, i noho ratou ki Mikimaha, ki Aiia, ki Peteere, ki o ratou pa ririki;</span> <span class="verse"><a name="32">32</a>Ki Anatoto, ki Nopo, ki Anania,</span> <span class="verse"><a name="33">33</a>Ki Hatoro, ki Rama, ki Kitaima,</span> <span class="verse"><a name="34">34</a>Ki Hariri, ki Tepoimi, ki Neparata,</span> <span class="verse"><a name="35">35</a>Ki Roro, ki Ono, ki te raorao o nga tohunga mahi.</span> <span class="verse"><a name="36">36</a>Na kei a Hura, kei a Pineamine, etahi tanga o nga Riwaiti.</span> </p></div</div></div></body></html>