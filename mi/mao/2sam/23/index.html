<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>Na ko nga kupu whakamutunga enei a Rawiri. He kupu tenei na Rawiri tama a Hehe, he kupu hoki na te tangata i whakarewaina ki runga, na ta te Atua o Hakopa i whakawahi ai, na te kaihimene ahuareka o Iharira;</span> <span class="verse"><a name="2">2</a>He kaiwhakapuaki ahau i te kupu a te wairua o Ihowa: kei toku arero tana korero.</span> <span class="verse"><a name="3">3</a>I korero te Atua o Iharaira, i mea te Kamaka o Iharaira ki ahau: Ko ia te kaiwhakatakoto tikanga mo nga tangata, e whakatakoto tikanga ana i runga i te wehi ki a Ihowa,</span> <span class="verse"><a name="4">4</a>Ka rite ia ki te marama o te ata ina whiti te ra, o te ata kahore nei he kapua; ki te tarutaru tupu hou e pihi ake ana i te whenua i te mea ka whiti te ra i te maonga o te ua.</span> <span class="verse"><a name="5">5</a>He pono ehara toku whare i te pena i te aroaro o te Atua; heoi kua takoto tana kawenata u tonu ki ahau, rite rawa nga aha katoa, mau rawa: no te mea ko toku whakaoranga katoa tenei, ko taku hoki e whakaahuareka ai, ahakoa kahore e meinga ana e ia kia tupu.</span> <span class="verse"><a name="6">6</a>Ko te hunga atuakore ia ka rite katoa ki te tataramoa e aia atu ana, e kore nei e hopukia atu e te ringa:</span> <span class="verse"><a name="7">7</a>Engari ko te tangata e whakapa atu, kia kapi ia i te rino, kia mau hoki ki te kakau o te tao; a ka tahuna rawatia ratou ki te ahi i to ratou wahi.</span> <span class="verse"><a name="8">8</a>Ko nga ingoa enei o nga tangata marohirohi a Rawiri, ko Iohepepahapete Takamoni, ko ia te tino rangatira; ko Arino Eteni ano ia, i ara ake tana tao ki nga rau e waru, patua iho i te whakaekenga kotahi.</span> <span class="verse"><a name="9">9</a>I muri i a ia ko Ereatara tama a Roro Ahohi; ko ia tetahi o nga marohirohi, o nga hoa tokotoru o Rawiri i ta ratou whakataranga ki nga Pirihitini i huihui ki reira ki te whawhai, i te mea kua riro nga tangata o Iharaira:</span> <span class="verse"><a name="10">10</a>Whakatika ana ia, a patua iho nga Pirihitini a ngenge noa tona ringa, piri noa tona ringa ki te hoari; a nui atu te wikitoria i meinga e Ihowa i taua ra; a hoki ana te iwi i muri i a ia, he hui kau i nga parakete.</span> <span class="verse"><a name="11">11</a>A i muri i a ia ko Hamaha tama a Ake Harari. Na, ko te huihuinga o nga Pirihitini ki te taua, ki tetahi wahi oneone e kapi ana i te pi; a rere ana te iwi i te aroaro o nga Pirihitini.</span> <span class="verse"><a name="12">12</a>Heoi tu ana tera i waenganui o taua wahi, na ka mau i a ia, patua iho e ia nga Pirihitini: na nui atu te whakaoranga i whakaora ai a Ihowa.</span> <span class="verse"><a name="13">13</a>Na ka haere e toru o nga rangatira e toru tekau ki raro, a ka tae ki a Rawiri i te kotinga witi ki te ana i Aturama: a i te noho tera te ope o nga Pirihitini i te raorao i Repaima.</span> <span class="verse"><a name="14">14</a>Na i roto a Rawiri i te pourewa i taua wa; i Peterehema ano nga hoia pupuri a nga Pirihitini i taua wa.</span> <span class="verse"><a name="15">15</a>Na ka minamina a Rawiri, a ka mea, Aue, te ai he tangata hei kawe wai moku hei inu i te puna i Peterehema, i tera i te kuwaha!</span> <span class="verse"><a name="16">16</a>Na wahi pu ana aua toa tokotoru na waenganui o te puni o nga Pirihitini, a utuhia ana he wai i te puna o Peterehema, i tera i te kuwaha, tangohia ana, mauria ana ki a Rawiri: otiia kihai ia i pai ki te inu, na ringihia ana e ia hei mea ki a Ihow a.</span> <span class="verse"><a name="17">17</a>A ka mea, Aue, kia meatia tenei e ahau, e Ihowa: kia inu ahau i te toto o nga tangata i haere whakamomori nei ki te mate? Na kihai ia i pai ki te inu. Ko enei nga mahi a aua marohirohi tokotoru.</span> <span class="verse"><a name="18">18</a>Na ko Apihai teina o Ioapa tama a Teruia te rangatira o te tokotoru. A i ara ake tana tao ki nga rau e toru, patua iho e ia; i whai ingoa hoki ia i roto i te tokotoru.</span> <span class="verse"><a name="19">19</a>He teka ianei nona te kororia nui o te tokotoru? a meinga ana ia hei rangatira mo ratou: otiia kihai ia i uru ki te tokotoru tuatahi.</span> <span class="verse"><a name="20">20</a>Na ko Penaia tama a Tehoiara, ko te tama a tetahi tangata marohirohi no Kapateere, he nui ana mahi toa, a i patua e ia nga tama tokorua a Ariare o Moapa: i haere ano hoki ia ki raro, a patua ana e ia tetahi raiona i roto i te wa o te hukarere:</span> <span class="verse"><a name="21">21</a>Nana hoki tetahi Ihipiana i patu, he tangata pakari: na he tao i te ringa o te Ihipiana; otiia haere atu ana ia ki raro, ki a ia, he tokotoko tana, kapohia ana e ia te tao i te ringa o te Ihipiana, a patua ana ia e ia ki tana tao ano.</span> <span class="verse"><a name="22">22</a>Na Penaia tama a Iehoiara enei mahi; a i whai ingoa ia i roto i nga marohirohi tokotoru.</span> <span class="verse"><a name="23">23</a>Nui ake tona kororia i to te toru tekau; otiia kihai ia i uru ki te tokotoru tuatahi. Na meinga ana ia e Rawiri hei rangatira mo ana kaitiaki.</span> <span class="verse"><a name="24">24</a>Ko Atahere teina o Ioapa tetahi o te toru tekau: ko Erehanana tama a Roro o Peterehema;</span> <span class="verse"><a name="25">25</a>Ko Hamaha Harori; ko Erika Harori;</span> <span class="verse"><a name="26">26</a>Ko Herete Parati; ko Ira tama a Ikehe Tekoi;</span> <span class="verse"><a name="27">27</a>Ko Apietere Anetoti; ko Mepunai Huhati;</span> <span class="verse"><a name="28">28</a>Ko Taramono Ahohi: ko Maharai Netopati;</span> <span class="verse"><a name="29">29</a>Ko Herepe tama a Paana, he Netopati; ko Itai tama a Ripai, no Kipea, no nga tama a Pineamine;</span> <span class="verse"><a name="30">30</a>Ko Penaia Piratoni; ko Hirai, no nga awaawa o Kaaha;</span> <span class="verse"><a name="31">31</a>Ko Apiarapono Arapati; ko Atamawete Parahumi;</span> <span class="verse"><a name="32">32</a>Ko Eriahapa Haaraponi, no nga tama a Iahene; ko Honatana;</span> <span class="verse"><a name="33">33</a>Ko Hamaha Harari; ko Ahiama tama a Harara Harai;</span> <span class="verse"><a name="34">34</a>Ko Eriperete tama a Ahahapai tama a te Maakati, ko Eriama tama a Ahitopere Kironi;</span> <span class="verse"><a name="35">35</a>Ko Heterai Karameri; ko Paarai Arapi;</span> <span class="verse"><a name="36">36</a>Ko Ikara tama a Natana o Topa; ko Pani Kari;</span> <span class="verse"><a name="37">37</a>Ko Tereke Amoni, ko Nahari Peeroti, ko nga kaimau patu a Ioapa tama a Teruia;</span> <span class="verse"><a name="38">38</a>Ko Ira Ititi; ko Karepa Itiri;</span> <span class="verse"><a name="39">39</a>Ko Uria Hiti; ki te huihuia, e toru tekau ma whitu.</span> </p></div</div></div></body></html>