<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Ko taku kupu tenei ki a koe i te aroaro o te Atua, o Karaiti Ihu hoki, mana nei e whakawa te hunga ora me te hunga mate, i te ahua o tona putanga mai me tona rangatiratanga,</span> <span class="verse"><a name="2">2</a>Kauwhautia te kupu; tohea i nga wa pai, i nga wa kino; riria te he, whakahengia iho, whakahaua, whakapaua te manawanui me te whakaako.</span> <span class="verse"><a name="3">3</a>Tenei ake hoki te wa e kore ai ratou e whakarongo ki te whakaako tika; heoi, i te mea he taringa minamina o ratou, ka apohia e ratou he kaiwhakaako e rite ana ki o ratou na hiahia.</span> <span class="verse"><a name="4">4</a>Ka tahuri ke o ratou taringa i te pono, ka anga atu ki nga korero tito noa.</span> <span class="verse"><a name="5">5</a>Kia mau ia koe i nga mea katoa; tukua atu nga mamae ki a koe; mahia te mahi a te kaikauwhau i te rongopai; whakapaua tau mahi minita.</span> <span class="verse"><a name="6">6</a>Tenei hoki ahau kei te ringihia, kua rite ano te wa hei haerenga moku.</span> <span class="verse"><a name="7">7</a>Kua whawhaitia e ahau te whawhai pai, kua omakia toku omanga, kua rite i ahau te whakapono:</span> <span class="verse"><a name="8">8</a>Kei te takoto mai moku i nga wa o muri nei e karauna o te tika, e homai ki ahau a taua ra e te Ariki, e te kaiwhakawa tika: he teka ki ahau anake, engari ki te hunga katoa ano hoki kua matenui ki tona putanga mai.</span> <span class="verse"><a name="9">9</a>Kia puta tou uaua ki te haere wawe mai ki ahau:</span> <span class="verse"><a name="10">10</a>Kua whakarerea ahau e Rimaha, he aroha nona ki tenei ao, a haere ana a ki Teharonika; kua riro atu a Kerekena ki Karatia, a Taituha ki Raramatia.</span> <span class="verse"><a name="11">11</a>Ko Ruka anake kei ahau. Tena a Maka mauria mai hei hoa mou; he pai hoki ia mo taku mahi minita.</span> <span class="verse"><a name="12">12</a>Kua tonoa e ahau a Tikiku ki Epeha.</span> <span class="verse"><a name="13">13</a>Ka haere mai koe, mauria mai te koroka i mahue atu i ahau ki Toroa, ki a Karapu, me nga pukapuka; tena rawa ia nga kirihipi.</span> <span class="verse"><a name="14">14</a>He maha nga kino i meatia mai e Arehanera, e te kaimahi parahi ki ahau: ma te Ariki e hoatu ki a ia he utu e rite ana ki ana mahi:</span> <span class="verse"><a name="15">15</a>Kia tupato hoki koe ki a ia; he rahi rawa hoki tana totohe ki a matou kupu.</span> <span class="verse"><a name="16">16</a>I taku korerotanga tuatahi, i karo ai i ahau, kahore he tangata hei tuara moku, heoi whakarerea ake ahau e te katoa. Kaua tenei e whakairia ki a ratou.</span> <span class="verse"><a name="17">17</a>I tu ia te Ariki ki toku taha, nana hoki ahau i whakakaha; kia whakapaua rawatia ai e ahau te kauwhau, kia rongo katoa ai nga tauiwi: a toia mai ana ahau i roto i te mangai o te raiona.</span> <span class="verse"><a name="18">18</a>Tera ahau e toia mai e te Ariki i roto i nga mahi kino katoa, e whakaorangia hoki tae noa ki tona rangatiratanga i te rangi: waiho atu i a ia te kororia ake ake. Amine.</span> <span class="verse"><a name="19">19</a>Oha atu ki a Pirihira raua ko Akuira, ki te hunga ano hoki o te whare o Onehipora.</span> <span class="verse"><a name="20">20</a>I noho atu a Eratu i Koriniti: ko Toropimu i mahue atu i ahau ki Miretu, he mate.</span> <span class="verse"><a name="21">21</a>Kia puta tou uaua ki te haere mai i mua o te hotoke. Tenei te oha atu nei ki a koe a Upuru, a Purena, a Rinuha, a Karauria, me nga teina katoa.</span> <span class="verse"><a name="22">22</a>Kia noho te Ariki ki tou wairua, Kia tau te aroha noa ki a koutou.</span> </p></div</div></div></body></html>