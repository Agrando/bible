<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/mark">Mark</a> &gt <strong>Chapter 14</strong></div><p><span class="verse"><a name="1">1</a>Na, kia rua ake nga ra ko te kapenga me te hakari o te taro rewenakore: na ka rapu nga tohunga nui me nga karaipi i tetahi tinihanga e mau ai ia, e whakamatea ai.</span> <span class="verse"><a name="2">2</a>I mea hoki ratou, Kauaka i te hakari, kei ngangau te iwi.</span> <span class="verse"><a name="3">3</a>A, i a ia i Petani i te whare o Haimona repera, i a ia ano e noho ana ka haere mai tetahi wahine me tetahi pouaka kohatu, ki tonu i te hinu kakara, he tino nara, he mea utu nui; a wahia ana e ia te pouaka kohatu, ringihia ana ki tona matenga.</span> <span class="verse"><a name="4">4</a>I riri ano etahi i roto i a ratou, i mea, Hei aha tenei maumau o te hinu kakara?</span> <span class="verse"><a name="5">5</a>Maha atu hoki i te toru rau nga pene te utu me i hokona tenei hinu, na ka hoatu ki te hunga rawakore. Na ka amuamu ratou ki a ia.</span> <span class="verse"><a name="6">6</a>Ka mea atu a Ihu, Waiho atu u ana; he aha ta koutou e whakapawerawera na i a ia? he mahi pai tana i mea nei ki ahau.</span> <span class="verse"><a name="7">7</a>Kei a koutou tonu hoki te hunga rawakore i nga wa katoa, hei atawhaitanga hoki ratou ma koutou i nga wa e pai ai koutou: e kore ia ahau e noho tonu ki a koutou.</span> <span class="verse"><a name="8">8</a>Kua mahia e ia te mea e taea e ia: kua whakawahia e ia i mua nei toku tinana mo te tanumanga.</span> <span class="verse"><a name="9">9</a>He pono taku e mea nei ki a koutou, Ko nga wahi katoa o te ao e kauwhautia ai tenei rongopai, ka korerotia ano ta tenei wahine i mea ai, hei whakamahara ki a ia.</span> <span class="verse"><a name="10">10</a>Na ka haere a Hura Ikariote, tetahi o te tekau ma rua, ki nga tohunga nui, ki te tuku i a ia ki a ratou.</span> <span class="verse"><a name="11">11</a>A, no ka rongo ratou, ka hari, ka whakaae kia hoatu he moni mana. Na ka rapu ia ki te wa pai e tukua ai ia.</span> <span class="verse"><a name="12">12</a>A, i te ra tuatahi o te taro rewenakore, i te wa e patua ai te kapenga, ka mea ana akonga ki a ia, Ko hea koe pai ai kia haere matou ki te taka, kia kai ai koe i te kapenga?</span> <span class="verse"><a name="13">13</a>Na ka tonoa e ia tokorua o ana akonga, ka mea ki a raua, haere ki te pa, a ka tutaki mai ki a korua he tangata e mau ana i te taha wai: haere i muri i a ia.</span> <span class="verse"><a name="14">14</a>A ka mea ki te tangata o te whare e tomo ai ia, E mea ana te Kaiwhakaako, Kei hea te ruma e kai ai matou ko aku akonga i te kapenga?</span> <span class="verse"><a name="15">15</a>A mana tonu e whakaatu ki a korua he ruma nui i runga, oti rawa te whariki, te whakapai: hei reira taka ai ma tatou.</span> <span class="verse"><a name="16">16</a>Na haere ana ana akonga, a, no te taenga ki te pa, ka kite i tana i korero ai ki a raua: a taka ana e raua te kapenga.</span> <span class="verse"><a name="17">17</a>A, no ka ahiahi, ka haere atu ia me te tekau ma rua.</span> <span class="verse"><a name="18">18</a>I a ratou e noho ana, e kai ana, ka mea a Ihu, He pono taku e mea nei ki a koutou, Ko tetahi o koutou, kei toku taha nei e kai ana, mana ahau e tuku.</span> <span class="verse"><a name="19">19</a>Na ka pa te pouri ki a ratou, ka ki takitahi ki a ia, Ko ahau koia?</span> <span class="verse"><a name="20">20</a>Na ka mea ia ki a ratou, Ko tetahi o te tekau ma rua, ko ia e toutou tahi nei maua ki te rihi.</span> <span class="verse"><a name="21">21</a>E haere ana te Tama a te tangata, e pera ana me te mea i tuhituhia mona: otiia aue te mate mo te tangata e tukua ai te Tama a te tangata! he mea pai ke mo taua tangata me i kaua ia e whanau.</span> <span class="verse"><a name="22">22</a>A, i a ratou e kai ana, ka mau ia ki te taro, a, ka mutu te whakapai, ka whawhati, na ka hoatu ki a ratou, ka mea, Tangohia, kainga: ko toku tinana tenei.</span> <span class="verse"><a name="23">23</a>Na ka mau ia ki te kapu, a, ka mutu te whakawhetai, ka hoatu ki a ratou: a ka inumia e ratou katoa.</span> <span class="verse"><a name="24">24</a>A ka mea ia ki a ratou, Ko oku toto enei, ko o te kawenata hou, e whakahekea ana mo te tini.</span> <span class="verse"><a name="25">25</a>He pono taku e mea nei ki a koutou, E kore ahau e inu atu ano i te hua o te waina, kia taea ra ano taua ra e inumia houtia ai e ahau i te rangatiratanga o te Atua.</span> <span class="verse"><a name="26">26</a>A, no ka mutu ta ratou himene, ka haere ratou ki Maunga Oriwa.</span> <span class="verse"><a name="27">27</a>Katahi a Ihu ka mea ki a ratou, Ko koutou katoa na ka he: kua oti hoki te tuhituhi, Ka patua e ahau te hepara, a ko nga hipi ka whakamararatia.</span> <span class="verse"><a name="28">28</a>Otira, muri iho i toku aranga, ka haere ahau i mua i a koutou ki Kariri.</span> <span class="verse"><a name="29">29</a>Na ka mea a Pita ki a ia, Ahakoa he te katoa, ko ahau e kore.</span> <span class="verse"><a name="30">30</a>A ka mea a Ihu ki a ia, He pono taku e mea nei ki a koe, Ko akuanei, i tenei po ano, i te mea kahore ano kia rua nga tangihanga o te tikaokao, ka toru au whakakorenga i ahau.</span> <span class="verse"><a name="31">31</a>Katahi ka tino arita rawa tana meatanga atu, Ahakoa kua takoto te tikanga kia mate tahi au me koe, e kore ahau e whakakahore i a koe. I pera ano te korero a ratou katoa.</span> <span class="verse"><a name="32">32</a>A ka tae ratou ki tetahi wahi, e huaina ana ko Kehemane: na ka mea atu ia ki ana akonga, Hei konei koutou noho ai, kia inoi ahau.</span> <span class="verse"><a name="33">33</a>Na ka mau ia ki a Pita ratou ko Hemi, ko Hoani, a ka timata te koera, te tumatatenga;</span> <span class="verse"><a name="34">34</a>Na ka mea ia ki a ratou, Kei te tino pehia toku wairua e te pouri, tata pu ki te mate: noho iho koutou i konei, kia mataara.</span> <span class="verse"><a name="35">35</a>Na ka haere ia ki pahaki tata atu, ka hinga ki te whenua, ka inoi, me kahore e ahei kia pahemo atu tenei haora i a ia.</span> <span class="verse"><a name="36">36</a>A ka mea ia, E Apa, e Pa, ka taea e koe nga mea katoa; tangohia atu tenei kapu i ahau: otiia kaua e waiho i taku e pai ai, engari i tau.</span> <span class="verse"><a name="37">37</a>Na ka haere ia, ka rokohanga atu e moe ana ratou, a ka mea ia ki a Pita, E Haimona, kei te moe ia koe? e kore ranei e taea e koe te mataara kia kotahi haora?</span> <span class="verse"><a name="38">38</a>Kia mataara, me te inoi, kei uru koutou ki te whakamatautauranga. Kei te hihiko te wairua, ko te kikokiko ia kei te ngoikore.</span> <span class="verse"><a name="39">39</a>Na ka haere atu ano ia, ka inoi, me te whakahua i aua kupu ano.</span> <span class="verse"><a name="40">40</a>Na ka hoki mai ano ia, ka rokohanga e moe ana ratou, he nui hoki te taimaha o o ratou kanohi; a kihai ratou i matau ki ta ratou e whakahoki ai ki a ia.</span> <span class="verse"><a name="41">41</a>Na haere ana ano ia, ko te toru o nga haerenga, ka mea ki a ratou, E moe ra, whakata i a koutou: heoi ra, kua taea te haora; na, ka tukua te Tama a te tangata ki nga ringa o te hunga hara.</span> <span class="verse"><a name="42">42</a>Maranga, ka haere tatou; na, ka tata te kaituku i ahau.</span> <span class="verse"><a name="43">43</a>Na inamata, i a ia tonu e korero ana, kua puta a Hura, tetahi o te tekau ma rua, me te tini o te tangata, me nga hoari, me nga patu, i ahu mai i nga tohunga nui, i nga karaipi, i nga kaumatua.</span> <span class="verse"><a name="44">44</a>Na kua oti tetahi tohu te whakarite ki a ratou e tona kaituku; i mea ia, Ko taku tangata e kihi ai, ko ia tera; hopukina, kia mau te arahi atu.</span> <span class="verse"><a name="45">45</a>Na, i tona taenga mai, tika tonu ki a ia, ka mea, E Rapi; a kihi ana i a ia.</span> <span class="verse"><a name="46">46</a>Na ka mau o ratou ringa ki a ia, a hopukina ana ia.</span> <span class="verse"><a name="47">47</a>Na ka unuhia e tetahi o te hunga e tu ana i reira tana hoari, haua iho e ia te pononga a te tohunga nui, poroa ana tona taringa.</span> <span class="verse"><a name="48">48</a>Na ka whakahoki a Ihu, ka mea ki a ratou, He tahae ahau, i haere mai ai koutou me nga hoari, me nga patu, ki te hopu i ahau?</span> <span class="verse"><a name="49">49</a>I a koutou ahau e whakaako ana i te temepara i tena ra, i tena ra, a kihai koutou i hopu i ahau: otira i mahia tenei mea kia rite ai nga karaipiture.</span> <span class="verse"><a name="50">50</a>Na whakarere ana ratou katoa i a ia, oma ana.</span> <span class="verse"><a name="51">51</a>Na tera tetahi taitamariki i aru tahi mai me ia, takaia ai he kakahu rinena ki runga ake i tona kirikau: na ka hopukina ia e ratou:</span> <span class="verse"><a name="52">52</a>Otira i whakarerea atu e ia te kakahu rinena, a oma tahanga atu ana.</span> <span class="verse"><a name="53">53</a>Na ka arahina atu e ratou a Ihu ki te tino tohunga: a ka huihui mai ki a ia nga tohunga nui katoa, nga kaumatua me nga karaipi.</span> <span class="verse"><a name="54">54</a>Na tera a Pita te aru ra i a ia i tawhiti, tae noa ki roto, ki te marae o te tino tohunga; a tera te noho ra me nga kaimahi, painaina ai i a ia i te taha o te ahi.</span> <span class="verse"><a name="55">55</a>Na i rapu nga tohunga nui me te runanga katoa i te kororo mo Ihu, e whakamatea ai; heoi kihai i kitea.</span> <span class="verse"><a name="56">56</a>He tokomaha hoki nga kaiwhakapae teka mona, otiia kihai i rite a ratou korero.</span> <span class="verse"><a name="57">57</a>Na ka whakatika etahi, ka whakapae teka ki a ia, ka mea,</span> <span class="verse"><a name="58">58</a>I rongo matou ki a ia e mea ana, Maku e whakahoro tenei whare tapu i hanga nei e te ringa, a kia toru nga ra ka hanga e ahau tetahi atu, ehara i te ringa i mahi.</span> <span class="verse"><a name="59">59</a>A ahakoa tera kihai a ratou korero i riterite.</span> <span class="verse"><a name="60">60</a>Na ka whakatika e tohunga nui i waenganui, ka ui ki a Ihu, ka mea, Kahore au kupu? he aha ta enei e whakaatu nei mou?</span> <span class="verse"><a name="61">61</a>Heoi kihai ia i kuihi, kahore hoki he kupu i whakahokia e ia. Na ka ui ano te tino tohunga, ka mea ki a ia, Ko koe ranei a te Karaiti, te Tama a Tera e whakapaingia nei?</span> <span class="verse"><a name="62">62</a>Ka mea a Ihu ki a ia, Ko ahau ia: a tera koutou e kite i te Tama a te tangata e noho ana i te ringa matau o te kaha, e haere mai ana me nga kapua o te rangi.</span> <span class="verse"><a name="63">63</a>Katahi ka haehae te tino tohunga i ona kakahu, ka mea, hei aha atu ma tatou etahi kaiwhakaatu ano?</span> <span class="verse"><a name="64">64</a>Kua rongo koutou ki te kohukohu: e pehea ana o koutou whakaaro? Na ka whakaae ratou katoa ka tika te mate mona.</span> <span class="verse"><a name="65">65</a>Katahi ka anga etahi ka tuwha ki a ia, ka arai i tona kanohi, ka kuru i a ia, a ka mea ki a ia, Poropiti mai: a ka pakipakia ia e nga kaimahi ki o ratou ringa.</span> <span class="verse"><a name="66">66</a>A, i a Pita i te marae i raro, ka haere mai tetahi o nga kotiro a te tino tohunga:</span> <span class="verse"><a name="67">67</a>A, i tona kitenga i a Pita e painaina ana, ka titiro atu ki a ia, a ka mea, Ko koe ano tetahi i te tangata o Nahareta, ara i a Ihu.</span> <span class="verse"><a name="68">68</a>Otira ka whakakahore ia, ka mea, Kahore rawa ahau i matau, i marama ranei ki tau e korero mai na: na ka puta atu ia ki te whakamahau: a ka tangi te tikaokao.</span> <span class="verse"><a name="69">69</a>A ka kite te kotiro i a ia, ka anga ano ka korero ki te hunga e tu tata ana, No ratou hoki tenei.</span> <span class="verse"><a name="70">70</a>Otira ka whakakahore ano ia. A muri tata iho ka korero ano ki a Pita te hunga e tu tata ana, He pono ko koe tetahi o ratou; no Kariri hoki koe.</span> <span class="verse"><a name="71">71</a>Katahi ia ka timata te kanga, te oati, Kahore ahau e matau ki tena tangata e korero na koutou.</span> <span class="verse"><a name="72">72</a>I reira ka tangi ano te tikaokao, ko te tuarua o nga tangihanga. Na ka mahara a Pita ki te kupu i korero ai a Ihu ki a ia, E kore e tuarua te tangi o te tikaokao, ka toru au whakakahoretanga i ahau. A ka whakaaroa iho e ia, na ka tangi.</span> </p></div</div></div></body></html>