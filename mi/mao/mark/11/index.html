<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/mark">Mark</a> &gt <strong>Chapter 11</strong></div><p><span class="verse"><a name="1">1</a>A, no ka tata ratou ki Hiruharama, ki Petapaki, ki Petani, a ka tae ki Maunga Oriwa, tokorua ana akonga i tonoa e ia,</span> <span class="verse"><a name="2">2</a>A i mea ia ki a raua, Haere ki te kainga e anga mai ana ki a korua: e tomo kau ki reira, ka kite korua i tetahi kuao e here ana, kahore ano kia nohoia e te tangata; wetekina, arahina mai.</span> <span class="verse"><a name="3">3</a>A ki te ki mai tetahi tangata ki a korua, He aha tenei ka meinga ai e korua? ka mea atu, E mea ana te Ariki ki a ia mana: na ka tukua tonutia mai ki konei.</span> <span class="verse"><a name="4">4</a>Na haere ana raua, ka kite i te kuao e here ana ki te kuwaha i waho i te ara; a wetekina ana e raua.</span> <span class="verse"><a name="5">5</a>A ka mea etahi o te hunga e tu ana i reira ki a raua, he aha ta korua e wewete na i te kuao?</span> <span class="verse"><a name="6">6</a>Na ka korerotia e raua ki a ratou ta Ihu i mea ai: a tukua ana raua e ratou.</span> <span class="verse"><a name="7">7</a>Ka arahina te kuao ki a Ihu, na wharikitia ana o raua kakahu ki runga ki a ia; a noho ana ia i runga.</span> <span class="verse"><a name="8">8</a>Na he tokomaha i whariki i o ratou kakahu ki te ara: ko etahi i kokoti i nga manga o nga rakau, wharikitia ana ki te ara.</span> <span class="verse"><a name="9">9</a>Ko te hunga i haere i mua, me te hunga i haere i muri, i karanga, i mea, Ohana: Ka whakapaingia ia e haere mai ana i runga i te ingoa o te Ariki:</span> <span class="verse"><a name="10">10</a>Ka whakapaingia te rangatiratanga e haere mai ana, te rangatiratanga o to tatou matua o Rawiri: Ohana i runga rawa.</span> <span class="verse"><a name="11">11</a>Na ka tomo a Ihu ki Hiruharama, ki roto hoki ki te temepara: a, ka mutu tana tirotiro i nga mea katoa, ko te wa hoki o te ahiahi, ka haere ratou ko te tekau ma rua ki Petani.</span> <span class="verse"><a name="12">12</a>Na, i te aonga ake, i a ratou kua puta i Petani, ka hiakai ia:</span> <span class="verse"><a name="13">13</a>A, i tona kitenga i tetahi piki i tawhiti, he rau ona, ka haere ia, me kore e kitea tetahi mea i runga: a, no tona taenga, kihai i kitea e ia tetahi mea, he rau anake: ehara hoki i te wa o te piki.</span> <span class="verse"><a name="14">14</a>Na ka oho a Ihu, ka mea ki taua rakau, Kaua rawa te tangata e kai i tetahi hua ou ake tonu atu; me te whakarongo ano ana akonga.</span> <span class="verse"><a name="15">15</a>A ka tae ratou ki Hiruharama: na ka tomo a Ihu ki te temepara, ka anga ki te pei ki waho i te hunga e hoko atu ana, e hoko mai ana i roto i te temepara, a whakatahuritia ake nga tepu o nga kaiwhakawhitiwhiti moni, me nga nohoanga o nga kaihoko k ukupa;</span> <span class="verse"><a name="16">16</a>A kihai i tukua e ia kia mauria tetahi oko e te tangata ra te temepara.</span> <span class="verse"><a name="17">17</a>A i whakaako ia, i mea ki a ratou, Kahore koia i tuhituhia, Ka kiia toku whare he whare inoi mo nga tauiwi katoa? otiia kua meinga nei e koutou hei ana mo nga kaipahua.</span> <span class="verse"><a name="18">18</a>I rongo hoki nga tohunga nui me nga karaipi, a ka rapu ki te pehea e whakangaromia ai ia: i mataku hoki ratou i a ia, no te mea i miharo te mano katoa ki tana ako.</span> <span class="verse"><a name="19">19</a>A i nga ahiahi ka haere ia ki waho o te pa.</span> <span class="verse"><a name="20">20</a>A, i te ata i a ratou e haere ana, ka kite i te piki, kua maroke ake i nga pakiaka.</span> <span class="verse"><a name="21">21</a>Na ka mahara a Pita, ka mea ki a ia, E te Kaiwhakaako, na, te piki i kanga ra e koe, kua maroke.</span> <span class="verse"><a name="22">22</a>Na ka whakahoki a Ihu, ka mea ki a ratou, Kia mau te whakapono ki te Atua.</span> <span class="verse"><a name="23">23</a>He pono hoki taku e mea nei ki a koutou, Ki te mea tetahi ki tenei maunga, Kia ranga atu koe, kia whakataka ki te moana: e kore hoki e ruarua tona ngakau, engari ka whakapono ia tera e puta mai nga mea i kiia e ia; ka whiwhi ia ki tana i mea ai.</span> <span class="verse"><a name="24">24</a>Koia ahau ka mea nei ki a koutou, Ko nga mea katoa e tono ai koutou ina inoi, me whakapono ka riro mai i a koutou, a ka whiwhi koutou.</span> <span class="verse"><a name="25">25</a>A, ka tu koutou, ka karakia, ki te mea he take riri ta koutou ki tetahi, murua: kia murua ai hoki o koutou he e to koutou Matua i te rangi.</span> <span class="verse"><a name="26">26</a>Na ki te kore koutou e muru, e kore ano to koutou Matua i te rangi e muru i o koutou he.</span> <span class="verse"><a name="27">27</a>Na ka tae ano ratou ki Hiruharama: a, i a ia e haereere ana i te temepara, ka haere mai ki a ia nga tohunga nui, me nga karaipi, me nga kaumatua:</span> <span class="verse"><a name="28">28</a>Ka mea ki a ia, Tena, te mana i meatia ai enei mea e koe? na wai hoki tenei mana i hoatu ki a koe, i mea ai koe i enei mea?</span> <span class="verse"><a name="29">29</a>Na ka whakahoki a Ihu, ka mea ki a ratou, Maku hoki e ui ki a koutou kia kotahi kupu, ma koutou e whakahoki mai ki ahau, katahi ka korerotia e ahau ki a koutou te mana i mea ai ahau i enei mea.</span> <span class="verse"><a name="30">30</a>Ko te iriiringa a Hoani, no te rangi, no te tangata ranei? korerotia mai ki ahau.</span> <span class="verse"><a name="31">31</a>A ka korerorero ratou ki a ratou ano, ka mea, Ki te mea tatou, No te rangi; ka mea ia, ha, he aha koutou te whakapono ai ki a ia?</span> <span class="verse"><a name="32">32</a>A ki te mea tatou, No te tangata; ka mataku ratou i te iwi: ki ta ratou katoa hoki he poropiti pono a Hoani.</span> <span class="verse"><a name="33">33</a>Na ka whakahoki ratou, ka mea ki a Ihu, Kahore matou e matau. Na ka mea a Ihu ki a ratou, E kore ano e korerotia e ahau ki a koutou te mana i mea ai ahau i enei mea.</span> </p></div</div></div></body></html>