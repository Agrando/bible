<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/mark">Mark</a> &gt <strong>Chapter 10</strong></div><p><span class="verse"><a name="1">1</a>Na ka whakatika ia i reira, haere ana ki nga wahi o Huria ki tera taha o Horano: na ka huihui mai ano nga mano ki a ia; ka whakaako ano ia i a ratou, ko tana tikanga hoki tera.</span> <span class="verse"><a name="2">2</a>Na ka haere mai nga Parihi, ka ui ki a ia, He mea tika ranei kia whakarere te tangata i tana wahine? he whakamatautau hoki mona.</span> <span class="verse"><a name="3">3</a>Na ka whakahoki ia, ka mea ki a ratou, he aha ta Mohi i mea ai ki a koutou?</span> <span class="verse"><a name="4">4</a>Ka ki ratou, I tukua e Mohi kia tuhituhia he pukapuka whakarere, ka whakarere ai.</span> <span class="verse"><a name="5">5</a>Na ka whakahoki a Ihu, ka mea ki a ratou, Na te pakeke o o koutou ngakau i tuhituhia ai e ia tenei kupu ako ki a koutou.</span> <span class="verse"><a name="6">6</a>I te orokohanganga ia, i hanga raua e te Atua he tane, he wahine.</span> <span class="verse"><a name="7">7</a>Mo konei ka mahue i te tangata tona papa me tona whaea, ka piri ki tana wahine;</span> <span class="verse"><a name="8">8</a>Hei kikokiko kotahi hoki raua tokorua: na heoi ano to raua tokoruatanga, engari kotahi ano kikokiko.</span> <span class="verse"><a name="9">9</a>Na, ko a te Atua i hono ai, kaua e wehea e te tangata.</span> <span class="verse"><a name="10">10</a>A i te whare ka ui ano ana akonga ki a ia ki taua mea.</span> <span class="verse"><a name="11">11</a>Ka mea ia ki a ratou, Ki te whakarere tetahi i tana wahine, a ka marena i tetahi atu, e puremu ana ia, e hara ana ki tera.</span> <span class="verse"><a name="12">12</a>Ki te whakarere hoki te wahine i tana tane, a ka marenatia ki tetahi atu, e puremu ana ia.</span> <span class="verse"><a name="13">13</a>Na ka kawea mai ki a ia etahi tamariki nonohi, kia pa ai ia ki a ratou: otira ka riria e nga akonga te hunga nana i kawe mai.</span> <span class="verse"><a name="14">14</a>No te kitenga ia o Ihu, ka riri, ka mea ki a ratou, Tukua nga tamariki nohohi kia haere mai ki ahau, kaua hoki ratou e araia atu: no nga penei hoki te rangatiratanga o te Atua.</span> <span class="verse"><a name="15">15</a>He pono taku e mea nei ki a koutou, Ki te kahore e rite te tango a tetahi i te rangatiratanga o te Atua ki ta te tamaiti nohinohi, e kore ia e tomo ki roto.</span> <span class="verse"><a name="16">16</a>Na okookona ana ratou e ia, whakapakia iho ona ringa ki a ratou, manaakitia ana ratou.</span> <span class="verse"><a name="17">17</a>Na, i a ia e haere ana i te huarahi, ka oma mai tetahi, ka tuku iho i nga turi ki a ia, ka ui, E te Kaiwhakaako pai, me aha ahau ka whiwhi ai ki te ora tonu?</span> <span class="verse"><a name="18">18</a>Na ka mea a Ihu ki a ia, He aha ahau i kiia ai e koe he pai? kahore tetahi i pai, kotahi anake, ko te Atua.</span> <span class="verse"><a name="19">19</a>E matau ana koe ki nga ture, Kaua e puremu, Kaua e patu tangata, Kaua e tahae, Kaua e whakapae teka, Kaua e kaia, Whakahonoretia tou papa me tou whaea.</span> <span class="verse"><a name="20">20</a>Na ka whakahoki tera, ka mea ki a ia, E te Kaiwhakaako, kua rite katoa enei mea i ahau no toku tamarikitanga ake.</span> <span class="verse"><a name="21">21</a>Na ka titiro a Ihu ki a ia, ka aroha ki a ia, ka mea ki a ia, Kotahi te mea kahore nei i a koe: haere, hokona au mea, ka hoatu ki nga rawakore, a e whai taonga koe ki te rangi: katahi ka haere mai, ka aru i ahau.</span> <span class="verse"><a name="22">22</a>Otira ka tuku tona mata i taua kupu, a haere pouri atu ana: he maha hoki ona taonga.</span> <span class="verse"><a name="23">23</a>Na ka tirotiro a Ihu, ka mea ki ana akonga, Ano te whakauaua o te tapoko o te hunga taonga ki te rangatiratanga o te Atua!</span> <span class="verse"><a name="24">24</a>Na ka miharo nga akonga ki ana kupu. Otira ka whakahoki ano a Ihu, ka mea ki a ratou, E tama ma, ano te whakauaua o te tapoko ki to te Atua rangatiratanga o te hunga e whakawhirinaki ana ki nga taonga!</span> <span class="verse"><a name="25">25</a>Erangi te haere o te kamera ra te kowhao o te ngira he mea takoto noa, he whakauaua rawa ia te haere o te tangata taonga ki roto ki te rangatiratanga o te Atua.</span> <span class="verse"><a name="26">26</a>Na rahi rawa to ratou miharo, ka mea ki a ratou ano, Ko wai ra e ora?</span> <span class="verse"><a name="27">27</a>Na ka titiro a Ihu ki a ratou, ka mea, E kore tenei e taea e te tangata, ki te Atua ia ka taea: e taea hoki nga mea katoa e te Atua.</span> <span class="verse"><a name="28">28</a>Katahi ka anga a Pita ka mea ki a ia, Na kua mahue nei i a matou nga mea katoa, kua aru nei i a koe.</span> <span class="verse"><a name="29">29</a>Na ka whakahoki a Ihu, ka mea, He pono taku e mea nei ki a koutou, Ki te whakarerea e tetahi tangata, he whare, he teina, he tuahine, he whaea, he papa, he tamariki, he mara, he whakaaro nona ki ahau, ki te rongopai hoki,</span> <span class="verse"><a name="30">30</a>Ina, tataki rau nga mea e riro i a ia, i tenei wa, he whare, he teina, he tuahine, he whaea, he tamariki, he mara, me te whakatoi; a, i te ao meake puta, he ora tonu.</span> <span class="verse"><a name="31">31</a>He tokomaha ia o mua e waiho ki muri; ko o muri hoki ki mua.</span> <span class="verse"><a name="32">32</a>Na i te huarahi ratou e haere ana ki Hiruharama; me te haere ano a Ihu i mua i a ratou: na e miharo ana ratou; e aru mataku ana. Heoi ka mau ano ia i te tekau ma rua, ka anga ka korero ki a ratou i nga mea meake pa ki a ia.</span> <span class="verse"><a name="33">33</a>Nana, e haere ana tenei tatou ki Hiruharama; a ka tukua te Tama a te tangata ki nga tohunga nui, ki nga karaipi; ka kiia e ratou kia mate, ka tuku hoki ratou i a ia ki nga tauiwi:</span> <span class="verse"><a name="34">34</a>Ka tawaia ia, ka tuwhaina, ka whiua, ka whakamatea, a i te toru o nga ra ka ara.</span> <span class="verse"><a name="35">35</a>Na ka whakatata mai ki a ia a Hemi raua ko Hoani, nga tama a Heperi, ka mea, E te Kaiwhakaako, e hiahia ana maua kia meatia e koe ta maua e inoi ai.</span> <span class="verse"><a name="36">36</a>Na ka mea ia ki a raua, He aha ta korua e hiahia ai kia meatia e ahau ma korua?</span> <span class="verse"><a name="37">37</a>Ka mea raua ki a ia, Tukua ki a maua kia noho, tetahi ki tou matau, tetahi ki tou maui, i tou kororia.</span> <span class="verse"><a name="38">38</a>Na ko te meatanga a Ihu ki a raua, Kahore korua e matau ki ta korua e inoi nei; e ahei ranei korua te inu i te kapu ka inumia nei e ahau? kia iriiria ki te iriiringa ka iriiria nei ahau?</span> <span class="verse"><a name="39">39</a>Ka mea raua ki a ia, E ahei ano. Ka ki atu a Ihu ki a raua, E inu ano korua i te kapu ka inumia e ahau; e iriiria korua ki te iriiringa e iriiria ai ahau:</span> <span class="verse"><a name="40">40</a>Tena ko te noho ki toku matau, ki toku maui ranei, ehara i te mea maku e hoatu, engari ka riro i te hunga i whakaritea nei mo ratou.</span> <span class="verse"><a name="41">41</a>A, no te rongonga o te tekau, ka anga ka riri ki a Hemi raua ko Hoani.</span> <span class="verse"><a name="42">42</a>Na karangatia ana ratou e Ihu ki a ia, ka mea ki a ratou, E mahara ana koutou, ko te hunga e kiia ana he kawana no nga tauiwi hei whakatupu rangatira ki a ratou; ko o ratou tangata rarahi hoki hei akiaki i a ratou.</span> <span class="verse"><a name="43">43</a>Otira e kore e pera i roto i a koutou: engari ki te mea tetahi kia whakatupu tangata rahi i roto i a koutou, me whakatupu kaimahi ia ma koutou:</span> <span class="verse"><a name="44">44</a>Ki te mea hoki tetahi o koutou kia whakatupu tino tangata, me whakatupu pononga ia ma te katoa.</span> <span class="verse"><a name="45">45</a>Kihai nei hoki te Tama a te tangata i haere mai kia mahia he mea mana, engari kia mahi ia, kia tuku hoki i a ia kia mate hei utu mo nga tangata tokomaha.</span> <span class="verse"><a name="46">46</a>Na ka tae ratou ki Heriko: a, i a ia e haere atu ana i roto i Heriko, ratou ko ana akonga me te mano tini, e noho ana a paratimiuha, tama a Timiuha, he matapo, i te taha o te ara, ki te tono mea mana.</span> <span class="verse"><a name="47">47</a>A, i tona rongonga ko Ihu o Nahareta tena, ka anga ia ka karanga, ka mea, E ihu, e te Tama a Rawiri, kia aroha ki ahau.</span> <span class="verse"><a name="48">48</a>A he tokomaha ki te riri i a ia kia noho puku, heoi tino rahi ake tana karanga, E te Tama a Rawiri, kia aroha ki ahau.</span> <span class="verse"><a name="49">49</a>Na ka tu a Ihu, ka mea kia karangatia ia. A karangatia ana e ratou te matapo, ka mea ki a ia, Kia maia, whakatika; e karanga ana ia ki a koe.</span> <span class="verse"><a name="50">50</a>Na ka whakarerea e ia tona kakahu, a whakatika ana, haere ana ki a Ihu.</span> <span class="verse"><a name="51">51</a>Na ka oho a Ihu, ka mea ki a ia, He aha tau e hiahia na kia meatia e ahau mau? Ka ki te matapo ki a ia, E te Ariki, kia titiro ahau.</span> <span class="verse"><a name="52">52</a>Ka mea a Ihu ki a ia, Haere: na tou whakapono koe i ora ai. Na titiro tonu iho ia, aru ana i a Ihu i te ara.</span> </p></div</div></div></body></html>