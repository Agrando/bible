<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/mark">Mark</a> &gt <strong>Chapter 3</strong></div><p><span class="verse"><a name="1">1</a>A ka tomo atu ano ia ki te whare karakia; na i reira tetahi tangata kua memenge tona ringa.</span> <span class="verse"><a name="2">2</a>A ka whakamau ta ratou titiro ki a ia, me kore ia e whakaora i a ia i te hapati; he mea kia whakapa ai ratou i tetahi he ki a ia.</span> <span class="verse"><a name="3">3</a>Na ka mea ia ki te tangata i te ringa memenge, Whakatika ki waenganui.</span> <span class="verse"><a name="4">4</a>Na ka mea ia ki a ratou, He mea tika ranei te mahi pai i te hapati, te mahi kino ranei? te whakaora ranei, te whakamate ranei? Heoi kahore ratou i kiki.</span> <span class="verse"><a name="5">5</a>Na ka tirotiro riri ia ki a ratou, he pouri hoki mo te pakeke o o ratou ngakau, ka mea ki taua tangata, Totoro tou ringa. A, ko te toronga o tona ringa, kua ora.</span> <span class="verse"><a name="6">6</a>Na ka haere atu nga Parihi, ka runanga tahi me nga Heroriana mona, ki te pehea e whakangaromia ai ia.</span> <span class="verse"><a name="7">7</a>Na ka maunu atu a Ihu ratou ko ana akonga ki te moana; he nui hoki te tangata i aru i a ia i Kariri, i Huria,</span> <span class="verse"><a name="8">8</a>I Hiruharama, i Irumia, i tawahi hoki o Horano; me te hunga hoki e tata ana ki Taira, ki Hairona, nui atu te huihui; i to ratou rongonga i nga mea i mea ai ia, haere ana ki a ia.</span> <span class="verse"><a name="9">9</a>Na ka mea ia ki ana akonga kia noho tata mai tetahi kaipuke iti ki a ia, i te mano hoki, kei tutetutea ia e ratou.</span> <span class="verse"><a name="10">10</a>He tokomaha hoki i whakaorangia e ia; no ka popo mai ki a ia te hunga katoa e mate ana, kia pa ai ki a ia.</span> <span class="verse"><a name="11">11</a>Me nga wairua poke hoki, i to ratou kitenga i a ia, takoto ana ki tona aroaro, ka karanga, ka mea, Ko te Tama koe a te Atua.</span> <span class="verse"><a name="12">12</a>A he maha ana kupu ki a ratou kia kaua ia e whakaaturia e ratou.</span> <span class="verse"><a name="13">13</a>Na ka kake ia ki te maunga, karangatia ana ki a ia ana i pai ai: a ka tae ratou ki a ia.</span> <span class="verse"><a name="14">14</a>A kotahi tekau ma rua ana i whakarite ai hei hoa mona, hei tononga hoki mana ki te kauwhau,</span> <span class="verse"><a name="15">15</a>Kia whai mana hoki e ora ai nga mate, e peia ai nga rewera:</span> <span class="verse"><a name="16">16</a>A huaina iho e ia a Haimona ko Pita;</span> <span class="verse"><a name="17">17</a>Ko Hemi, tama a Heperi, raua ko Hoani, teina o Hemi; a huaina iho raua ko Poaneki, ara ko nga Tama a te whatitiri;</span> <span class="verse"><a name="18">18</a>Ko Anaru, ko Piripi, ko Patoromu, ko Matiu, ko Tamati, ko Hemi, tama a Arapiu, ko Tariu, ko Haimona Kanaani,</span> <span class="verse"><a name="19">19</a>Ko Hura Ikariote hoki, nana nei ia i tuku. Na ka tae ia ki te whare;</span> <span class="verse"><a name="20">20</a>Na ka huihui ano te mano, no kihai rawa ratou i ahei te kai taro.</span> <span class="verse"><a name="21">21</a>A, no ka rongo ona hoa, ka haere ki te pupuri i a ia: i mea hoki, He porewarewa ia.</span> <span class="verse"><a name="22">22</a>Na ka mea nga karaipi i haere mai ra i Hiruharama, Kei a ia a Perehepura, a na te rangatira o nga rewera tana peinga rewera.</span> <span class="verse"><a name="23">23</a>Na ka karangatia ratou e ia, a ka korero whakarite ki a ratou, Me pehea a Hatana ka pei ai i a Hatana?</span> <span class="verse"><a name="24">24</a>Ki te tahuri iho hoki tetahi rangatiratanga ki a ia ano, e kore taua rangatiratanga e tu.</span> <span class="verse"><a name="25">25</a>Ki te tahuri iho hoki tetahi whare ki a ia ano, e kore taua whare e tu.</span> <span class="verse"><a name="26">26</a>Ki te whakatika a Hatana, a ka tahuri iho ki a ia ano, e kore ia e tu, engari he mutunga tona.</span> <span class="verse"><a name="27">27</a>E kore te tangata e ahei te haere ki roto ki te whare o te tangata kaha, pahua ai i ona taonga, ki te kahore e matua herea te tangata kaha: ko reira pahua ai i tona whare.</span> <span class="verse"><a name="28">28</a>He pono taku e mea nei ki a koutou, Ko nga hara katoa o nga tama a nga tangata e murua, me nga kohukohu e kohukohu ai ratou:</span> <span class="verse"><a name="29">29</a>Tena ko te tangata e kohukohua ai te Wairua Tapu, e kore e murua tona hara a ake ake, engari ka tau te he ki a ia a ake ake:</span> <span class="verse"><a name="30">30</a>Mo ratou i ki, He wairua poke tona.</span> <span class="verse"><a name="31">31</a>A, ko te taenga mai o ona teina ratou ko tona whaea, ka tu i waho, ka tono tangata mai ki a ia, ki te karanga i a ia.</span> <span class="verse"><a name="32">32</a>E noho ana hoki te mano i tetahi taha ona, i tetahi taha, a ka mea ratou ki a ia, Na, tou whaea me ou teina kei waho, e rapu ana i a koe.</span> <span class="verse"><a name="33">33</a>Na ka whakahoki ia ki a ratou, ka mea, Ko wai toku whaea, ko wai hoki oku teina?</span> <span class="verse"><a name="34">34</a>Na ka tirotiro ia ki te hunga e noho ana i tetahi taha ona, i tetahi taha, ka mea, Na, toku whaea, oku teina!</span> <span class="verse"><a name="35">35</a>Ki te meatia hoki e tetahi ta te Atua i pai ai, hei teina ia ki ahau, hei tuahine, hei whaea.</span> </p></div</div></div></body></html>