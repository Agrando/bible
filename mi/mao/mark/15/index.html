<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/mark">Mark</a> &gt <strong>Chapter 15</strong></div><p><span class="verse"><a name="1">1</a>A, mea kau ake te ata, ka runanga nga tohunga nui, nga kaumatua, nga karaipi, me te runanga katoa, a ka herea e ratou a Ihu, ka arahina atu, a tukua atu ana ki a Pirato.</span> <span class="verse"><a name="2">2</a>Ka ui a Pirato ki a ia, Ko koe ranei te Kingi o nga Hurai? Ka whakahokia e ia ki a ia, Kua korerotia na e koe.</span> <span class="verse"><a name="3">3</a>He maha hoki nga mea i whakapaea ki a ia e nga tohunga nui, kaore ia i korero.</span> <span class="verse"><a name="4">4</a>Ka ui ano a Pirato ki a ia, ka mea, Kahore au kupu whakahoki? Na, te tini o nga kupu e korero nei ratou mou.</span> <span class="verse"><a name="5">5</a>Heoi kahore a Ihu i whakahoki atu ano; no ka miharo a Pirato.</span> <span class="verse"><a name="6">6</a>Na i taua hakari kotahi te herehere e tukua ana e ia ki a ratou, ko ta ratou e inoi ai.</span> <span class="verse"><a name="7">7</a>Na i reira tetahi tangata ko Parapa te ingoa, e here tahi ana me ona hoa tutu, he hunga i patu tangata i te ngangaretanga.</span> <span class="verse"><a name="8">8</a>Na ka haere te mano, ka anga ka tono ki a ia kia peratia me tana i mea ai ki a ratou i mua.</span> <span class="verse"><a name="9">9</a>Na ka whakahoki a Pirato ki a ratou, ka mea, E pai ana ranei koutou kia tukua e ahau ki a koutou te Kingi o nga Hurai?</span> <span class="verse"><a name="10">10</a>I mahara hoki ia he hae i tukua ai ia e nga tohunga nui.</span> <span class="verse"><a name="11">11</a>Otira ka whakatutehutia e ratou te mano, kia tukua e ia ko Parapa ke ki a ratou.</span> <span class="verse"><a name="12">12</a>Na ka whakahoki ano a Pirato, ka mea ki a ratou, He aha oti ta koutou e pai ai kia meatia e ahau ki tenei e huaina nei e koutou ko te Kingi o nga Hurai?</span> <span class="verse"><a name="13">13</a>Ka karanga ano ratou, Ripekatia.</span> <span class="verse"><a name="14">14</a>Na ka mea a Pirato ki a ratou, He aha koia tana kino i mea ai? Heoi nui noa atu ta ratou hamama, Ripekatia ia.</span> <span class="verse"><a name="15">15</a>Na, i tona hiahia kia whakamarietia te mano, tukua ana e Pirato a parapa ki a ratou, a, ka oti a Ihu te whiu, ka tukua kia ripekatia.</span> <span class="verse"><a name="16">16</a>Na ka arahina ia e nga hoia ki te marae, ara ki te whare whakawa, a karangarangatia ana te ropu katoa.</span> <span class="verse"><a name="17">17</a>Ka whakakahuria ia ki te kakahu papura, a, ka oti tetahi karauna tataramoa te whiri, ka potaea ki a ia.</span> <span class="verse"><a name="18">18</a>Na ka anga ratou ka oha ki a ia, Tena koe, e te Kingi o nga Hurai!</span> <span class="verse"><a name="19">19</a>Patua ana e ratou tona matenga ki te kakaho, tuwha ana ki a ia, ka tuku i nga turi ki a ia, a koropiko ana ki a ia.</span> <span class="verse"><a name="20">20</a>A, no ka mutu ta ratou taunu ki a ia, ka tangohia te kahu papura i a ia, na whakakakahuria ana ia ki ona ake kakahu, a arahina ana ia kia ripekatia.</span> <span class="verse"><a name="21">21</a>Na ka meinga e ratou tetahi tangata e tika ana na reira, a Haimona o hairini, i ahu mai i nga whenua, ko te papa o Arehanera raua ko Rupuha, kia haere me ratou, kia riro ai mana e amo tona ripeka.</span> <span class="verse"><a name="22">22</a>Na ka arahina ia ki tetahi wahi, ki Korokota, tona tikanga ina whakamaoritia ko te Wahi Angaanga.</span> <span class="verse"><a name="23">23</a>A hoatu ana ki a ia he waina, he mea whakananu ki te maira, kia inumia: otira kihai i tangohia e ia.</span> <span class="verse"><a name="24">24</a>A ripekatia ana ia e ratou, ka wehewehea ona kakahu, he mea maka ki te rota, kia kitea ai ko te aha e riro i tetahi, i tetahi.</span> <span class="verse"><a name="25">25</a>Na ko te toru tera o nga haora, a ka ripekatia ia e ratou.</span> <span class="verse"><a name="26">26</a>Ko te mea i whakawakia ai ia i tuhituhia ki runga, KO TE KINGI O NGA HURAI.</span> <span class="verse"><a name="27">27</a>Na tokorua nga tahae i ripekatia ngatahitia me ia; ko tetahi ki matau, ko tetahi ki tona maui.</span> <span class="verse"><a name="28">28</a>Na ka rite te karaipiture e mea nei, I taua ngatahitia ia me te hunga hara.</span> <span class="verse"><a name="29">29</a>Ko te hunga e haereere ana i reira ka tawai ki a ia, ka ruru i o ratou matenga, ka mea, Ha, ko koe ka whakahoro nei i te whare tapu, ka hanga nei ano i nga ra e toru,</span> <span class="verse"><a name="30">30</a>Whakaora i a koe ano ka heke iho i te ripeka.</span> <span class="verse"><a name="31">31</a>Waihoki ko nga tohunga nui ka tawai i a ia, ratou ko nga karaipi, ka mea, Ko era atu i whakaorangia e ia, te taea e ia te whakaora a ia ake ano.</span> <span class="verse"><a name="32">32</a>Tena ra kia heke iho aianei a te Karaiti, te Kingi o Iharaira, i te ripeka, kia kite ai tatou, kia whakapono ai. I tawai hoki ki a ia te hunga i ripekatia ngatahitia me ia.</span> <span class="verse"><a name="33">33</a>A, no ka tae ki te ono o nga haora, ka pouri a runga o te whenua katoa, taea noatia te iwa o nga haora.</span> <span class="verse"><a name="34">34</a>A i te iwa o nga haora ka karanga a Ihu, he nui te reo, ka mea, Eroi, Eroi, rama hapakatani? ko te tikanga tenei ina whakamaoritia, E toku Atua, e toku Atua, he aha koe i whakarere ai i ahau?</span> <span class="verse"><a name="35">35</a>A, no te rongonga o etahi o te hunga e tu ana i reira, ka mea, Nana, e karanga ana ia i a Iraia.</span> <span class="verse"><a name="36">36</a>Na ka oma tetahi, ka whakaki i tetahi hautai ki te winika, whakanohoia ana ki te kakaho, ka hoatu kia inumia e ia, ka mea, Kati; tena kia kite tatou me kore a Iraia e haere mai ki te tango i a ia ki raro.</span> <span class="verse"><a name="37">37</a>Na he nui te reo i puaki i a Ihu, a hemo ake.</span> <span class="verse"><a name="38">38</a>A ka wahia te arai o te temepara i waenganui pu mai i runga ki raro.</span> <span class="verse"><a name="39">39</a>A, no te kitenga o te keneturio, e tu hangai atu ana ki a ia, i pera te ahua o tana tukunga i tona wairua, ka mea ia, He pono ko te Tama a te Atua tenei tangata.</span> <span class="verse"><a name="40">40</a>Na i reira etahi wahine e matakitaki ana mai i tawhiti: i roto i a ratou a Meri Makarini, a Meri hoki whaea o Hemi, te mea iti, raua ko Hohi, me Haromi;</span> <span class="verse"><a name="41">41</a>Ara ko nga wahine i aru nei i a ia, i a ia i Kariri, i mahi mea nei mana; me etahi atu wahine tokomaha i haere tahi mai nei me ia ki Hiruharama.</span> <span class="verse"><a name="42">42</a>Na ka ahiahi, i te mea ko te ra takanga, ara ko te ra i mua ake o te hapati,</span> <span class="verse"><a name="43">43</a>Ka haere mai a Hohepa o Arimatia, he rangatira runanga, he tangata nui tonu, e tatari ana ano hoki ia ki te rangatiratanga o te Atua; a ka haere maia tonu ki a Pirato, ka inoi i te tinana o Ihu.</span> <span class="verse"><a name="44">44</a>Na ka miharo a Pirato, hua noa kahore ano i mate: ka karangatia e ia te keneturio, ka ui ki a ia, mehemea kua mate atu ra ia.</span> <span class="verse"><a name="45">45</a>A, no ka rongo ki te keneturio kua mate, ka whakaaetia e ia te tinana ki a Hohepa.</span> <span class="verse"><a name="46">46</a>Na ka hokona e tera he rinena, ka tangohia mai ia ki raro, a takaia ana ki te rinena; whakatakotoria ana ia ki roto ki te urupa kua haua atu ki te kamaka, a whakataka atu ana he kohatu ki te kuwaha o te urupa.</span> <span class="verse"><a name="47">47</a>I kite a Meri Makarini, raua ko Meri whaea o Hohi, i te wahi i whakatakotoria ai ia.</span> </p></div</div></div></body></html>