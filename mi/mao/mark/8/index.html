<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/mark">Mark</a> &gt <strong>Chapter 8</strong></div><p><span class="verse"><a name="1">1</a>I aua ra i te mea he nui rawa te mano, kahore hoki he kai ma ratou, ka karanga a Ihu ki ana akonga, ka mea ki a ratou,</span> <span class="verse"><a name="2">2</a>E aroha ana ahau ki nga tangata, ka toru nei hoki o ratou ra e noho ana ki ahau, a kahore a ratou kai:</span> <span class="verse"><a name="3">3</a>Ki te tonoa pukutia ratou e ahau ki to ratou kainga, ka hemo ki te ara; i haere mai hoki etahi o ratou i tawhiti.</span> <span class="verse"><a name="4">4</a>Na ka whakahokia e ana akonga ki a ia, Me aha e te tangata ka makona ai enei i te taro i konei, i te koraha?</span> <span class="verse"><a name="5">5</a>Ka ui ia ki a ratou, E hia a koutou taro? Ka mea ratou, E whitu.</span> <span class="verse"><a name="6">6</a>Na ka mea ia ki te mano kia noho ki te whenua: a ka mau ki nga taro e whitu, ka whakawhetai, ka whawhati, a hoatu ana e ia ki ana akonga kia whakatakotoria ki mua i a ratou: whakatakotoria ana e ratou ma te mano.</span> <span class="verse"><a name="7">7</a>He ika ano a ratou torutoru nei, he mea nonohi: a ka mutu te whakapai, ka mea ia kia whakatakotoria hoki era.</span> <span class="verse"><a name="8">8</a>Na kai ana ratou, a ka makona: a kohia ake ana o nga whatiwhatinga i toe e whitu nga kete.</span> <span class="verse"><a name="9">9</a>Me te mea e wha mano te hunga i kai: a tonoa atu ana ratou e ia.</span> <span class="verse"><a name="10">10</a>Na eke tonu ia ratou ko ana akonga ki te kaipuke, a ka tae ki nga wahi o Taramanuta.</span> <span class="verse"><a name="11">11</a>Na ka puta mai nga parihi, ka anga ka totohe ki a ia, ka rapu tohu ki a ia i te rangi, hei whakamatautau mona.</span> <span class="verse"><a name="12">12</a>Na ka hotu tona wairua, ka mea ia, He aha tenei whakatupuranga ka rapu ai ki te tohu? he pono taku e mea nei ki a koutou, E kore e hoatu he tohu ki tenei whakatupuranga.</span> <span class="verse"><a name="13">13</a>Na mahue ake ratou i a ia, a eke ana ano ki te kaipuke, rere ana ki tera taha.</span> <span class="verse"><a name="14">14</a>Na i wareware ratou ki te mau taro, kotahi tonu a ratou taro i te kaipuke.</span> <span class="verse"><a name="15">15</a>Na ka whakatupato ia i a ratou, ka mea, Kia mahara, kia tupato i te rewena a nga Parihi, i te rewena hoki a Herora.</span> <span class="verse"><a name="16">16</a>A ka korerorero ratou ki a ratou ano, ka mea, No te mea kahore a tatou taro.</span> <span class="verse"><a name="17">17</a>Ka mohio a Ihu, ka mea ki a ratou, he aha koutou ka korerorero ai no te mea kahore a koutou taro? kiano koutou i matau noa, kiano i mahara? e pakeke tonu ana ano ranei o koutou ngakau?</span> <span class="verse"><a name="18">18</a>He kanohi nei o koutou, a kahore e kite? he taringa nei o koutou, a kahore e rongo? kahore e mahara?</span> <span class="verse"><a name="19">19</a>I ahau i whawhati i nga taro e rima ma nga mano e rima, e hia nga kete ki o nga whatiwhatinga i kohia e koutou? Ka mea ratou ki a ia, Kotahi tekau ma rua.</span> <span class="verse"><a name="20">20</a>A i nga taro hoki e whitu ma nga mano e wha, e hia nga kete ki o nga whatiwhatinga i kohia e koutou? Ka mea ratou, E whitu.</span> <span class="verse"><a name="21">21</a>Na ka mea ia ki a ratou, Kahore ano ia koutou kia matau noa?</span> <span class="verse"><a name="22">22</a>A ka tae ratou ki Petahaira. Na ka kawea mai e ratou he matapo ki a ia, ka inoi ki a ia kia whakapangia e ia.</span> <span class="verse"><a name="23">23</a>Na ka mau ia ki te ringa o te matapo, ka arahi i a ia ki waho o te kainga; ka tuwha ki ona kanohi, a ka whakapa i ona ringa ki a ia, ka ui ki a ia me kore ia e kite i tetahi mea.</span> <span class="verse"><a name="24">24</a>Na ka titiro ake ia, ka mea, E kite ana ahau i nga tangata e haereere ana me te mea he rakau.</span> <span class="verse"><a name="25">25</a>Me i reira ka whakapakia ano nga ringa ki ona kanohi, ka mea i a ia kia titiro: na ka ora ia, a ka marama te titiro ki nga mea katoa.</span> <span class="verse"><a name="26">26</a>Na ka tono ia i a ia ki tona whare, ka mea atu, Kaua e tomo ki te kainga.</span> <span class="verse"><a name="27">27</a>Na ka haere a Ihu ratou ko ana akonga ki nga kainga o Hiharia Piripai: a i te ara ka ui ia ki ana akonga, ka mea ki a ratou, Ki ta nga tangata ki, ko wai ahau?</span> <span class="verse"><a name="28">28</a>Na ko ta ratou whakahokinga, Ko Hoani Kaiiriiri: ki ta etahi, Ko Iraia; ki ta etahi, Ko tetahi o nga poropiti.</span> <span class="verse"><a name="29">29</a>Na ka mea ia ki a ratou, Ki ta koutou na ki, ko wai ahau? Na ka whakahoki a Pita, ka mea ki a ia, Ko te Karaiti koe.</span> <span class="verse"><a name="30">30</a>Na ka whakatupato ia i a ratou, kia kaua ia e korerotia ki te tangata.</span> <span class="verse"><a name="31">31</a>Katahi ia ka anga ka whakaako i a ratou, kua takoto te tikanga kia maha nga mamae o te Tama a te tangata, kia whakakinongia hoki e nga kaumatua, e nga tohunga nui, e nga karaipi, a kia whakamatea, a kia ara ano ina pahure nga ra e toru.</span> <span class="verse"><a name="32">32</a>I korerotia matanuitia ano taua kupu e ia. Na ka mau a Pita ki a ia, ka anga ka whakahe ki tana.</span> <span class="verse"><a name="33">33</a>Otira ka tahuri ia, a, i te kitenga i ana akonga, ka whakahe ki ta Pita, ka mea, haere ki muri i ahau, e Hatana: kahore hoki ou ngakau ki nga mea a te Atua, engari ki a te tangata.</span> <span class="verse"><a name="34">34</a>Na ka karangatia e ia te mano, ratou ko ana akonga, ka mea ki a ratou, Ki te mea tetahi tangata kia haere mai ki te whai i ahau, me whakakahore ia i a ia ano, me amo i tona ripeka, ka aru ai i ahau.</span> <span class="verse"><a name="35">35</a>Ki te whai tetahi kia ora, ka mate ia; ki te mate hoki tetahi, mona i whakaaro ki ahau, ki te rongopai hoki, ka ora ia.</span> <span class="verse"><a name="36">36</a>A he aha te pai ki te tangata, ki te riro i a ia te ao katoa, a ka kore he ora mona?</span> <span class="verse"><a name="37">37</a>He aha hoki ta te tangata e hoatu ai hei utu mona kia ora?</span> <span class="verse"><a name="38">38</a>Ki te whakama hoki tetahi ki ahau, ki aku korero, i tenei whakatupuranga puremu, kino, ka whakama ano te Tama a te tangata ki a ia, ina haere mai i runga i te kororia o tona Matua, ratou ko nga anahera tapu.</span> </p></div</div></div></body></html>