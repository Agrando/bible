<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/mark">Mark</a> &gt <strong>Chapter 5</strong></div><p><span class="verse"><a name="1">1</a>A ka whiti ratou ki tawahi o te moana, ki te whenua o nga kararini.</span> <span class="verse"><a name="2">2</a>Na, mahuta kau i te kaipuke, ka tutaki ki a ia tetahi tangata i puta mai i nga urupa, he wairua poke tona,</span> <span class="verse"><a name="3">3</a>Kei nga urupa nei tona nohoanga; a, ahakoa he mekameka, hore rawa ia i taea e tetahi tangata te here.</span> <span class="verse"><a name="4">4</a>He maha hoki ona herenga ki nga here waewae, ki nga mekameka, heoi motumotuhia ana e ia nga mekameka, mongomonga noa ano nga here waewae: kihai tetahi tangata i kaha ki te whakamarie i a ia.</span> <span class="verse"><a name="5">5</a>I nga urupa tonu ia, i nga maunga i te po, i te ao, e hamama ana, e haehae ana i a ia ki te kohatu.</span> <span class="verse"><a name="6">6</a>A, i tona kitenga i a Ihu i tawhiti, oma ana ia, koropiko ana ki a ia.</span> <span class="verse"><a name="7">7</a>He nui tona reo ki te karanga, ka mea, Ko te aha taku ki a koe, e Ihu, e te Tama a te Atua, a te Runga Rawa? ko te Atua taku whakaoati mou, na kaua ahau e whakamamaetia.</span> <span class="verse"><a name="8">8</a>He meatanga hoki nana ki a ia, Puta mai i tenei tangata, e te wairua poke.</span> <span class="verse"><a name="9">9</a>Na ka ui ia ki a ia, Ko wai tou ingoa? Ka whakahokia e tera, ka mea, Ko Rihiona toku ingoa: he tokomaha hoki matou.</span> <span class="verse"><a name="10">10</a>A he nui tana inoi ki a ia kia kaua ratou e tonoa atu i taua whenua.</span> <span class="verse"><a name="11">11</a>Na kei reira, kei nga maunga, tetahi kahui poaka e kai ana, tona tini.</span> <span class="verse"><a name="12">12</a>Na ka inoi nga rewera katoa ki a ia, ka mea, Tonoa matou ki nga poaka, kia tomo matou ki a ratou.</span> <span class="verse"><a name="13">13</a>Na tukua ana ratou e Ihu, Heoi, ko te putanga o nga wairua poke, ka tomo ki nga poaka: ko te tino rerenga o te kahui ra te pari ki te moana, ko te maha kei te rua mano, a paremo iho ki te moana.</span> <span class="verse"><a name="14">14</a>Na whati ana nga kaiwhangai o nga poaka, a korerotia ana ki te pa, ki aua whenua. Na ka puta ratou a kia kite i taua mea kua meatia nei.</span> <span class="verse"><a name="15">15</a>A, no to ratou taenga mai ki a Ihu, ka kite i te tangata i nohoia nei e nga rewera, tera i te rihiona, e noho ana, kua oti te whakakakahu, kua tika nga mahara, ka mataku ratou.</span> <span class="verse"><a name="16">16</a>A ka korerotia ki a ratou, e te hunga i kite, te meatanga ki te tangata i nga rewera, ki nga poaka hoki.</span> <span class="verse"><a name="17">17</a>Na ka anga ratou ka tohe ki a ia kia haere atu i o ratou wahi.</span> <span class="verse"><a name="18">18</a>A, no ka eke ia ki te kaipuke, ka inoi ki a ia te tangata i nga rewera, kia waiho ia hei hoa mona.</span> <span class="verse"><a name="19">19</a>Otira kihai a Ihu i tuku i a ia, engari i mea atu ki a ia, haere ki tou whare, ki ou whanaunga, ka korero ki a ratou i nga mea nui i meinga e te Ariki ki a koe, i tana atawhaitanga hoki i a koe.</span> <span class="verse"><a name="20">20</a>Na ka haere ia, ka anga ka korero ki Rekaporihi, i nga mea nunui i mea ai a Ihu ki a ia: a miharo ana nga tangata katoa.</span> <span class="verse"><a name="21">21</a>A, no te whitinga atu ano o Ihu ki tawahi i runga i te kaipuke, he nui te tangata i huihui ki a ia: i te taha ano ia o te moana.</span> <span class="verse"><a name="22">22</a>Na ko te haerenga mai o tetahi o nga rangatira o te whare karakia, ko Hairuha tona ingoa; ka kite i a ia, ka takoto ki ona waewae,</span> <span class="verse"><a name="23">23</a>He nui tana inoi ki a ia, ka mea, Ko taku tamahine nohinohi kei te whakahemohemo: kia haere ake koe ki te whakapa i ou ringa ki a ia kia ora ai; a ka ora.</span> <span class="verse"><a name="24">24</a>Na haere tahi ana raua; he tini hoki te tangata i aru i a ia, popo tonu ki a ia.</span> <span class="verse"><a name="25">25</a>Na ko tetahi wahine e mate ana i te pakaruhanga toto, ka tekau ma rua nga tau,</span> <span class="verse"><a name="26">26</a>He maha nga meatanga a nga rata tokomaha ki a ia, hemo noa ana rawa katoa, te matutu ake tetahi wahi, heoi kake haere ana te mate;</span> <span class="verse"><a name="27">27</a>A, no tona rongonga ki a Ihu, ka haere i muri i roto i te mano, a pa ana ki tona kakahu.</span> <span class="verse"><a name="28">28</a>I mea hoki, Ahakoa pa kau ahau ki ona kakahu, ka ora ahau.</span> <span class="verse"><a name="29">29</a>A mimiti tonu ake te puna o ona toto; no ka mahara a roto o tona tinana kua ora ia i te mate.</span> <span class="verse"><a name="30">30</a>Na mohio tonu a Ihu kua puta he mana i roto i a ia, ka tahurihuri i roto i te mano, ka mea, Ko wai tenei kua pa nei ki oku kakahu?</span> <span class="verse"><a name="31">31</a>Ka mea ana akonga ki a ia, E kite ana koe i te mano e popo nei ki a koe, a e mea ana koe, Ko wai tenei kua pa mai ki ahau?</span> <span class="verse"><a name="32">32</a>Heoi tirotiro ana ia kia kite i te wahine i mea nei i tenei mea.</span> <span class="verse"><a name="33">33</a>Na ka haere mai te wahine me te wehi, me te wiri, i mahara hoki ki te mea i meatia ki a ia, a takoto ana ki tona aroaro, korerotia katoatia ana e ia te tikanga ki a ia.</span> <span class="verse"><a name="34">34</a>Ano ra ko Ihu ki a ia, E ko, na tou whakapono koe i ora ai; haere marie, kia ora koe i tou mate.</span> <span class="verse"><a name="35">35</a>I a ia ano e korero ana, ka haere mai etahi o nga tangata a te rangatira o te whare karakia, ka mea, Kua mate tau tamahine: hei aha ake mau te whakararuraru i te Kaiwhakaako?</span> <span class="verse"><a name="36">36</a>Otira kahore a Ihu i aro ki te kupu i korerotia, ka mea atu ki te rangatira o te whare karakia, Kaua e wehi, ko te whakapono ia kia whakapono.</span> <span class="verse"><a name="37">37</a>A kihai tetahi tangata i tukua kia haere tahi me ia, ko Pita anake, ko hemi, ko Hoani teina o Hemi.</span> <span class="verse"><a name="38">38</a>A, no te taenga atu ki te whare o te rangatira o te whare karakia, ka kite ia i te ngangau, i te nui hoki o te tangi, o te aue a etahi.</span> <span class="verse"><a name="39">39</a>A, i tona tomokanga ki roto, ka mea ia ki a ratou, He aha koutou ka ngangau ai, ka tangi ai? kahore te kotiro i mate, engari e moe ana.</span> <span class="verse"><a name="40">40</a>Na kataina iho ia e ratou. Heoi, ka oti katoa te pei ki waho, ka mau ia ki te papa, ki te whaea o te kotiro, ratou ko ona hoa, ka tomo ki te wahi i takoto ai te kotiro.</span> <span class="verse"><a name="41">41</a>Na ka mau ia ki te ringa o te kotiro, ka mea ki a ia, Tarita kumi; ko tona whakamaoritanga tenei, E ko, ko taku kupu tenei ki a koe, e ara.</span> <span class="verse"><a name="42">42</a>Na whakatika tonu ake te kotiro, a haere ana; kotahi tekau ma rua hoki ona tau. Na ko te tino miharotanga i miharo ai ratou.</span> <span class="verse"><a name="43">43</a>A he nui tana whakatupato i a ratou, kia kaua tenei e mohiotia e tetahi tangata; ka ki kia hoatu he kai mana.</span> </p></div</div></div></body></html>