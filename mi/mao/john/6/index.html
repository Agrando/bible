<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/john">John</a> &gt <strong>Chapter 6</strong></div><p><span class="verse"><a name="1">1</a>Muri iho i enei mea ka whiti atu a Ihu i te moana o Kariri, ara i te moana o Taipiria.</span> <span class="verse"><a name="2">2</a>A he rahi te hui i aru i a ia, i kite hoki ratou i ana merekara i mea ai ia ki nga turoro.</span> <span class="verse"><a name="3">3</a>Na ka haere a Ihu ki runga i te maunga, a noho ana i reira ratou ko ana akonga.</span> <span class="verse"><a name="4">4</a>Kua tata hoki te kapenga, te hakari a nga Hurai.</span> <span class="verse"><a name="5">5</a>A, no te marangatanga ake o nga kanohi o Ihu, ka kite i te rahi o te hui e haere mai ana ki a ia; ka mea ia ki a Piripi, Ko hea tatou hoko ai i etahi taro, kia kai ai enei?</span> <span class="verse"><a name="6">6</a>I penei ai tana ki hei whakamatau mona; i mohio hoki ia ki tana e mea ai.</span> <span class="verse"><a name="7">7</a>Ka mea a Piripi ki a ia, E kore e ranei ma ratou nga taro o nga pene e rua rau, kia whiwhi ai tenei, tenei o ratou i tetahi wahi iti.</span> <span class="verse"><a name="8">8</a>Ka mea tetahi o ana akonga ki a ia, a Anaru, teina o Haimona Pita,</span> <span class="verse"><a name="9">9</a>He tamaiti tenei, e rima ana taro pare, e rua ika nonohi; heoi hei aha enei ma tenei ope nui?</span> <span class="verse"><a name="10">10</a>Na ka mea a Ihu, Meinga nga tangata kia noho. He nui hoki te tarutaru i taua wahi. Na noho ana nga tane ki raro, te tokomaha me te mea e rima mano.</span> <span class="verse"><a name="11">11</a>Na ka mau a Ihu ki nga taro; a ka mutu te whakawhetai, ka tuwha atu ki te hunga e moho ra; me nga ika ano, ta ratou i pai ai.</span> <span class="verse"><a name="12">12</a>A, no ka makona ratou, ka mea ia ki ana akonga, Kohikohia nga toenga o nga whatiwhatinga, kei maumauria tetahi wahi.</span> <span class="verse"><a name="13">13</a>Na kohikohia ana e ratou, a whakakiia ana nga kete tekau ma rua ki nga whatiwhatinga o nga taro pare e rima, ki nga toenga a nga tangata i kai ra.</span> <span class="verse"><a name="14">14</a>A, i te kitenga o aua tangata i te merekara i meatia e Ihu, ka ki ratou, Ko ia ano tenei, ko te poropiti e haere mai ana ki te ao.</span> <span class="verse"><a name="15">15</a>Na ka mahara a Ihu, meake ratou haere mai ki te tango i a ia, ki te whakakingi i a ia, na maunu ana ano ia ki te maunga, ko ia anake.</span> <span class="verse"><a name="16">16</a>A, no ka ahiahi, ka haere ana akonga ki te moana.</span> <span class="verse"><a name="17">17</a>Na ka eke ratou ki te kaipuke, ka whakawhiti ki tawahi o te moana, ki Kaperenauma. A kua pouri noa ake, kahore ano a Ihu kia tae noa mai ki a ratou.</span> <span class="verse"><a name="18">18</a>Na ko te turanga o te moana, he nui hoki no te puhanga o te hau.</span> <span class="verse"><a name="19">19</a>Na, i to ratou hoenga atu, e rua tekau ma rima, e toru tekau ranei paronga, ka kite i a Ihu e haere maori ana i runga i te moana, e whakatata ana ki te kaipuke; na ka mataku ratou.</span> <span class="verse"><a name="20">20</a>Na ka mea ia ki a ratou, Ko ahau tenei, aua e wehi.</span> <span class="verse"><a name="21">21</a>Na ka mea ratou kia eke ia ki te kaipuke: a kihai i aha kua u te kaipuke ki te wahi i hoe ai ratou.</span> <span class="verse"><a name="22">22</a>I te aonga ake, ka mahara te mano e tu ana ki tera taha o te moana, kahore he poti ke atu o reira, ko tera anake i eke ai ana akonga, kihai hoki a Ihu i eke tahi ratou ko ana akonga ki te poti, engari ko ana akonga anake i haere;</span> <span class="verse"><a name="23">23</a>He poti ke ra ia i u mai i Taipiria ki pahaki atu o te wahi i kai ai ratou i te taro i ta te Ariki whakawhetainga:</span> <span class="verse"><a name="24">24</a>A, i te kitenga o te mano kahore a Ihu i reira, kahore ano hoki ana akonga, ka eke hoki ratou ki nga kaipuke, ka rere ki Kaperenauma ki te rapu i a Ihu.</span> <span class="verse"><a name="25">25</a>A, no to ratou kitenga i a ia i tawahi o te moana, ka mea ki a ia, E Rapi, nonahea koe i tae mai ai ki konei?</span> <span class="verse"><a name="26">26</a>Ka whakahoki a Ihu ki a ratou ka mea, He pono, he pono taku e mea nei ki a koutou, Ehara i te mea he kitenga no koutou i nga merekara i rapu ai koutou i ahau, engari no te mea i kai koutou i nga taro, a ka makona.</span> <span class="verse"><a name="27">27</a>Aua e mahia te kai memeha, engari te kai e mau tonu ana a te ora tonu ra ano, ko ta te Tama hoki a te tangata e hoatu ai ki a koutou: kua oti hoki ia te whai tohu e te Atua, e te Matua.</span> <span class="verse"><a name="28">28</a>Na ka mea ratou ki a ia, Me aha matou e mahi ai i nga mahi a te Atua?</span> <span class="verse"><a name="29">29</a>Ka whakahoki a Ihu, ka mea ki a ratou, Ko ta te Atua mahi tenei, kia whakapono koutou ki tana i tono mai ai.</span> <span class="verse"><a name="30">30</a>Na ka mea ratou ki a ia, Ko tehea tohu te meatia ana e koe kia kite ai matou, kia whakapono ai ki a koe? tena koa tau mahi?</span> <span class="verse"><a name="31">31</a>I kai o tatou matua i te mana i te koraha; ko te mea hoki tena i tuhituhia, i homai e ia he taro i te rangi hei kai ma ratou.</span> <span class="verse"><a name="32">32</a>Na ko te meatanga a Ihu ki a ratou, he pono, he pono taku e mea nei ki a koutou, Ehara i a Mohi nana i hoatu tena taro ki a koutou i te rangi; engari tenei te hoatu nei e toku Matua ki a koutou te taro pono o te rangi.</span> <span class="verse"><a name="33">33</a>Ko te taro hoki a te Atua ko ia e heke iho ana i te rangi, e homai ana i te ora ki te ao.</span> <span class="verse"><a name="34">34</a>Na ka mea ratou ki a ia, E te Ariki, homai tenei taro ki a matou i nga wa katoa.</span> <span class="verse"><a name="35">35</a>Ka mea a Ihu ki a ratou, Ko ahau te taro o te ora: ki te haere mai tetahi ki ahau, e kore rawa ia e hiakai; ki te whakapono hoki tetahi ki ahau, e kore rawa ia e matewai.</span> <span class="verse"><a name="36">36</a>Otira i mea ano ahau ki a koutou, Kua kite koutou i ahau, a kahore i whakapono.</span> <span class="verse"><a name="37">37</a>Ko a te Matua e homai ai ki ahau ka haere katoa mai ki ahau; a ki te haere mai tetahi ki ahau, e kore rawa e panga e ahau ki waho.</span> <span class="verse"><a name="38">38</a>I heke iho hoki ahau i te rangi, ehara i te mea hei mahi i taku i pai ai, engari i ta toku kaitono mai i pai ai.</span> <span class="verse"><a name="39">39</a>Ko ta te Matua i pai ai, nana nei ahau i tono mai, koia tenei, kia kaua e ngaro i ahau tetahi wahi o nga mea katoa i homai e ia ki ahau; engari kia whakaarahia ake e ahau a te ra whakamutunga.</span> <span class="verse"><a name="40">40</a>Ko ta toku Matua hoki tenei i pai ai, ko te tangata e kite ana i te Tama, e whakapono ana ano ki a ia, kia whiwhi ia ki te ora tonu; maku ano ia e whakaara ake a te ra whakamutunga.</span> <span class="verse"><a name="41">41</a>Na ka korero komuhumuhu nga Hurai ki a ia, mona i mea, Ko ahau te taro i heke iho i te rangi.</span> <span class="verse"><a name="42">42</a>Ka mea ratou, Ehara oti tenei i a Ihu, tama a Hohepa, e mohio nei tatou ki tona papa raua ko tona whaea? ha! he pehea tana e ki nei, I heke iho ahau i te rangi?</span> <span class="verse"><a name="43">43</a>Na ka whakahoki a Ihu, ka mea ki a ratou, Kati te komuhumuhu i roto i a koutou.</span> <span class="verse"><a name="44">44</a>Kahore he tangata e ahei te haere mai ki ahau, ki te kahore ia e kumea mai e te Matua, nana nei ahau i tono mai: e maku ano ia e whakaara ake a te ra whakamutunga.</span> <span class="verse"><a name="45">45</a>Kua oti te tuhituhi i roto i nga poropiti, A ka whakaakona ratou katoa e te Atua. Na, ko te tangata kua rongo ki te Matua, kua akona hoki, ka haere mai ki ahau.</span> <span class="verse"><a name="46">46</a>Ehara i te mea kua kite tetahi i te Matua; ko ia anake i puta mai i te Atua, ko ia kua kite i te Matua.</span> <span class="verse"><a name="47">47</a>He pono, he pono taku e mea nei ki a koutou, Ki te whakapono tetahi, he ora tonu tona.</span> <span class="verse"><a name="48">48</a>Ko ahau te taro o te ora.</span> <span class="verse"><a name="49">49</a>I kai ra o koutou matua i te mana i te koraha, a i mate ratou.</span> <span class="verse"><a name="50">50</a>Ko te taro tenei e heke iho ana i te rangi, kia kai ai te tangata i a ia, a kia kaua e mate.</span> <span class="verse"><a name="51">51</a>Ko ahau te taro ora i heke iho i te rangi; ki te kai tetahi i tenei taro, e ora tonu ia: ae ra, ko te taro e hoatu e ahau ko oku kikokiko, e hoatu e ahau hei oranga mo te ao</span> <span class="verse"><a name="52">52</a>Na ka totohe nga Hurai tetahi ki tetahi, ka mea, Me pehea e homai ai e tenei tangata ona kikokiko kia kainga e tatou?</span> <span class="verse"><a name="53">53</a>Na, ko te meatanga a Ihu ki a ratou, he pono, he pono taku e mea nei ki a koutou, Ki te kahore koutou e kai i nga kikokiko o te Tama a te tangata, e inu i ona toto, kahore he ora i roto i a koutou ake.</span> <span class="verse"><a name="54">54</a>Ko ia e kai ana i oku kikokiko, e inu ana i oku toto, he ora tonu tona; a maku ia e whakaara ake a te ra whakamutunga.</span> <span class="verse"><a name="55">55</a>He kai pono hoki oku kikokiko, he mea pono oku toto hei inumanga.</span> <span class="verse"><a name="56">56</a>Ko ia e kai ana i oku kikokiko, e inu ana i oku toto, e noho ana i roto i ahau, me ahau hoki i roto i a ia.</span> <span class="verse"><a name="57">57</a>Na te Matua ora hoki ahau i tono mai, no te Matua ano toku ora: waihoki ki te kai tetahi i ahau, kei ahau he ora mona.</span> <span class="verse"><a name="58">58</a>Ko te taro tenei i heke iho i te rangi: e kore e pera i ta o koutou matua i kai ra, a mate ana; ki te kai tetahi i tenei taro, e ora tonu ia.</span> <span class="verse"><a name="59">59</a>I korerotia enei mea e ia i roto i te whare karakia, i a ia e whakaako ana i Kaperenauma.</span> <span class="verse"><a name="60">60</a>Na he tokomaha ana akonga i te rongonga, i mea, he kupu pakeke tenei; ko wai e ahei te whakarongo atu?</span> <span class="verse"><a name="61">61</a>Ka mohio ia a Ihu i roto i a ia, e komuhumuhu ana ana akonga ki tenei, ka mea ia ki a ratou, E he ana koutou ki tenei?</span> <span class="verse"><a name="62">62</a>Ka pehea ra ki te kite koutou i te Tama a te tangata e kake atu ana ki te wahi i noho ai ia i mua?</span> <span class="verse"><a name="63">63</a>Ko te wairua te whakaora ana; kahore a te kikokiko wahi: ko nga kupu e korero nei ahau ki a koutou he wairua, he ora.</span> <span class="verse"><a name="64">64</a>Tenei ano ia etahi o koutou kahore o ratou whakapono. I matau hoki a Ihu no te timatanga ki nga mea kahore o ratou whakapono, ki te tangata ano e tukua ai ia.</span> <span class="verse"><a name="65">65</a>A ka mea ia, Na konei ahau i mea ai ki a koutou, Kahore he tangata e ahei te haere mai ki ahau, ki te kahore e hoatu ki a ia e toku Matua.</span> <span class="verse"><a name="66">66</a>I taua wa he tokomaha ana akonga i hoki ki muri, a mutu ake ta ratou haere tahi me ia.</span> <span class="verse"><a name="67">67</a>Na ka mea a Ihu ki te tekau ma rua, E mea ana ano ranei koutou kia haere?</span> <span class="verse"><a name="68">68</a>Na ka whakahokia e Haimona Pita ki a ia, E te Ariki, me haere matou ki a wai? kei a koe nga kupu o te ora tonu.</span> <span class="verse"><a name="69">69</a>Kua whakapono matou, kua matau, ko te Karaiti koe, ko te Tama a te Atua ora.</span> <span class="verse"><a name="70">70</a>Ka whakahokia e Ihu ki a ratou, he teka ianei kotahi tekau ma rua koutou i whiriwhiria e ahau, he rewera ano tetahi o koutou?</span> <span class="verse"><a name="71">71</a>Ko Hura Ikariote tama a Haimona tana i korero ai: ko te tanga hoki ia meake nei tuku i a ia; ko tetahi hoki ia o te tekau ma rua.</span> </p></div</div></div></body></html>