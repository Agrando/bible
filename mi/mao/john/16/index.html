<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/john">John</a> &gt <strong>Chapter 16</strong></div><p><span class="verse"><a name="1">1</a>Kua korerotia e ahau enei mea ki a koutou, kei he koutou.</span> <span class="verse"><a name="2">2</a>Ka peia atu koutou i roto i nga whare karakia; a meake puta te wa e mea ai te kaiwhakamate i a koutou, he mahi pai tana ki te Atua.</span> <span class="verse"><a name="3">3</a>Na e meatia enei mea, no te mea kahore ratou i mohio ki te Matua, kahore hoki ki ahau.</span> <span class="verse"><a name="4">4</a>Otiia kua korerotia enei mea e ahau ki a koutou, mo te puta rawa mai o taua wa, ka mahara koutou ki aua mea, he mea korero naku ki a koutou. Na kihai enei mea i korerotia e ahau ki a koutou i te timatanga, no te mea e noho ana ahau i a koutou.</span> <span class="verse"><a name="5">5</a>Na e haere ana tenei ahau ki toku kaitono mai; a kahore tetahi o koutou i ui mai ki ahau, Ko hea koe?</span> <span class="verse"><a name="6">6</a>Otira i taku korerotanga i enei mea ki a koutou, ka ki o koutou ngakau i te pouri.</span> <span class="verse"><a name="7">7</a>He pono ia taku korero ki a koutou; Nui atu te pai mo koutou ki te haere ahau: ki te kahore hoki ahau e haere, e kore te Kaiwhakamarie e tae mai ki a koutou; a ki te haere ahau, maku ia e tono mai ki a koutou.</span> <span class="verse"><a name="8">8</a>Na ka tae mai ia, mana e whakaatu ki te ao te hara, te tika, me te whakawa:</span> <span class="verse"><a name="9">9</a>Te hara, mo ratou kahore e whakapono ki ahau;</span> <span class="verse"><a name="10">10</a>Te tika, no te mea e haere ana ahau ki toku Matua, a heoi ano to koutou kitenga i ahau;</span> <span class="verse"><a name="11">11</a>Te whakawa, no te mea kua whakatikaia te whakawa mo te rangatira o tenei ao.</span> <span class="verse"><a name="12">12</a>He maha atu ano nga mea hei korero maku ki a koutou, otira e kore e taea e koutou te mau aianei.</span> <span class="verse"><a name="13">13</a>Otira kia tae mai ia, te Wairua o te pono, mana koutou e arahi ki te pono katoa: ehara hoki tana i te korero nana ake; engari ka korerotia e ia nga mea e rongo ai ia: mana hoki e whakakite ki a koutou nga mea e puta mai ana.</span> <span class="verse"><a name="14">14</a>Ka whakakororiatia ahau e ia: ka tango hoki ia i aku mea, a ka whakaaturia ki a koutou.</span> <span class="verse"><a name="15">15</a>Ko nga mea katoa a te Matua, naku: koia ahau i mea ai, ka tangohia e ia aku mea, a ka whakaaturia ki a koutou.</span> <span class="verse"><a name="16">16</a>Taro ake, a e kore koutou e kite ano i ahau: a taro ake ano, ka kite koutou i ahau, no te mea ka haere ahau ki te Matua.</span> <span class="verse"><a name="17">17</a>Na ka mea etahi o ana akonga tetahi ki tetahi, He aha tenei e mea nei ia ki a tatou, Taro ake, a e kore koutou e kite i ahau: a taro ake ano, ka kite koutou i ahau: me tenei, No te mea e haere ana ahau ki te Matua?</span> <span class="verse"><a name="18">18</a>Na ka mea ratou, he aha tenei e mea nei ia, Taro ake? e kore tatou e matau ki tana e mea nei.</span> <span class="verse"><a name="19">19</a>A i mohio a Ihu e hiahia ana ratou ki te ui ki a ia, ka mea ki a ratou, E rapu ana koutou ki a koutou ano ki taku i mea ra, Taro ake a e kore koutou e kite i ahau: a, taro ake ano ka kite koutou i ahau?</span> <span class="verse"><a name="20">20</a>He pono, he pono taku e mea nei ki a koutou, Ka tangi koutou, ka aue, ko te ao ia ka hari: e pouri ano koutou, otira ka meinga to koutou pouri hei hari.</span> <span class="verse"><a name="21">21</a>I te mea ka whakamamae te wahine, ka pouri, no te mea ka tae tona wa: ka whanau tana tamaiti, heoi ano mahara ki te mamae, i te hari hoki, no te mea ka whanau he tangata ki te ao.</span> <span class="verse"><a name="22">22</a>Na, tenei koutou te pouri nei: e kite ano ia ahau i a koutou, a ka hari o koutou ngakau, e kore hoki e tangohia i a koutou to koutou hari e tetahi.</span> <span class="verse"><a name="23">23</a>Na a taua ra e kore koutou e ui ki tetahi mea i ahau. He pono, he pono taku e mea nei ki a koutou, Ko a koutou e inoi ai ki te Matua i runga i toku ingoa, e hoatu e ia ki a koutou.</span> <span class="verse"><a name="24">24</a>Kahore ano i inoia noatia e koutou tetahi mea i runga i toku ingoa: inoia, a ka whiwhi koutou, kia tino nui ai to koutou koa.</span> <span class="verse"><a name="25">25</a>He mea whakarite taku korero i enei mea ki a koutou: otiia meake puta te wa e kore ai ahau e korero kupu whakarite ki a koutou, engari ka marama tonu taku korero ki a koutou mo te Matua.</span> <span class="verse"><a name="26">26</a>A taua ra ka inoi koutou i runga i toku ingoa; a e kore ahau e mea ki a koutou, e inoi ahau ki te Matua mo koutou:</span> <span class="verse"><a name="27">27</a>E aroha ana hoki te Matua ake ano ki a koutou, mo koutou i aroha ki ahau, i whakapono hoki i haere mai ahau i te Matua.</span> <span class="verse"><a name="28">28</a>I haere mai ahau i te Matua, a kua tae mai nei ki te ao: ka mahue ano i ahau te ao, a ka haere ki te Matua.</span> <span class="verse"><a name="29">29</a>Ka mea ana akonga ki a ia, Na kua marama tau korero, ehara tau korero i te kupu whakarite.</span> <span class="verse"><a name="30">30</a>Katahi matou ka mohio, tenei koe te mohio nei ki nga mea katoa, e kaore ano e mea ma tetahi e ui ki a koe: na konei matou i whakapono ai i haere mai koe i te Atua.</span> <span class="verse"><a name="31">31</a>Ka whakahokia e Ihu ki a ratou, Katahi koutou ka whakapono?</span> <span class="verse"><a name="32">32</a>Na meake puta te wa, a kua puta nei ano, e whakamararatia ai koutou ki tona wahi, ki tona wahi, a ka waiho ko ahau anake; otiia he teka ko ahau anake, no te mea kei ahau nei te Matua.</span> <span class="verse"><a name="33">33</a>Kua korerotia e ahau enei mea ki a koutou, kia whai marietanga ai koutou i roto i ahau. Ko ta koutou i te ao nei, he mamate: otira kia maia; kua taea e ahau te ao.</span> </p></div</div></div></body></html>