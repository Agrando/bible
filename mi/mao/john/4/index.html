<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/john">John</a> &gt <strong>Chapter 4</strong></div><p><span class="verse"><a name="1">1</a>A, no ka mohio te Ariki, kua rongo nga Parihi, ko nga akonga a Ihu i mea ai, i iriiri ai, he tokomaha atu i a Hoani,</span> <span class="verse"><a name="2">2</a>He ahakoa ra ehara i a Ihu nana i iriiri, na ana akonga ia,</span> <span class="verse"><a name="3">3</a>Ka mahue a Huria i a ia, a hoki ana ano ki Kariri.</span> <span class="verse"><a name="4">4</a>Na, ko te ara mona i tika na Hamaria.</span> <span class="verse"><a name="5">5</a>A ka haere ia ki tetahi pa o Hamaria, ko Haika te ingoa, e patata ana ki te wahi i hoatu e Hakopa ki tana tama, ki a Hohepa.</span> <span class="verse"><a name="6">6</a>Kei reira hoki te puna a Hakopa. Na kua ngenge a Ihu i te haerenga, heoi noho ana ia ki te taha o te puna: a meake ko te ono o nga haora.</span> <span class="verse"><a name="7">7</a>Ka haere mai tetahi wahine o Hamaria ki te utu wai: ka mea a Ihu ki a ia, Homai he wai moku.</span> <span class="verse"><a name="8">8</a>Kua riro hoki ana akonga ki te pa, ki te hoko kai.</span> <span class="verse"><a name="9">9</a>Na ko te meatanga a te wahine o Hamaria ki a ia, he aha koe, he Hurai na koe, ka tono mai ai i te wai i ahau, he wahine nei ahau no Hamaria? kahore hoki e tata ana nga Hurai ki nga Hamarai.</span> <span class="verse"><a name="10">10</a>Ka whakahoki a Ihu, ka mea ki a ia, Me i matau koe ki ta te Atua e homai ai, ki tenei hoki e mea nei ki a koe, Homai he wai moku; penei kua tono koe ki a ia, a kua hoatu e ia te wai ora ki a koe.</span> <span class="verse"><a name="11">11</a>Ka mea te wahine ki a ia, E kara, kahore au mea hei utu wai, he hohonu ano te puna: no hea tena wai ora au?</span> <span class="verse"><a name="12">12</a>He nui oti koe i to matou matua, i a Hakopa, i homai ai te puna ki a matou, inu ana ia i konei, ratou ko ana tamariki, me ana kararehe?</span> <span class="verse"><a name="13">13</a>Ka whakahoki a Ihu, ka mea ki a ia, E mate ano i te wai te tangata e inu ana i tenei wai:</span> <span class="verse"><a name="14">14</a>Tena ko te tangata e inu ana i te wai e hoatu e ahau ki a ia, e kore ia e mate i te wai a ake ake; engari te wai e hoatu e ahau ki a ia, hei puna wai tena i roto i a ia e pupu ake ana, a te ora tonu ra ano.</span> <span class="verse"><a name="15">15</a>Ka mea te wahine ki a ia, E kara, homai ki ahau tenei wai, kei mate ahau i te wai, kei haere mai hoki ki konei rawa utu ai</span> <span class="verse"><a name="16">16</a>Ka mea a Ihu ki a ia, Tikina, karangatia to tahu, ka hoki mai ai.</span> <span class="verse"><a name="17">17</a>Ka whakahoki te wahine, ka mea, Kahore aku tahu. Ka mea a Ihu ki a ia, He korero tika tau, Kahore aku tahu:</span> <span class="verse"><a name="18">18</a>Ina hoki kua tokorima au tahu; ko ia i a koe nei ehara i te tahu nau: he pono tenei korero au.</span> <span class="verse"><a name="19">19</a>Ka mea te wahine ki a ia, E kara, e kite ana ahau he poropiti koe.</span> <span class="verse"><a name="20">20</a>I karakia o matou matua i runga i tenei maunga; a e mea ana koutou, Ko Hiruharama te wahi e tika ai te karakia.</span> <span class="verse"><a name="21">21</a>Ka mea a Ihu ki a ia, E tai, whakapono ki ahau, meake puta te wa, e kore ai koutou e karakia ki te Matua i runga i tenei maunga, e kore ano i Hiruharama.</span> <span class="verse"><a name="22">22</a>Kahore koutou e mohio ki ta koutou e karakia nei: e matau ana matou ki ta matou e karakia nei; no nga Hurai nei hoki te ora.</span> <span class="verse"><a name="23">23</a>Otira meake puta te wa, a tenei ano, e karakia ai nga kaikarakia pono ki te Matua i runga i te wairua, i te pono: e rapu ana hoki te Matua ki te pera hei karakia ki a ia.</span> <span class="verse"><a name="24">24</a>He Wairua te Atua: me karakia hoki nga kaikarakia ki a ia i runga i te wairua, i te pono.</span> <span class="verse"><a name="25">25</a>Ka mea te wahine ki a ia, E matau ana ahau kei te haere mai te Mihaia, e kiia nei ko te Karaiti, ka tae mai ia, mana nga mea katoa e korero ki a tatou.</span> <span class="verse"><a name="26">26</a>Ka mea a Ihu ki a ia, Ko ahau ano ia e korero nei ki a koe.</span> <span class="verse"><a name="27">27</a>Na ka puta i reira ana akonga, ka miharo ki tana korerotanga ki te wahine: heoi kihai tetahi i mea, He aha tau e rapu? he aha koe ka korero ai ki a ia?</span> <span class="verse"><a name="28">28</a>Na ka whakarerea e te wahine tana ipu, a haere ana ki te pa, ka mea ki nga tangata,</span> <span class="verse"><a name="29">29</a>Haere mai, kia kite i te tangata i korerotia mai ai ki ahau nga mea katoa i mea ai ahau: ehara ranei tenei i a te Karaiti?</span> <span class="verse"><a name="30">30</a>Ka puta ratou ki waho o te pa, a ka ahu mai ki a ia.</span> <span class="verse"><a name="31">31</a>I taua takiwa ano ka tohe nga akonga ki a ia, ka mea, E te Kaiwhakaako, e kai ra.</span> <span class="verse"><a name="32">32</a>Otira ka mea ia ki a ratou, he kai ano taku hei kai maku, kahore koutou e matau.</span> <span class="verse"><a name="33">33</a>Na ka mea nga akonga tetahi ki tetahi, I kawea mai ranei e tetahi he kai mana?</span> <span class="verse"><a name="34">34</a>Ka mea a Ihu ki a ratou, Ko taku kai tenei, ko te mea i ta toku kaitono e pai ai, kia whakaotia hoki tana mahi.</span> <span class="verse"><a name="35">35</a>E kore ianei koutou e mea, Kia wha atu nga marama, a ka taea te kotinga? Nana, ko taku kupu tenei ki a koutou, Kia ara ake o koutou kanohi, titiro ki nga mara; kua ma noa ake: ko te kotinga tenei.</span> <span class="verse"><a name="36">36</a>Ka whiwhi te kaikokoti ki te utu, ka kohia ano hoki e ia nga hua mo te ora tonu: kia hari tahi ai te kairui raua ko te kaikokoti.</span> <span class="verse"><a name="37">37</a>Na konei hoki i pono ai taua ki, E rui ana tetahi, e kokoti ana tetahi.</span> <span class="verse"><a name="38">38</a>I tonoa koutou e ahau ki te kokoti i te mea kihai i mahia e koutou: he tangata ke nana i mahi, a kua uru koutou ki a ratou mahi.</span> <span class="verse"><a name="39">39</a>A he tokomaha nga Hamari o taua pa i whakapono ki a ia, mo te ki a te wahine i mea ra, I korerotia mai e ia ki ahau nga mea katoa i mea ai ahau.</span> <span class="verse"><a name="40">40</a>A, no ka tae nga Hamari ki a ia, ka mea kia noho ia ki a ratou: a e rua nga ra i noho ai ia ki reira.</span> <span class="verse"><a name="41">41</a>Na hira noa ake nga tangata i whakapono, he mea hoki na tana kupu;</span> <span class="verse"><a name="42">42</a>I mea ano ki te wahine, Ehara i te mea na tau kupu i whakapono ai matou inaianei: kua rongo nei hoki matou ake, a ka matau, ko te Karaiti pu tenei, ko te Kaiwhakaora o te ao.</span> <span class="verse"><a name="43">43</a>Ka pahure aua ra e rua, ka turia atu e ia i reira, a haere ana ki Kariri.</span> <span class="verse"><a name="44">44</a>Ko Ihu tonu hoki nana te ki, Kahore he honore o te poropiti i tona kainga ake.</span> <span class="verse"><a name="45">45</a>Heoi, i tona taenga ki Kariri, ka whakamanuhiritia ia e nga tangata o Kariri, i kite hoki ratou i nga mea katoa i meatia e ia ki Hiruharama i te hakari: i haere hoki ratou ki te hakari.</span> <span class="verse"><a name="46">46</a>A ka tae ano a Ihu ki Kana o Kariri, ki te wahi i meatia ai e ia te wai hei waina. Na ko tetahi tangata a te kingi, kei Kaperenauma tana tama e mate ana.</span> <span class="verse"><a name="47">47</a>A, no ka rongo ia kua tae mai a Ihu i Huria ki Kariri, ka haere ki a ia, ka inoi ki a ia kia haere ia ki te whakaora i tana tama; meake hoki marere.</span> <span class="verse"><a name="48">48</a>Na ko te meatanga a Ihu ki a ia, Ki te kahore koutou e kite i nga tohu, i nga merekara, e kore rawa koutou e whakapono.</span> <span class="verse"><a name="49">49</a>Ka mea te tangata a te kingi ki a ia, E te Ariki, haere iho i te mea kahore ano kia mate noa taku tamaiti.</span> <span class="verse"><a name="50">50</a>Ka mea a Ihu ki a ia, Haere; kua ora tau tama. Na whakapono ana te tangata ki te kupu i korerotia e Ihu ki a ia, a haere ana.</span> <span class="verse"><a name="51">51</a>A, i a ia e haere ana, ka tutaki ana pononga ki a ia, ka korero, Kua ora tau tamaiti.</span> <span class="verse"><a name="52">52</a>Na ka ui ia ki a ratou ki te haora i matutu ake ai ia. Ka mea ratou ki a ia, Nonanahi, no te whitu o nga haora, i mutu ai tona ka.</span> <span class="verse"><a name="53">53</a>Na ka mohio te papa, ko te tino haora ia i mea ai a Ihu ki a ia, Kua ora tau tama: a whakapono ana ia, ratou ko tona whare katoa.</span> <span class="verse"><a name="54">54</a>Ko te rua ano tenei o nga merekara i meatia e Ihu, i muri i tona haerenga i Huria ki Kariri.</span> </p></div</div></div></body></html>