<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/mi/mao/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/mi">Maori</a> &gt; <a href="/mi/mao">Maori Version</a> &gt; <a href="/mi/mao/john">John</a> &gt <strong>Chapter 10</strong></div><p><span class="verse"><a name="1">1</a>He pono, he pono taku e mea nei ki a koutou, Ki te kahore tetahi e tomo ra te kuwaha ki te kainga hipi, ki te piki ke, he tahae ia, he tangata pahua.</span> <span class="verse"><a name="2">2</a>Tena ko te tangata e tomo ana ra te kuwaha, ko te hepara ia o nga hipi.</span> <span class="verse"><a name="3">3</a>Ka uaki te kaitiaki tatau ki a ia; ka rongo ano nga hipi ki tona reo: na ka karangatia e ia ana hipi ake, to tenei ingoa, to tenei ingoa, ka arahina ki waho.</span> <span class="verse"><a name="4">4</a>A ka oti ana ake hipi te tuku ki waho, ka haere ia i mua i a ratou, ka aru nga hipi i a ia: e matau ana hoki ratou ki tona reo.</span> <span class="verse"><a name="5">5</a>E kore ia ratou e aru i te tauhou, engari ka oma i a ia: e kore hoki e matau ki te reo o nga tauhou.</span> <span class="verse"><a name="6">6</a>I korerotia tenei kupu whakarite e Ihu ki a ratou: heoi kihai ratou i mohio ki nga mea i korerotia e ia ki a ratou.</span> <span class="verse"><a name="7">7</a>Na ka mea ano a Ihu ki a ratou, He pono, he pono taku e mea nei ki a koutou, Ko ahau te tatau o nga hipi.</span> <span class="verse"><a name="8">8</a>He tahae, he kaipahua te hunga katoa i haere mai i mua i ahau: heoi kihai nga hipi i whakarongo ki a ratou.</span> <span class="verse"><a name="9">9</a>Ko ahau te tatau: ki te waiho ahau hei huarahi tomokanga mo tetahi, e ora ia, a ka haere ki roto, ka haere ki waho, ka kite hoki i te kai.</span> <span class="verse"><a name="10">10</a>Heoi ano ta te tahae e haere mai ai, he tahae, he patu, he whakamoti hoki: i haere mai ahau kia whiwhi ai ratou ki te ora, ina, tona nui noa atu.</span> <span class="verse"><a name="11">11</a>Ko ahau te hepara pai, he hepara pai, ka tuku i a ia ano kia mate mo nga hipi.</span> <span class="verse"><a name="12">12</a>Tena ko te tangata e utua ana, ehara nei i te hepara, ehara nei i a ia nga hipi, i tona kitenga i te wuruhi e haere mai ana, whakarerea ake e ia nga hipi, oma ana: na ka hopukia ratou e te wuruhi, a whakamararatia ana nga hipi.</span> <span class="verse"><a name="13">13</a>Ka oma te tangata e utua ana, no te mea e utua ana ia, kahore hoki ona whakaaro ki nga hipi.</span> <span class="verse"><a name="14">14</a>Ko ahau te hepara pai, e matau ana hoki ki aku, a e matau ana aku ki ahau.</span> <span class="verse"><a name="15">15</a>Pera tonu me to te Matua matau ki ahau, me toku matau hoki ki te Matua: e tuku ana hoki ahau i ahau ki te mate mo nga hipi.</span> <span class="verse"><a name="16">16</a>He hipi atu ano aku, ehara nei i tenei kainga: me arahi mai ratou e ahau, a ka rongo ratou ki toku reo; a e whakakotahitia te kahui, kotahi ano hoki hepara.</span> <span class="verse"><a name="17">17</a>Koia te Matua ka aroha mai ai ki ahau, no te mea e tuku ana ahau i ahau kia mate, kia whakaora ake ai ano ahau i ahau.</span> <span class="verse"><a name="18">18</a>Ehara i te mea ma tetahi tangata ahau e whakamate, engari maku ano ahau e tuku ki te mate. Kei ahau te tikanga mo te tuku atu, kei ahau ano te tikanga mo te whakaora. Na toku matua tenei ture kua riro mai nei i ahau.</span> <span class="verse"><a name="19">19</a>Katahi ka wehewehea nga Hurai, na enei kupu.</span> <span class="verse"><a name="20">20</a>He tokomaha o ratou i mea, He rewera tona, e haurangi ana; he aha koutou ka whakarongo ai ki a ia?</span> <span class="verse"><a name="21">21</a>Ko etahi i mea, Ehara enei i nga kupu a te tangata e nohoia ana e te rewera. E ahei koia i te rewera te mea i nga kanohi o nga matapo kia kite?</span> <span class="verse"><a name="22">22</a>Na i Hiruharama tenei, i te hakari horohoronga: he hotoke;</span> <span class="verse"><a name="23">23</a>A e haereere ana a Ihu i te temepara, i te whakamahau o Horomona.</span> <span class="verse"><a name="24">24</a>Na ka karapotia ia e nga Hurai, ka mea ratou ki a ia, Kia pehea te roa o tau waiho i o matou ngakau kia hikirangi ana? Ki te mea ko te Karaiti koe, korerotia matanuitia mai ki a matou.</span> <span class="verse"><a name="25">25</a>Ka whakahoki a Ihu ki a ratou, Kua korerotia e ahau ki a koutou, a kahore koutou e whakapono: ko nga mahi e mahi nei ahau i runga i te ingoa o toku Matua, ko enei hei kaiwhakaatu moku.</span> <span class="verse"><a name="26">26</a>Otira e kore koutou e whakapono, no te mea ehara koutou i te hipi naku.</span> <span class="verse"><a name="27">27</a>E rongo ana aku hipi ki toku reo, e matau ana ahau ki a ratou, e aru ana hoki ratou i ahau:</span> <span class="verse"><a name="28">28</a>E hoatu ana e ahau ki a ratou he ora tonu; e kore ratou e ngaro ake ake, e kore ano hoki tetahi e kapo atu i a ratou i roto i toku ringa.</span> <span class="verse"><a name="29">29</a>Ko toku Matua, nana nei ratou i homai ki ahau, nui ake i te katoa; e kore ano ratou e taea e tetahi te kapo atu i roto i te ringa o toku Matua.</span> <span class="verse"><a name="30">30</a>Ko ahau, ko te Matua, kotahi maua.</span> <span class="verse"><a name="31">31</a>Katahi ka mau ano nga Hurai ki te kohatu hei aki ki a ia.</span> <span class="verse"><a name="32">32</a>Ka whakahokia e Ihu ki a ratou, He maha nga mahi pai kua whakakitea nei e ahau ki a koutou, he mea na toku Matua; mo tehea o aua mahi ka akina ai ahau e koutou?</span> <span class="verse"><a name="33">33</a>Ka whakahoki nga Hurai ki a ia, ka mea, Ehara te mahi pai i te mea e akina ai koe; engari mo te kohukohu; mo te mea hoki ko koe, tangata nei ano, e whakaatua ana i a koe.</span> <span class="verse"><a name="34">34</a>Ka whakahokia e Ihu ki a ratou, Kahore ranei i tuhituhia i roto i to koutou ture, I mea ahau, he atua koutou?</span> <span class="verse"><a name="35">35</a>Ki te huaina e ia he atua te hunga i tae mai nei te kupu a te Atua ki a ratou, a e kore hoki e taea te whakakahore te karaipiture,</span> <span class="verse"><a name="36">36</a>E mea ana oti koutou ki ta te Matua i whakatapu ai, i tono mai ai hoki ki te ao, E kohukohu ana koe; noku i mea, Ko te Tama ahau a te Atua?</span> <span class="verse"><a name="37">37</a>Ki te kore ahau e mahi i nga mahi a toku Matua, aua ahau e whakaponohia.</span> <span class="verse"><a name="38">38</a>Tena ki te mahi ahau, ahakoa kahore koutou e whakapono ki ahau, whakaponohia nga mahi: kia matau ai koutou, kia whakapono ai, ko te Matua kei roto i ahau, me ahau hoki kei roto i a ia.</span> <span class="verse"><a name="39">39</a>Na ka whai ano ratou kia hopukia ia: heoi puta ana ia i o ratou ringa;</span> <span class="verse"><a name="40">40</a>Na ka haere ano ia ki tawahi o Horano, ki te wahi i matua iriiri ai a Hoani; a noho ana i reira.</span> <span class="verse"><a name="41">41</a>He tokomaha hoki i haere ki a ia; i mea ratou, Kihai a Hoani i mahi i tetahi merekara; he pono ia nga mea katoa i korerotia e Hoani mo tenei.</span> <span class="verse"><a name="42">42</a>A he tokomaha o reira i whakapono ki a ia.</span> </p></div</div></div></body></html>