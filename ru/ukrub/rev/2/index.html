<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rev/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rev">Revelation</a> &gt <strong>Chapter 2</strong></div><p><span class="verse"><a name="1">1</a>До Ангола Церкви в Ефесі напиши: Оце каже Той, Хто тримає сім зір у правиці Своїй, Хто ходить серед семи свічників золотих:</span> <span class="verse"><a name="2">2</a>Я знаю діла твої, і працю твою, і твою терпеливість, і що не можеш терпіти лихих, і випробував тих, хто себе називає апостолами, але ними не є, і знайшов, що фальшиві вони.</span> <span class="verse"><a name="3">3</a>І ти маєш терпіння, і працював для Ймення Мого, але не знемігся.</span> <span class="verse"><a name="4">4</a>Але маю на тебе, що ти покинув свою першу любов.</span> <span class="verse"><a name="5">5</a>Отож, пам'ятай, звідки ти впав, і покайся, і вчинки давніші роби. Коли ж ні, то до тебе прийду незабаром, і зрушу твого свічника з його місця, якщо не покаєшся.</span> <span class="verse"><a name="6">6</a>Але маєш оце, що ненавидиш учинки Николаїтів, яких і Я ненавиджу.</span> <span class="verse"><a name="7">7</a>Хто має вухо, хай чує, що Дух промовляє Церквам: переможцеві дам їсти від дерева життя, яке в раю Божім.</span> <span class="verse"><a name="8">8</a>А до Ангола Церкви в Смірні напиши: Оце каже Перший й Останній, що був мертвий й ожив:</span> <span class="verse"><a name="9">9</a>Я знаю діла твої, і біду, і убозтво, але ти багатий, і зневагу тих, що говорять про себе, ніби юдеї вони, та ними не є, але вони зборище сатани.</span> <span class="verse"><a name="10">10</a>Не бійся того, що маєш страждати! Ось диявол вкидатиме декого з вас до в'язниць, щоб вас випробувати. І будете мати біду десять день. Будь вірний до смерти, і Я тобі дам вінця життя!</span> <span class="verse"><a name="11">11</a>Хто має вухо, хай чує, що Дух промовляє Церквам: переможець не буде пошкоджений від другої смерти.</span> <span class="verse"><a name="12">12</a>А до Ангола Церкви в Пергамі напиши: Оце каже Той, що має меча обосічного:</span> <span class="verse"><a name="13">13</a>Я знаю діла твої, і що де ти живеш, там престол сатани. І тримаєш ти Ймення Моє, і ти не відкинувся від віри Моєї навіть за днів, коли в вас, де живе сатана, був убитий Антипа, свідок Мій вірний.</span> <span class="verse"><a name="14">14</a>Але трохи Я маю на тебе, бо маєш там тих, хто тримається науки Валаама, що навчав був Балака покласти спотикання перед синами Ізраїля, щоб їли ідольські жертви й розпусту чинили.</span> <span class="verse"><a name="15">15</a>Так маєш і ти таких, що тримаються науки Николаїтської так само.</span> <span class="verse"><a name="16">16</a>Тож покайся! Коли ж ні, то до тебе прийду незабаром, і воюватиму з ними мечем Своїх уст.</span> <span class="verse"><a name="17">17</a>Хто має вухо, хай чує, що Дух промовляє Церквам: переможцеві дам їсти приховану манну, і дам йому білого каменя, а на камені написане ймення нове, якого не знає ніхто, тільки той, хто приймає його.</span> <span class="verse"><a name="18">18</a>І до Ангола Церкви в Тіятирах напиши: Оце каже Син Божий, що має очі Свої, як полум'я огняне, а ноги Його подібні до міді:</span> <span class="verse"><a name="19">19</a>Я знаю діла твої, і любов, і віру, і службу, і твою терпеливість, і останні вчинки твої, що більші за перші.</span> <span class="verse"><a name="20">20</a>Але маю на тебе, що жінці Єзавелі, яка каже, ніби вона пророкиня, ти попускаєш навчати та зводити рабів Моїх, чинити розпусту та їсти ідольські жертви.</span> <span class="verse"><a name="21">21</a>І Я дав був їй часу, щоб покаялася, та вона не схотіла покаятися в розпусті своїй.</span> <span class="verse"><a name="22">22</a>Ось Я кину її на ложе, а тих, що чинять із нею розпусту, у велику біду, коли тільки в учинках своїх не покаються,</span> <span class="verse"><a name="23">23</a>а діти її поб'ю смертю. І пізнають усі Церкви, що Я Той, Хто нирки й серця вивіряє, і Я кожному з вас дам за вчинками вашими.</span> <span class="verse"><a name="24">24</a>А вам, та іншим, що в Тіятирах, що не мають науки цієї, і як кажуть не розуміють так званих глибин сатани, кажу: не накладу на вас іншого тягару,</span> <span class="verse"><a name="25">25</a>тільки те, що ви маєте, тримайте, аж поки прийду.</span> <span class="verse"><a name="26">26</a>А переможцеві, і тому, хто аж до кінця додержує Мої вчинки, Я дам йому владу над поганами,</span> <span class="verse"><a name="27">27</a>і буде пасти їх залізним жезлом; вони, немов глиняний посуд, покрушаться, як і Я одержав владу від Свого Отця,</span> <span class="verse"><a name="28">28</a>і дам Я йому зорю досвітню.</span> <span class="verse"><a name="29">29</a>Хто має вухо, хай чує, що Дух промовляє Церквам!</span> </p></div</div></div></body></html>