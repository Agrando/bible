<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rev">Revelation</a> &gt <strong>Chapter 3</strong></div><p><span class="verse"><a name="1">1</a>А до Ангола Церкви в Сардах напиши: Оце каже Той, Хто має сім Божих духів і сім зір: Я знаю діла твої, що маєш ім'я, ніби живий, а ти мертвий.</span> <span class="verse"><a name="2">2</a>Будь чуйний та решту зміцняй, що мають померти. Бо Я не знайшов твоїх діл закінченими перед Богом Моїм.</span> <span class="verse"><a name="3">3</a>Отож, пам'ятай, як ти взяв і почув, і бережи, і покайся. А коли ти не чуйний, то на тебе прийду, немов злодій, і ти знати не будеш, якої години на тебе прийду.</span> <span class="verse"><a name="4">4</a>Та ти маєш і в Сардах кілька імен, що одежі своєї вони не споганили, і в білій зо Мною ходитимуть, бо гідні вони.</span> <span class="verse"><a name="5">5</a>Переможець зодягнеться в білу одежу, а ймення його Я не змию із книги життя, і ймення його визнаю перед Отцем Своїм і перед Його Анголами.</span> <span class="verse"><a name="6">6</a>Хто має вухо, хай чує, що Дух промовляє Церквам!</span> <span class="verse"><a name="7">7</a>І до Ангола Церкви в Філядельфії напиши: Оце каже Святий, Правдивий, що має ключа Давидового, що Він відчиняє, і ніхто не зачинить, що Він зачиняє, і ніхто не відчинить.</span> <span class="verse"><a name="8">8</a>Я знаю діла твої. Ось Я перед тобою дверей не зачинив, і їх зачинити не може ніхто. Хоч малу маєш силу, але слово Моє ти зберіг, і від Ймення Мого не відкинувся.</span> <span class="verse"><a name="9">9</a>Ось Я зроблю, що декого з зборища сатани, із тих, що себе називають юдеями, та ними не є, але кажуть неправду, ось Я зроблю, що вони прийдуть та вклоняться перед ногами твоїми, і пізнають, що Я полюбив тебе.</span> <span class="verse"><a name="10">10</a>А що ти зберіг слово терпіння Мого, то й Я тебе збережу від години випробовування, що має прийти на ввесь всесвіт, щоб випробувати мешканців землі.</span> <span class="verse"><a name="11">11</a>Я прийду незабаром. Тримай, що ти маєш, щоб твого вінця ніхто не забрав.</span> <span class="verse"><a name="12">12</a>Переможця зроблю Я стовпом у храмі Бога Мого, і він вже не вийде назовні, і на нім напишу Ім'я Бога Мого й ім'я міста Бога Мого, Єрусалиму Нового, що з неба сходить від Бога Мого, та нове Ім'я Своє.</span> <span class="verse"><a name="13">13</a>Хто має вухо, хай чує, що Дух промовляє Церквам!</span> <span class="verse"><a name="14">14</a>І до Ангола Церкви в Лаодикії напиши: Оце каже Амінь, Свідок вірний і правдивий, початок Божого творива:</span> <span class="verse"><a name="15">15</a>Я знаю діла твої, що ти не холодний, ані гарячий. Якби то холодний чи гарячий ти був!</span> <span class="verse"><a name="16">16</a>А що ти літеплий, і ні гарячий, ані холодний, то виплюну тебе з Своїх уст...</span> <span class="verse"><a name="17">17</a>Бо ти кажеш: Я багатий, і збагатів, і не потребую нічого. А не знаєш, що ти нужденний, і мізерний, і вбогий, і сліпий, і голий!</span> <span class="verse"><a name="18">18</a>Раджу тобі купити в Мене золота, в огні перечищеного, щоб збагатитись, і білу одежу, щоб зодягтися, і щоб ганьба наготи твоєї не видна була, а мастю на очі намасти свої очі, щоб бачити.</span> <span class="verse"><a name="19">19</a>Кого Я люблю, тому докоряю й караю того. Будь же ревний і покайся!</span> <span class="verse"><a name="20">20</a>Ось Я стою під дверима та стукаю: коли хто почує Мій голос і двері відчинить, Я до нього ввійду, і буду вечеряти з ним, а він зо Мною.</span> <span class="verse"><a name="21">21</a>Переможцеві сісти Я дам на Моєму престолі зо Мною, як і Я переміг був, і з Отцем Своїм сів на престолі Його.</span> <span class="verse"><a name="22">22</a>Хто має вухо, хай чує, що Дух промовляє Церквам!</span> </p></div</div></div></body></html>