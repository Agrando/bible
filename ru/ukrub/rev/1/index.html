<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rev/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rev">Revelation</a> &gt <strong>Chapter 1</strong></div><p><span class="verse"><a name="1">1</a>Об'явлення Ісуса Христа, яке дав Йому Бог, щоб показати Своїм рабам, що незабаром статися має. І Він показав, і послав Своїм Анголом рабові Своєму Іванові,</span> <span class="verse"><a name="2">2</a>який свідчив про Слово Боже, і про свідчення Ісуса Христа, і про все, що він бачив.</span> <span class="verse"><a name="3">3</a>Блаженний, хто читає, і ті, хто слухає слова пророцтва та додержує написане в ньому, час бо близький!</span> <span class="verse"><a name="4">4</a>Іван до семи Церков, що в Азії: благодать вам і мир від Того, Хто є, Хто був і Хто має прийти; і від семи духів, що перед престолом Його,</span> <span class="verse"><a name="5">5</a>та від Ісуса Христа, а Він Свідок вірний, Первенець з мертвих і Владика земних царів. Йому, що нас полюбив і кров'ю Своєю обмив нас від наших гріхів,</span> <span class="verse"><a name="6">6</a>що вчинив нас царями, священиками Богові й Отцеві Своєму, Тому слава та сила на вічні віки! Амінь.</span> <span class="verse"><a name="7">7</a>Ото Він із хмарами йде, і побачить Його кожне око, і ті, що Його прокололи були, і всі племена землі будуть плакати за Ним. Так, амінь!</span> <span class="verse"><a name="8">8</a>Я Альфа й Омега, говорить Господь, Бог, Той, Хто є, і Хто був, і Хто має прийти, Вседержитель!</span> <span class="verse"><a name="9">9</a>Я, Іван, ваш брат і спільник у біді, і в царстві, і в терпінні в Ісусі, був на острові, що зветься Патмос, за Слово Боже і за свідчення Ісуса Христа.</span> <span class="verse"><a name="10">10</a>Я був у дусі Господнього дня, і почув за собою голос гучний, немов сурми,</span> <span class="verse"><a name="11">11</a>який говорив: Що бачиш, напиши те до книги, і пошли до сімох Церков: до Ефесу, і до Смірни, і до Пергаму, і до Тіятирів, і до Сард, і до Філядельфії, і до Лаодикії.</span> <span class="verse"><a name="12">12</a>І я оглянувся, щоб побачити голос, що говорив зо мною. І, оглянувшись, я побачив сім свічників золотих;</span> <span class="verse"><a name="13">13</a>а посеред семи свічників Подібного до Людського Сина, одягненого в довгу одежу і підперезаного по грудях золотим поясом.</span> <span class="verse"><a name="14">14</a>А Його голова та волосся білі, немов біла вовна, як сніг; а очі Його немов полум'я огняне.</span> <span class="verse"><a name="15">15</a>А ноги Його подібні до міді, розпалені, наче в печі; а голос Його немов шум великої води.</span> <span class="verse"><a name="16">16</a>І сім зір Він держав у правиці Своїй, а з уст Його меч обосічний виходив, а обличчя Його, немов сонце, що світить у силі своїй.</span> <span class="verse"><a name="17">17</a>І коли я побачив Його, то до ніг Йому впав, немов мертвий. І поклав Він на мене правицю Свою та й промовив мені: Не лякайся! Я Перший і Останній,</span> <span class="verse"><a name="18">18</a>і Живий. І був Я мертвий, а ось Я Живий на вічні віки. І маю ключі Я від смерти й від аду.</span> <span class="verse"><a name="19">19</a>Отже, напиши, що ти бачив, і що є, і що має бути по цьому!</span> <span class="verse"><a name="20">20</a>Таємниця семи зір, що бачив ти їх на правиці Моїй, і семи свічників золотих: сім зір, то Анголи семи Церков, а сім свічників, що ти бачив, то сім Церков.</span> </p></div</div></div></body></html>