<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rev">Revelation</a> &gt <strong>Chapter 19</strong></div><p><span class="verse"><a name="1">1</a>По цьому почув я наче гучний голос великого натовпу в небі, який говорив: Алілуя! Спасіння, і слава, і сила Господеві нашому,</span> <span class="verse"><a name="2">2</a>правдиві бо та справедливі суди Його, бо Він засудив ту велику розпусницю, що землю зіпсула своєю розпустою, і помстив за кров Своїх рабів з її рук!</span> <span class="verse"><a name="3">3</a>І вдруге сказали вони: Алілуя! І з неї дим виступає на вічні віки!</span> <span class="verse"><a name="4">4</a>І попадали двадцять чотири старці й чотири тварині, і поклонилися Богові, що сидить на престолі, говорячи: Амінь, алілуя!</span> <span class="verse"><a name="5">5</a>А від престолу вийшов голос, що кликав: Хваліть Бога нашого, усі раби Його, і всі, хто боїться Його, і малі, і великі!</span> <span class="verse"><a name="6">6</a>І почув я ніби голос великого натовпу, і наче шум великої води, і мов голос громів гучних, що вигукували: Алілуя, бо запанував Господь, наш Бог Вседержитель!</span> <span class="verse"><a name="7">7</a>Радіймо та тішмося, і даймо славу Йому, бо весілля Агнця настало, і жона Його себе приготувала!</span> <span class="verse"><a name="8">8</a>І їй дано було зодягнутися в чистий та світлий вісон, бо віссон то праведність святих.</span> <span class="verse"><a name="9">9</a>І сказав він мені: Напиши: Блаженні покликані на весільну вечерю Агнця! І сказав він мені: Це правдиві Божі слова!</span> <span class="verse"><a name="10">10</a>І я впав до його ніг, щоб вклонитись йому. І він каже мені: Таж ні! Я співслуга твій та братів твоїх, хто має засвідчення Ісусове, Богові вклонися! Бо засвідчення Ісусове, то дух пророцтва.</span> <span class="verse"><a name="11">11</a>І побачив я небо відкрите. І ось білий кінь, а Той, Хто на ньому сидів, зветься Вірний і Правдивий, і Він справедливо судить і воює.</span> <span class="verse"><a name="12">12</a>Очі Його немов полум'я огняне, а на голові Його багато вінців. Він ім'я мав написане, якого не знає ніхто, тільки Він Сам.</span> <span class="verse"><a name="13">13</a>І зодягнений був Він у шату, покрашену кров'ю. А Йому на ім'я: Слово Боже.</span> <span class="verse"><a name="14">14</a>А війська небесні, зодягнені в білий та чистий віссон, їхали вслід за Ним на білих конях.</span> <span class="verse"><a name="15">15</a>А з Його уст виходив гострий меч, щоб ним бити народи. І Він пастиме їх залізним жезлом, і Він буде топтати чавило вина лютого гніву Бога Вседержителя!</span> <span class="verse"><a name="16">16</a>І Він має на шаті й на стегнах Своїх написане ймення: Цар над царями, і Господь над панами.</span> <span class="verse"><a name="17">17</a>І бачив я одного Ангола, що на сонці стояв. І він гучним голосом кликнув, кажучи до всіх птахів, що серед неба літали: Ходіть, і зберіться на велику Божу вечерю,</span> <span class="verse"><a name="18">18</a>щоб ви їли тіла царів, і тіла тисячників, і тіла сильних, і тіла коней і тих, хто сидить на них, і тіла всіх вільних і рабів, і малих, і великих...</span> <span class="verse"><a name="19">19</a>І я побачив звірину, і земних царів, і війська їхні, зібрані, щоб учинити війну з Тим, Хто сидить на коні, та з військом Його.</span> <span class="verse"><a name="20">20</a>І схоплена була звірина, а з нею неправдивий пророк, що ознаки чинив перед нею, що ними звів тих, хто знамено звірини прийняв і поклонився був образові її. Обоє вони були вкинені живими до огняного озера, що сіркою горіло...</span> <span class="verse"><a name="21">21</a>А решта побита була мечем Того, Хто сидів на коні, що виходив із уст Його. І все птаство наїлося їхніми трупами...</span> </p></div</div></div></body></html>