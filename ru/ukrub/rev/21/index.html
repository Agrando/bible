<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rev">Revelation</a> &gt <strong>Chapter 21</strong></div><p><span class="verse"><a name="1">1</a>І бачив я небо нове й нову землю, перше бо небо та перша земля проминули, і моря вже не було.</span> <span class="verse"><a name="2">2</a>І я, Іван, бачив місто святе, Новий Єрусалим, що сходив із неба від Бога, що був приготований, як невіста, прикрашена для чоловіка свого.</span> <span class="verse"><a name="3">3</a>І почув я гучний голос із престолу, який кликав: Оце оселя Бога з людьми, і Він житиме з ними! Вони будуть народом Його, і Сам Бог буде з ними,</span> <span class="verse"><a name="4">4</a>і Бог кожну сльозу з очей їхніх зітре, і не буде вже смерти. Ані смутку, ані крику, ані болю вже не буде, бо перше минулося!</span> <span class="verse"><a name="5">5</a>І сказав Той, Хто сидить на престолі: Ось нове все творю! І говорить: Напиши, що слова ці правдиві та вірні!</span> <span class="verse"><a name="6">6</a>І сказав Він мені: Сталося! Я Альфа й Омега, Початок і Кінець. Хто прагне, тому дармо Я дам від джерела живої води.</span> <span class="verse"><a name="7">7</a>Переможець наслідить усе, і Я буду Богом для нього, а він Мені буде за сина!</span> <span class="verse"><a name="8">8</a>А лякливим, і невірним, і мерзким, і душогубам, і розпусникам, і чарівникам, і ідолянам, і всім неправдомовцям, їхня частина в озері, що горить огнем та сіркою, а це друга смерть!</span> <span class="verse"><a name="9">9</a>І прийшов до мене один із семи Анголів, що мають сім чаш, наповнених сімома останніми карами, та й промовив до мене, говорячи: Ходи, покажу я тобі невісту, жону Агнця.</span> <span class="verse"><a name="10">10</a>І заніс мене духом на гору велику й високу, і місто велике мені показав, святий Єрусалим, що сходив із неба від Бога.</span> <span class="verse"><a name="11">11</a>Славу Божу він має. А світлість його подібна до каменя дорогоцінного, як каменя ясписа, що блищить, як кришталь.</span> <span class="verse"><a name="12">12</a>Мур воно мало великий і високий, мало дванадцять брам, а на брамах дванадцять Анголів та ймення написані, а вони імення дванадцятьох племен синів Ізраїля.</span> <span class="verse"><a name="13">13</a>Від сходу три брамі, і від півночі три брамі, і від півдня три брамі, і від заходу три брамі.</span> <span class="verse"><a name="14">14</a>І міський мур мав дванадцять підвалин, а на них дванадцять імен дванадцяти апостолів Агнця.</span> <span class="verse"><a name="15">15</a>А той, хто зо мною говорив, мав міру, золоту тростину, щоб зміряти місто, і брами його і його мур.</span> <span class="verse"><a name="16">16</a>А місто чотирикутнє, а довжина його така, як і ширина. І він зміряв місто тростиною на дванадцять тисяч стадій; довжина, і ширина, і вишина його рівні.</span> <span class="verse"><a name="17">17</a>І зміряв він мура його на сто сорок чотири лікті міри людської, яка й міра Ангола.</span> <span class="verse"><a name="18">18</a>Його мур був збудований з яспису, а місто було щире золото, подібне до чистого скла.</span> <span class="verse"><a name="19">19</a>Підвалини муру міського прикрашені були всяким дорогоцінним камінням. Перша підвалина яспис, друга сапфір, третя халкидон, четверта смарагд,</span> <span class="verse"><a name="20">20</a>п'ята сардонікс, шоста сардій, сьома хризоліт, восьма берил, дев'ята топаз, десята хрисопрас, одинадцята якинт, дванадцята аметист.</span> <span class="verse"><a name="21">21</a>А дванадцять брам то дванадцять перлин, і кожна брама зокрема була з однієї перлини. А вулиці міста щире золото, прозорі, як скло.</span> <span class="verse"><a name="22">22</a>А храму не бачив я в ньому, бо Господь, Бог Вседержитель то йому храм і Агнець.</span> <span class="verse"><a name="23">23</a>І місто не має потреби ні в сонці, ні в місяці, щоб у ньому світили, слава бо Божа його освітила, а світильник для нього Агнець.</span> <span class="verse"><a name="24">24</a>І народи ходитимуть у світлі його, а земські царі принесуть свою славу до нього.</span> <span class="verse"><a name="25">25</a>А брами його зачинятись не будуть удень, бо там ночі не буде.</span> <span class="verse"><a name="26">26</a>І принесуть до нього славу й честь народів.</span> <span class="verse"><a name="27">27</a>І не ввійде до нього ніщо нечисте, ані той, хто чинить гидоту й неправду, але тільки ті, хто записаний у книзі життя Агнця.</span> </p></div</div></div></body></html>