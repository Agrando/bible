<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jas/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jas">James</a> &gt <strong>Chapter 5</strong></div><p><span class="verse"><a name="1">1</a>А ну ж тепер ви, багачі, плачте й ридайте над лихом своїм, що вас має спіткати:</span> <span class="verse"><a name="2">2</a>ваше багатство згнило, а ваші вбрання міль поїла!</span> <span class="verse"><a name="3">3</a>Золото ваше та срібло поіржавіло, а їхня іржа буде свідчити проти вас, і поїсть ваше тіло, немов той огонь! Ви скарби зібрали собі на останні дні!</span> <span class="verse"><a name="4">4</a>Ось голосить заплата, що ви затримали в робітників, які жали на ваших полях, і голосіння женців досягли вух Господа Саваота!</span> <span class="verse"><a name="5">5</a>Ви розкошували на землі й насолоджувались, серця свої вигодували, немов би на день заколення.</span> <span class="verse"><a name="6">6</a>Ви Праведного засудили й убили, Він вам не противився!</span> <span class="verse"><a name="7">7</a>Отож, браття, довготерпіть аж до приходу Господа! Ось чекає рільник дорогоцінного плоду землі, довготерпить за нього, аж поки одержить дощ ранній та пізній.</span> <span class="verse"><a name="8">8</a>Довготерпіть же й ви, зміцніть серця ваші, бо наблизився прихід Господній!</span> <span class="verse"><a name="9">9</a>Не нарікайте один на одного, браття, щоб вас не засуджено, он Суддя стоїть перед дверима!</span> <span class="verse"><a name="10">10</a>Візьміть, браття, пророків за приклад страждання та довготерпіння, вони промовляли Господнім Ім'ям!</span> <span class="verse"><a name="11">11</a>Отож, за блаженних ми маємо тих, хто витерпів. Ви чули про Йовове терпіння та бачили Господній кінець його, що вельми Господь милостивий та щедрий.</span> <span class="verse"><a name="12">12</a>А найперше, браття мої, не кляніться ні небом, ані землею, і ніякою іншою клятвою! Слово ж ваше хай буде: Так, так та Ні, ні, щоб не впасти вам в осуд.</span> <span class="verse"><a name="13">13</a>Чи страждає хто з вас? Нехай молиться! Чи тішиться хтось? Хай співає псалми!</span> <span class="verse"><a name="14">14</a>Чи хворіє хто з вас? Хай покличе пресвітерів Церкви, і над ним хай помоляться, намастивши його оливою в Господнє Ім'я,</span> <span class="verse"><a name="15">15</a>і молитва віри вздоровить недужого, і Господь його підійме, а коли він гріхи був учинив, то вони йому простяться.</span> <span class="verse"><a name="16">16</a>Отже, признавайтесь один перед одним у своїх прогріхах, і моліться один за одного, щоб вам уздоровитись. Бо дуже могутня ревна молитва праведного!</span> <span class="verse"><a name="17">17</a>Ілля був людина, подібна до нас пристрастями, і він помолився молитвою, щоб дощу не було, і дощу не було на землі аж три роки й шість місяців...</span> <span class="verse"><a name="18">18</a>І він знов помолився, і дощу дало небо, а земля вродила свій плід!</span> <span class="verse"><a name="19">19</a>Браття мої, коли хто з-поміж вас заблудить від правди, і його хто наверне,</span> <span class="verse"><a name="20">20</a>хай знає, що той, хто грішника навернув від його блудної дороги, той душу його спасає від смерти та безліч гріхів покриває!</span> </p></div</div></div></body></html>