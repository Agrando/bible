<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jas">James</a> &gt <strong>Chapter 1</strong></div><p><span class="verse"><a name="1">1</a>Яків, раб Бога й Господа Ісуса Христа, дванадцятьом племенам, які в Розпорошенні, вітаю я вас!</span> <span class="verse"><a name="2">2</a>Майте, брати мої, повну радість, коли впадаєте в усілякі випробовування,</span> <span class="verse"><a name="3">3</a>знаючи, що досвідчення вашої віри дає терпеливість.</span> <span class="verse"><a name="4">4</a>А терпеливість нехай має чин досконалий, щоб ви досконалі та бездоганні були, і недостачі ні в чому не мали.</span> <span class="verse"><a name="5">5</a>А якщо кому з вас не стачає мудрости, нехай просить від Бога, що всім дає просто, та не докоряє, і буде вона йому дана.</span> <span class="verse"><a name="6">6</a>Але нехай просить із вірою, без жадного сумніву. Бо хто має сумнів, той подібний до морської хвилі, яку жене й кидає вітер.</span> <span class="verse"><a name="7">7</a>Нехай бо така людина не гадає, що дістане що від Господа.</span> <span class="verse"><a name="8">8</a>Двоєдушна людина непостійна на всіх дорогах своїх.</span> <span class="verse"><a name="9">9</a>А понижений брат нехай хвалиться високістю своєю,</span> <span class="verse"><a name="10">10</a>а багатий пониженням своїм, бо він промине, як той цвіт трав'яний,</span> <span class="verse"><a name="11">11</a>бо сонце зійшло зо спекотою, і траву посушило, і відпав цвіт її, і зникла краса її виду... Так само зів'яне й багатий у дорогах своїх!</span> <span class="verse"><a name="12">12</a>Блаженна людина, що витерпить пробу, бо, бувши випробувана, дістане вінця життя, якого Господь обіцяв тим, хто любить Його.</span> <span class="verse"><a name="13">13</a>Випробовуваний, хай не каже ніхто: Я від Бога спокушуваний. Бо Бог злом не спокушується, і нікого Він Сам не спокушує.</span> <span class="verse"><a name="14">14</a>Але кожен спокушується, як надиться й зводиться пожадливістю власною.</span> <span class="verse"><a name="15">15</a>Пожадливість потому, зачавши, народжує гріх, а зроблений гріх народжує смерть.</span> <span class="verse"><a name="16">16</a>Не обманюйтесь, брати мої любі!</span> <span class="verse"><a name="17">17</a>Усяке добре давання та дар досконалий походить згори від Отця світил, що в Нього нема переміни чи тіні відміни.</span> <span class="verse"><a name="18">18</a>Захотівши, Він нас породив словом правди, щоб ми стали якимсь первопочином творів Його.</span> <span class="verse"><a name="19">19</a>Отож, мої брати любі, нехай буде кожна людина швидка послухати, забарна говорити, повільна на гнів.</span> <span class="verse"><a name="20">20</a>Бо гнів людський не чинить правди Божої.</span> <span class="verse"><a name="21">21</a>Тому то відкиньте всіляку нечисть та залишок злоби, і прийміть із лагідністю всіяне слово, що може спасти ваші душі.</span> <span class="verse"><a name="22">22</a>Будьте ж виконавцями слова, а не слухачами самими, що себе самих обманюють.</span> <span class="verse"><a name="23">23</a>Бо хто слухач слова, а не виконавець, той подібний людині, що риси обличчя свого розглядає у дзеркалі,</span> <span class="verse"><a name="24">24</a>бо розгляне себе та й відійде, і зараз забуде, яка вона є.</span> <span class="verse"><a name="25">25</a>А хто заглядає в закон досконалий, закон волі, і в нім пробуває, той не буде забудько слухач, але виконавець діла, і він буде блаженний у діянні своїм!</span> <span class="verse"><a name="26">26</a>Коли ж хто гадає, що він побожний, і свого язика не вгамовує, та своє серце обманює, марна побожність того!</span> <span class="verse"><a name="27">27</a>Чиста й непорочна побожність перед Богом і Отцем оця: зглянутися над сиротами та вдовицями в утисках їхніх, себе берегти чистим від світу.</span> </p></div</div></div></body></html>