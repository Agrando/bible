<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jas">James</a> &gt <strong>Chapter 4</strong></div><p><span class="verse"><a name="1">1</a>Звідки війни та свари між вами? Чи не звідси, від ваших пожадливостей, які в ваших членах воюють?</span> <span class="verse"><a name="2">2</a>Бажаєте ви та й не маєте, убиваєте й заздрите та досягнути не можете, сваритеся та воюєте та не маєте, бо не прохаєте,</span> <span class="verse"><a name="3">3</a>прохаєте та не одержуєте, бо прохаєте на зле, щоб ужити на розкоші свої.</span> <span class="verse"><a name="4">4</a>Перелюбники та перелюбниці, чи ж ви не знаєте, що дружба зо світом то ворожнеча супроти Бога? Бо хто хоче бути світові приятелем, той ворогом Божим стається.</span> <span class="verse"><a name="5">5</a>Чи ви думаєте, що даремно Писання говорить: Жадає аж до заздрости дух, що в нас пробуває?</span> <span class="verse"><a name="6">6</a>Та ще більшу благодать дає, через що й промовляє: Бог противиться гордим, а смиренним дає благодать.</span> <span class="verse"><a name="7">7</a>Тож підкоріться Богові та спротивляйтесь дияволові, то й утече він від вас.</span> <span class="verse"><a name="8">8</a>Наблизьтесь до Бога, то й Бог наблизиться до вас. Очистьте руки, грішні, та серця освятіть, двоєдушні!</span> <span class="verse"><a name="9">9</a>Журіться, сумуйте та плачте! Хай обернеться сміх ваш у плач, а радість у сум!</span> <span class="verse"><a name="10">10</a>Упокоріться перед Господнім лицем, і Він вас підійме!</span> <span class="verse"><a name="11">11</a>Не обмовляйте, брати, один одного! Бо хто брата свого обмовляє або судить брата, той Закона обмовляє та судить Закона. А коли ти Закона осуджуєш, то ти не виконавець Закона, але суддя.</span> <span class="verse"><a name="12">12</a>Один Законодавець і Суддя, що може спасти й погубити. А ти хто такий, що осуджуєш ближнього?</span> <span class="verse"><a name="13">13</a>А ну тепер ви, що говорите: Сьогодні чи взавтра ми підем у те чи те місто, і там рік проживемо, та будемо торгувати й заробляти,</span> <span class="verse"><a name="14">14</a>ви, що не відаєте, що трапиться взавтра, яке ваше життя? Бо це пара, що на хвильку з'являється, а потім зникає!...</span> <span class="verse"><a name="15">15</a>Замість того, щоб вам говорити: Як схоче Господь та будемо живі, то зробимо це або те.</span> <span class="verse"><a name="16">16</a>А тепер ви хвалитеся в своїх гордощах, лиха всяка подібна хвальба!</span> <span class="verse"><a name="17">17</a>Отож, хто знає, як чинити добро, та не чинить, той має гріх!</span> </p></div</div></div></body></html>