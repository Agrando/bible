<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jas">James</a> &gt <strong>Chapter 2</strong></div><p><span class="verse"><a name="1">1</a>Брати мої, не зважаючи на обличчя, майте віру в нашого Господа слави, Ісуса Христа.</span> <span class="verse"><a name="2">2</a>Бо коли до вашого зібрання ввійде чоловік із золотим перснем, у шаті блискучій, увійде й бідар у вбогім вбранні,</span> <span class="verse"><a name="3">3</a>і ви поглянете на того, хто в шаті блискучій, і скажете йому: Ти сідай вигідно отут, а бідареві прокажете: Ти стань там, чи сідай собі тут на підніжку моїм,</span> <span class="verse"><a name="4">4</a>то чи не стало між вами поділення, і не стали ви злодумними суддями?</span> <span class="verse"><a name="5">5</a>Послухайте, мої брати любі, чи ж не вибрав Бог бідарів цього світу за багатих вірою й за спадкоємців Царства, яке обіцяв Він тим, хто любить Його?</span> <span class="verse"><a name="6">6</a>А ви бідаря зневажили! Хіба не багачі переслідують вас, хіба не вони тягнуть вас на суди?</span> <span class="verse"><a name="7">7</a>Хіба не вони зневажають те добре ім'я, що ви ним називаєтесь?</span> <span class="verse"><a name="8">8</a>Коли ви Закона Царського виконуєте, за Писанням: Люби свого ближнього, як самого себе, то ви робите добре.</span> <span class="verse"><a name="9">9</a>Коли ж дивитеся на обличчя, то чините гріх, бо Закон удоводнює, що ви винуватці.</span> <span class="verse"><a name="10">10</a>Бо хто всього Закона виконує, а згрішить в одному, той винним у всьому стає.</span> <span class="verse"><a name="11">11</a>Бо Той, Хто сказав: Не чини перелюбства, також наказав: Не вбивай. А хоч ти перелюбства не чиниш, а вб'єш, то ти переступник Закону.</span> <span class="verse"><a name="12">12</a>Отак говоріть і отак чиніть, як такі, що будете суджені законом волі.</span> <span class="verse"><a name="13">13</a>Бо суд немилосердний на того, хто не вчинив милосердя. Милосердя бо ставиться вище за суд.</span> <span class="verse"><a name="14">14</a>Яка користь, брати мої, коли хто говорить, що має віру, але діл не має? Чи може спасти його віра?</span> <span class="verse"><a name="15">15</a>Коли ж брат чи сестра будуть нагі, і позбавлені денного покорму,</span> <span class="verse"><a name="16">16</a>а хтонебудь із вас до них скаже: Ідіть з миром, грійтесь та їжте, та не дасть їм потрібного тілу, що ж то поможе?</span> <span class="verse"><a name="17">17</a>Так само й віра, коли діл не має, мертва в собі!</span> <span class="verse"><a name="18">18</a>Але скаже хтонебудь: Маєш ти віру, а я маю діла; покажи мені віру свою без діл твоїх, а я покажу тобі віру свою від діл моїх.</span> <span class="verse"><a name="19">19</a>Чи віруєш ти, що Бог один? Добре робиш! Та й демони вірують, і тремтять.</span> <span class="verse"><a name="20">20</a>Чи хочеш ти знати, о марна людино, що віра без діл мертва?</span> <span class="verse"><a name="21">21</a>Авраам, отець наш, чи він не з діл виправданий був, як поклав був на жертівника свого сина Ісака?</span> <span class="verse"><a name="22">22</a>Чи ти бачиш, що віра помогла його ділам, і вдосконалилась віра із діл?</span> <span class="verse"><a name="23">23</a>І здійснилося Писання, що каже: Авраам же ввірував Богові, і це йому зараховане в праведність, і був названий він другом Божим.</span> <span class="verse"><a name="24">24</a>Отож, чи ви бачите, що людина виправдується від діл, а не тільки від віри?</span> <span class="verse"><a name="25">25</a>Чи так само і блудниця Рахав не з діл виправдалась, коли прийняла посланців, і дорогою іншою випустила?</span> <span class="verse"><a name="26">26</a>Бо як тіло без духа мертве, так і віра без діл мертва!</span> </p></div</div></div></body></html>