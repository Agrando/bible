<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/amos">Amos</a> &gt <strong>Chapter 6</strong></div><p><span class="verse"><a name="1">1</a>Горе безпечним на Сіоні, тим, хто надіється на самарійськую гору, тим шляхетним першого з народів, до яких прибуває Ізраїлів дім!</span> <span class="verse"><a name="2">2</a>Перейдіть до Калне та й побачте, і звідти підіть до Гамату великого, і зійдіть до Ґату филистимлян! Чи ліпші вони від цих царств? Чи їхня границя більша за вашу границю?</span> <span class="verse"><a name="3">3</a>День нещастя вважаєте ви за далекий, а час насильства зближаєте!</span> <span class="verse"><a name="4">4</a>Ви вилежуєтеся на ложах з слонової кости і вивалюєтесь на постелях своїх, і їсте баранів із отари та ситих телят із обори.</span> <span class="verse"><a name="5">5</a>Під гусла співаєте ви, мов Давид, ви музичні знаряддя собі видумляєте.</span> <span class="verse"><a name="6">6</a>Ви вино попиваєте чашами, і намащуєтесь добірною оливою, і над спустошенням Йосипа не вболіваєте.</span> <span class="verse"><a name="7">7</a>Тому вони підуть тепер на вигнання на чолі полонених, і перестане крик випещених.</span> <span class="verse"><a name="8">8</a>Господь присягнув був Своєю душею, говорить Господь, Бог Саваот: Пишнотою Якова бриджу, і палати його Я ненавиджу, і видам те місто та все, що є в ньому.</span> <span class="verse"><a name="9">9</a>І буде, якщо десять люда зостануться в домі одному, то й вони повмирають.</span> <span class="verse"><a name="10">10</a>І його візьме родич та й спалить його, щоб винести кості із дому, і скаже до того, хто буде в середині дому: Чи ще є хто з тобою? А той відповість: Вже немає нікого! і скаже той: Тихше, бо не згадується Ймення Господа!</span> <span class="verse"><a name="11">11</a>Бо Господь ось накаже, і ворог розіб'є великий той дім на відламки, а дім малий на тріски.</span> <span class="verse"><a name="12">12</a>Чи бігають коні по скелі? Чи хто виоре море худобою? Таж ви суд обернули на гіркість, а плід справедливости на полин!</span> <span class="verse"><a name="13">13</a>Ви марнотою тішитеся та говорите: Хіба ж ми не власною силою набули собі роги?</span> <span class="verse"><a name="14">14</a>Бо ось Я поставлю народ проти вас, доме Ізраїлів, каже Господь, Бог Саваот, і вони вас потиснуть ізвідти, де йдуть до Гамату, аж до степового потоку!</span> </p></div</div></div></body></html>