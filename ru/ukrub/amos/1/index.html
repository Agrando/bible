<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/amos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/amos">Amos</a> &gt <strong>Chapter 1</strong></div><p><span class="verse"><a name="1">1</a>Слова Амоса, що був між вівчарями з Текої, які він бачив на Ізраїля за днів Уззійї, Юдиного царя, та за днів Єровоама, Йоашового сина, Ізраїлевого царя, за два роки перед землетрусом.</span> <span class="verse"><a name="2">2</a>І він проказав: Загримить із Сіону Господь, і з Єрусалиму Свій голос подасть, і впадуть пасовища пастуші в жалобу та всохне вершина Кармелу!</span> <span class="verse"><a name="3">3</a>Так говорить Господь: За три переступи Дамаску й за чотири цього не прощу: за те, що вони молотили Ґілеада ціпами залізними.</span> <span class="verse"><a name="4">4</a>І пошлю Я огонь на дім Хазаїла, і пожере він палати Бен-Гадада.</span> <span class="verse"><a name="5">5</a>І зламаю засува Дамаску, і мешканця витну з долини Авен, і того, хто держатиме берло з Бет-Едене, і арамський народ піде в Кір на вигнання, говорить Господь.</span> <span class="verse"><a name="6">6</a>Так говорить Господь: За три переступи Аззи й за чотири цього не прощу: що всіх гнали в полон, щоб віддати Едомові.</span> <span class="verse"><a name="7">7</a>І пошлю Я огонь на мур Ґази, і поїсть він палати її.</span> <span class="verse"><a name="8">8</a>І мешканця витну з Ашдоду, і берлодержця з Ашкелону, і зверну Свою руку на Екрон, і вигинуть рештки филистимлян, говорить Господь.</span> <span class="verse"><a name="9">9</a>Так говорить Господь: За три переступи Тиру й за чотири цього не прощу: за те, що він видав усіх на вигнання в Едом, і не пам'ятав заповіту братів.</span> <span class="verse"><a name="10">10</a>І пошлю Я огонь на мур Тиру, і пожере він палати його!</span> <span class="verse"><a name="11">11</a>Так говорить Господь: За три переступи Едому й за чотири цього не прощу: за те, що мечем він гнав брата свого, і знищив своє милосердя, свій гнів завжди стеріг, а лютість свою пильнував повсякчасно.</span> <span class="verse"><a name="12">12</a>І пошлю Я огонь до Теману і пожере він палати Боцри!</span> <span class="verse"><a name="13">13</a>Так говорить Господь: За три переступи Аммонових синів й за чотири цього не прощу: за те, що пороли ґілеадських вагітних, щоб поширити границі свої!</span> <span class="verse"><a name="14">14</a>І огонь запалю Я на мурі Рабби, і пожере він палати її, із криком в день бою, із вихром в день бурі.</span> <span class="verse"><a name="15">15</a>І піде їхній цар на вигнання, він і князі його разом, говорить Господь.</span> </p></div</div></div></body></html>