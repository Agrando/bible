<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/amos/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/amos">Amos</a> &gt <strong>Chapter 3</strong></div><p><span class="verse"><a name="1">1</a>Послухайте слова того, що Господь говорив проти вас, синове Ізраїлеві, на ввесь оцей рід, що його Я підніс був із краю єгипетського, промовляючи:</span> <span class="verse"><a name="2">2</a>Тільки вас Я пізнав зо всіх родів землі, тому вас навіщу за всі ваші провини!</span> <span class="verse"><a name="3">3</a>Чи йдуть двоє разом, якщо не умовились?</span> <span class="verse"><a name="4">4</a>Чи реве в лісі лев, як нема йому здобичі? Чи левчук видає голос свій із своєї нори, якщо він не зловив?</span> <span class="verse"><a name="5">5</a>Чи впаде на землі пташка в сітку, як немає сільця? Чи підійметься сітка з землі, як нічого не зловить?</span> <span class="verse"><a name="6">6</a>Чи в місті засурмлять у сурму, а народ не тремтітиме? Чи станеться в місті нещастя, що його не Господь допустив?</span> <span class="verse"><a name="7">7</a>Бо не чинить нічого Господь Бог, не виявивши таємниці Своєї Своїм рабам пророкам.</span> <span class="verse"><a name="8">8</a>Лев зареве, хто того не злякається? Господь Бог заговорить, хто пророкувати не буде?</span> <span class="verse"><a name="9">9</a>Розголосіть над палацами в Ашдоді, і над палатами в краї єгипетському, та й скажіть: Позбирайтеся на горах Самарії, і побачте велике збентеження в ній, та утиск у ній!</span> <span class="verse"><a name="10">10</a>І правдиво не вміють робити вони, говорить Господь, насильство громадять та грабунок в палатах своїх.</span> <span class="verse"><a name="11">11</a>Тому так Господь Бог промовляє: Ворог обляже навколо цієї землі, і скине із тебе він силу твою, і пограбовані будуть палати твої.</span> <span class="verse"><a name="12">12</a>Так говорить Господь: Як часом рятує пастух з пащі лев'ячої дві коліні, або пипку вуха, так будуть врятовані діти Ізраїлеві, що сидять в Самарії в закуточку ліжка, та на адамашку постелі.</span> <span class="verse"><a name="13">13</a>Послухайте ви та й засвідчіть ув Якововім домі, говорить Господь Бог, Бог Саваот.</span> <span class="verse"><a name="14">14</a>Бо в той день, коли Я покараю Ізраїля за провини його, то Я покараю за жертівники Бет-Елу, і будуть відрубані роги жертівника, і на землю попадають.</span> <span class="verse"><a name="15">15</a>І Я розіб'ю дім зимовий разом з домом літнім, і загинуть доми із слонової кости, і не стане багато домів, говорить Господь.</span> </p></div</div></div></body></html>