<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/amos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/amos">Amos</a> &gt <strong>Chapter 5</strong></div><p><span class="verse"><a name="1">1</a>Послухайте слова цього, що я ним голосіння підношу за вас, о доме Ізраїлів!</span> <span class="verse"><a name="2">2</a>Упала, і більше не встане та діва Ізраїлева! Вона кинена на свою землю, немає, хто звів би її!</span> <span class="verse"><a name="3">3</a>Бо так Господь Бог промовляє: Місто, що виходило тисячею, позоставить лиш сотню, а те, що виходило сотнею, позоставить десятку для дому Ізраїля.</span> <span class="verse"><a name="4">4</a>Бо так промовляє Господь до дому Ізраїлевого: Наверніться до Мене й живіть!</span> <span class="verse"><a name="5">5</a>І не звертайтеся до Бет-Елу, і до Ґілґалу не приходьте, а через Беер-Шеву не переходьте, бо на вигнання Ґілґал конче піде, і марнотою стане Бет-Ел.</span> <span class="verse"><a name="6">6</a>Наверніться до Господа, і будете жити, щоб Він не ввійшов, як огонь до Йосипового дому, і буде він жерти, та не буде кому погасити в Бет-Елі,</span> <span class="verse"><a name="7">7</a>вони змінюють суд на полин, і кидають правду на землю.</span> <span class="verse"><a name="8">8</a>Той, хто Волосожара й Оріона створив, Хто смертну темноту зміняє на ранок, а день затемняє на ніч, хто прикликує воду морську й виливає її на поверхню землі, Господь Ймення Йому!</span> <span class="verse"><a name="9">9</a>Він наводить погибіль на сильного, і прийде погибіль твердині!</span> <span class="verse"><a name="10">10</a>Вони ненавидять того, хто у брамі картає, і обриджують тим, хто говорить правдиве.</span> <span class="verse"><a name="11">11</a>Тому, що нужденного топчете ви, і дарунки збіжеві берете від нього, що ви набудували будинків із каменя тесаного, то сидіти не будете в них; понасаджували винограду улюбленого, та не будете пити із нього вина!</span> <span class="verse"><a name="12">12</a>Бо Я знаю про ваші численні провини і про ваші великі гріхи: тиснете ви справедливого, берете ви підкупа та викривляєте право убогих у брамі.</span> <span class="verse"><a name="13">13</a>Тому то розумний мовчить цього часу, бо це час лихий.</span> <span class="verse"><a name="14">14</a>Шукайте добра, а не зла, щоб вам жити, і буде із вами Господь, Бог Саваот, так, як кажете ви.</span> <span class="verse"><a name="15">15</a>Ненавидьте зло й покохайте добро, і правосуддя поставте у брамі, може змилується Господь, Бог Саваот над решткою Йосипа.</span> <span class="verse"><a name="16">16</a>Тому так промовляє Господь, Бог Саваот, Вседержитель: На майданах усіх голосіння, на всіх вулицях крики: ой, ой! І покличуть хліборобів на жалобу, і голосільниць, що вміють плачливі пісні,</span> <span class="verse"><a name="17">17</a>і стане ридання по всіх виноградниках, бо Я перейду серед тебе, говорить Господь!</span> <span class="verse"><a name="18">18</a>Горе тим, що жадають Господнього дня, нащо це вам день Господній? Він не світло, а темрява!</span> <span class="verse"><a name="19">19</a>Це так, коли хто утікає від лева, і ведмідь спотикає його! І він убігає до дому, і оперся своєю рукою об стіну, аж гадюка кусає його...</span> <span class="verse"><a name="20">20</a>Чи ж не є день Господній темнота, а не світло, і хіба він не темний, і сяйва немає у ньому?</span> <span class="verse"><a name="21">21</a>Зненавидів Я, обридив Собі ваші свята, і не нюхаю жертов ваших зборів...</span> <span class="verse"><a name="22">22</a>І коли принесете Мені цілопалення та хлібні жертви свої, Я Собі не вподобаю їх, а на мирні жертви ваші із ситих баранів не погляну...</span> <span class="verse"><a name="23">23</a>Усунь же від Мене пісень своїх гук, і не почую Я рокоту гусел твоїх,</span> <span class="verse"><a name="24">24</a>і хай тече правосуддя, немов та вода, а справедливість як сильний потік!</span> <span class="verse"><a name="25">25</a>Чи ж жертви та хлібні приноси за тих сорок літ на пустині Мені ви приносили, доме Ізраїлів?</span> <span class="verse"><a name="26">26</a>Ви ж носили Саккута, свойого царя, та Кевана, свої виображення, зорю ваших богів, що собі поробили.</span> <span class="verse"><a name="27">27</a>Тому Я вас вижену геть за Дамаск, говорить Господь, що Бог Саваот Йому Ймення!</span> </p></div</div></div></body></html>