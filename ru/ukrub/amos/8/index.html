<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/amos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/amos">Amos</a> &gt <strong>Chapter 8</strong></div><p><span class="verse"><a name="1">1</a>Господь Бог учинив, що я бачив таке: Ось кіш доспілих плодів.</span> <span class="verse"><a name="2">2</a>І сказав Він: Що бачиш, Амосе? А я відказав: Кіш доспілих плодів. І промовив до мене Господь: Доспів кінець Моєму народові Ізраїлеві, уже більше йому не прощу!</span> <span class="verse"><a name="3">3</a>І обернуться пісні в палатах на зойк того дня, говорить Господь Бог: буде трупів багато, бо ворог на кожному місці накидає їх!</span> <span class="verse"><a name="4">4</a>Послухайте це, ви, що топчете бідного, і що прагнете винищити всіх убогих з землі,</span> <span class="verse"><a name="5">5</a>кажучи: Коли то мине новомісяччя, щоб нам збіжжя продати? і субота, щоб нам відчинити збіжеві комори? Щоб зменшити ефу, і щоб шекля побільшити, і щоб викривляти обманну вагу,</span> <span class="verse"><a name="6">6</a>щоб купувати за срібло нужденних, а вбогого за взуття, і попродати послід збіжевий?</span> <span class="verse"><a name="7">7</a>Господь присягнув славою Якова: Не забуду ніколи усіх їхніх вчинків!</span> <span class="verse"><a name="8">8</a>Чи не затрясеться від цього земля, і всі мешканці її не впадуть у жалобу? Вся вона захвилюється, мов та Ріка, і бурхливо поплине й обнизиться знов, немов річка Єгипту.</span> <span class="verse"><a name="9">9</a>І станеться в день той, говорить Господь Бог, і вчиню захід сонця опівдні, і для землі серед світлого дня воно стемніє.</span> <span class="verse"><a name="10">10</a>І оберну ваші свята в жалобу, а всі ваші пісні в голосіння, і на всі стегна спроваджу верету, а на всякую голову лисину, і вчиню це, немов та жалоба по одинакові, кінець же отого, немов гіркий день!</span> <span class="verse"><a name="11">11</a>Ось дні настають, говорить Господь Бог, і голод пошлю Я на землю, не голод на хліб, і не спрагу на воду, але спрагу почути Господні слова!</span> <span class="verse"><a name="12">12</a>І будуть ходити від моря до моря, і з півночі до сходу блукатимуть, щоб знайти слово Господа, та не знайдуть його!</span> <span class="verse"><a name="13">13</a>Того дня будуть мліти від спраги вродливі дівчата та хлопці,</span> <span class="verse"><a name="14">14</a>що клянуться гріхом самарійським та кажуть: Як живий твій Бог, Дане, і як жива дорога до Беер-Шеви! Та вони всі попадають, і більше не встануть...</span> </p></div</div></div></body></html>