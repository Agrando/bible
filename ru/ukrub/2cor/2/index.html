<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2cor">2 Corinthians</a> &gt <strong>Chapter 2</strong></div><p><span class="verse"><a name="1">1</a>А я постановив у собі те, щоб до вас не прийти знов у смутку.</span> <span class="verse"><a name="2">2</a>Бо коли я засмучую вас, то хто той, хто потішить мене, як не той, кого я засмутив?</span> <span class="verse"><a name="3">3</a>І це саме писав я до вас, щоб, прийшовши, я смутку не мав би від тих, що від них мені тішитися належало, про всіх вас бувши певний, що радість моя то радість усіх вас!</span> <span class="verse"><a name="4">4</a>Бо з великого горя та з туги сердечної я написав вам з рясними слізьми не на те, щоб були ви засмучені, але щоб пізнали любов, що в мене її пребагато до вас!</span> <span class="verse"><a name="5">5</a>А як хто засмутив, не мене засмутив, а почасти щоб не пригнітити і всіх вас.</span> <span class="verse"><a name="6">6</a>Досить такому карання того, що від багатьох,</span> <span class="verse"><a name="7">7</a>через те навпаки, краще простити й потішити, щоб смуток великий його не пожер.</span> <span class="verse"><a name="8">8</a>Через те вас благаю: зміцніть до нього любов!</span> <span class="verse"><a name="9">9</a>Бо на це я й писав, щоб пізнати ваш досвід, чи в усім ви слухняні.</span> <span class="verse"><a name="10">10</a>А кому ви прощаєте що, тому й я; бо й я, як простив що кому, то кому я простив, зробив те через вас від Особи Христа,</span> <span class="verse"><a name="11">11</a>щоб нас сатана не перехитрував, відомі бо нам його задуми!</span> <span class="verse"><a name="12">12</a>А коли я прийшов до Троади звіщати Христову Євангелію, і були двері для мене відчинені в Господі,</span> <span class="verse"><a name="13">13</a>не мав я спокою для духа свого, бо я не знайшов був свого брата Тита; але, попрощавшися з ними, я пішов в Македонію.</span> <span class="verse"><a name="14">14</a>А Богові подяка, що Він постійно чинить нас переможцями в Христі, і запашність знання про Себе через нас виявляє на всякому місці!</span> <span class="verse"><a name="15">15</a>Ми бо для Бога Христова запашність серед тих, хто спасається, і тих, які гинуть,</span> <span class="verse"><a name="16">16</a>для одних бо смертельна запашність на смерть, а для других запашність життєва в життя. І хто здатен на це?</span> <span class="verse"><a name="17">17</a>Бо ми не такі, як багато-хто, що Боже Слово фальшують, але ми провіщаємо, як із щирости, як від Бога, перед Богом, у Христі!</span> </p></div</div></div></body></html>