<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2cor">2 Corinthians</a> &gt <strong>Chapter 12</strong></div><p><span class="verse"><a name="1">1</a>Не корисно хвалитись мені, бо я прийду до видінь і об'явлень Господніх.</span> <span class="verse"><a name="2">2</a>Я знаю чоловіка в Христі, що він чотирнадцять років тому чи в тілі, не знаю, чи без тіла, не знаю, знає Бог був узятий до третього неба.</span> <span class="verse"><a name="3">3</a>І чоловіка я знаю такого, чи в тілі, чи без тіла, не знаю, знає Бог,</span> <span class="verse"><a name="4">4</a>що до раю був узятий, і чув він слова невимовні, що не можна людині їх висловити.</span> <span class="verse"><a name="5">5</a>Отаким похвалюся, а собою хвалитись не буду, хіба тільки своїми немочами.</span> <span class="verse"><a name="6">6</a>Бо коли я захочу хвалитись, то безумний не буду, бо правду казатиму; але стримуюсь я, щоб про мене хто більш не подумав, ніж бачить у мені або чує від мене.</span> <span class="verse"><a name="7">7</a>А щоб я через пребагато об'явлень не величався, то дано мені в тіло колючку, посланця сатани, щоб бив в обличчя мене, щоб я не величався.</span> <span class="verse"><a name="8">8</a>Про нього три рази благав я Господа, щоб він відступився від мене.</span> <span class="verse"><a name="9">9</a>І сказав Він мені: Досить тобі Моєї благодаті, бо сила Моя здійснюється в немочі. Отож, краще я буду хвалитись своїми немочами, щоб сила Христова вселилася в мене.</span> <span class="verse"><a name="10">10</a>Тому любо мені перебувати в недугах, у прикростях, у бідах, у переслідуваннях, в утисках через Христа. Коли бо я слабий, тоді я сильний.</span> <span class="verse"><a name="11">11</a>Хвалячися, я став нерозумний, до того мене ви примусили. Бо хвалити мене мали б ви, бо ні в чому я не залишився позад від найперших апостолів, хоч я й ніщо.</span> <span class="verse"><a name="12">12</a>А ознаки апостола виявилися між вами в усякім терпінні, у знаменах і чудах та в силах.</span> <span class="verse"><a name="13">13</a>Що бо є, що ним ви понизилися більше від інших Церков? Хіба те, що я сам тягарем вам не був? Даруйте мені цю провину!</span> <span class="verse"><a name="14">14</a>Ось утретє готовий прийти я до вас, і не буду для вас тягарем, не шукаю бо вашого я, тільки вас. Не діти повинні збирати маєток батькам, але дітям батьки.</span> <span class="verse"><a name="15">15</a>Я ж з охотою витрачуся й себе витрачу за душі ваші, хоч що більше люблю вас, то менше я люблений.</span> <span class="verse"><a name="16">16</a>Та нехай буде так, тягара я на вас не поклав, але, бувши хитрий, я лукавством від вас брав.</span> <span class="verse"><a name="17">17</a>Чи я використовував вас через когось із тих, кого до вас посилав?</span> <span class="verse"><a name="18">18</a>Ублагав я був Тита, і з ним послав брата. Чи Тит використав вас чим? Хіба ми ходили не в одному дусі? Хіба не одними стопами?</span> <span class="verse"><a name="19">19</a>Чи ви знову не думаєте, що виправдуємось перед вами? Перед Богом, у Христі ми говоримо, а все, любі, на вашу будову!</span> <span class="verse"><a name="20">20</a>Я ж боюся, щоб, прийшовши, не знайшов вас такими, якими не хочу, і щоб мене не знайшли ви таким, якого не хочете, хай не будуть між вами суперечка, заздрість, гніви, обмани, свари, нашепти, пихи, безладдя,</span> <span class="verse"><a name="21">21</a>щоб знову, коли я прийду, не принизив мене поміж вами мій Бог, і щоб мені не оплакувати багатьох, що перше згрішили були, і не покаялися в нечистості, і в перелюбі, і в розпусті, що коїли їх.</span> </p></div</div></div></body></html>