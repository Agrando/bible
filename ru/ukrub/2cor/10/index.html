<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2cor">2 Corinthians</a> &gt <strong>Chapter 10</strong></div><p><span class="verse"><a name="1">1</a>А я сам, Павло, благаю вас лагідністю й ласкавістю Христовою; я, коли присутній слухняний між вами, а не бувши між вами сміливий я супроти вас.</span> <span class="verse"><a name="2">2</a>І благаю, щоб я, прибувши, не осмілився надією, що нею я думаю сміливим бути проти деяких, що про нас вони гадають, ніби ми поступаєм за тілом.</span> <span class="verse"><a name="3">3</a>Бо ходячи в тілі, не за тілом воюємо ми,</span> <span class="verse"><a name="4">4</a>зброя бо нашого воювання не тілесна, але міцна Богом на зруйнування твердинь, ми руйнуємо задуми,</span> <span class="verse"><a name="5">5</a>і всяке винесення, що підіймається проти пізнання Бога, і полонимо всяке знання на послух Христові,</span> <span class="verse"><a name="6">6</a>і покарати ми готові всякий непослух, коли здійсниться послух ваш.</span> <span class="verse"><a name="7">7</a>Чи на обличчя ви дивитеся? Як хто певний про себе, що Христовий він, нехай думає знов по собі, що як сам він Христовий, так само Христові й ми.</span> <span class="verse"><a name="8">8</a>Бо коли б я ще більш став хвалитися нашою владою, яку дав нам Господь на збудування, а не на зруйнування ваше, то не осоромлюсь.</span> <span class="verse"><a name="9">9</a>Та щоб не здавалось, ніби хочу лякати вас листами.</span> <span class="verse"><a name="10">10</a>Бо листи його кажуть важкі та міцні, але особисто присутній слабий, а мова його незначна,</span> <span class="verse"><a name="11">11</a>такий нехай знає оце, що які ми на слові в листах, неприсутніми бувши, такі ми й на ділі, присутніми бувши.</span> <span class="verse"><a name="12">12</a>Бо не сміємо вважати себе чи рівняти до інших, що самі себе хвалять, вони нерозумно самі себе міряють собою, і рівняють з собою себе.</span> <span class="verse"><a name="13">13</a>Ми ж не будем хвалитись над міру, а в міру мірила, що його Бог призначив на міру для нас, щоб і до нас досягти.</span> <span class="verse"><a name="14">14</a>Бо ми не розтягуємося над міру, ніби не досягли ми до вас, бо ми досягли аж до вас із Євангелією Христовою.</span> <span class="verse"><a name="15">15</a>Ми не хвалимось над міру у чужих працях, але маємо надію, що як буде рости ваша віра, то за нашим мірилом сильно звеличимося ми між вами,</span> <span class="verse"><a name="16">16</a>щоб і в дальших за вами країнах звіщати Євангелію, а не хвалитись готовим, як це чужі твердять.</span> <span class="verse"><a name="17">17</a>А хто хвалиться, нехай хвалиться в Господі!</span> <span class="verse"><a name="18">18</a>Бо достойний не той, хто сам себе хвалить, але кого хвалить Господь!</span> </p></div</div></div></body></html>