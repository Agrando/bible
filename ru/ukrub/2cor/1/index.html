<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2cor">2 Corinthians</a> &gt <strong>Chapter 1</strong></div><p><span class="verse"><a name="1">1</a>Павло, з волі Божої апостол Христа Ісуса, та брат Тимофій, до Божої Церкви в Коринті, з усіма святими в цілій Ахаї,</span> <span class="verse"><a name="2">2</a>благодать вам і мир від Бога Отця нашого й Господа Ісуса Христа!</span> <span class="verse"><a name="3">3</a>Благословенний Бог і Отець Господа нашого Ісуса Христа, Отець милосердя й Бог потіхи всілякої,</span> <span class="verse"><a name="4">4</a>що в усякій скорботі Він нас потішає, щоб змогли потішати й ми тих, що в усякій скорботі знаходяться, тією потіхою, якою потішує Бог нас самих.</span> <span class="verse"><a name="5">5</a>Бо поскільки намножуються в нас терпіння Христові, так через Христа й потішення наше намножується.</span> <span class="verse"><a name="6">6</a>Бо як терпимо скорботи, то на вашу потіху й спасіння; коли потішаємось, то на вашу потіху в терпінні тих самих страждань, які терпимо й ми.</span> <span class="verse"><a name="7">7</a>А наша надія певна про вас, бо ми знаємо, що ви спільники як у терпіннях, так само і в потісі.</span> <span class="verse"><a name="8">8</a>Бо не хочемо, браття, щоб не відали ви про нашу скорботу, що в Азії трапилась нам, бо над міру й над силу були ми обтяжені, так що ми не надіялися навіть жити.</span> <span class="verse"><a name="9">9</a>Та самі ми в собі мали присуд на смерть, щоб нам не покладати надії на себе, а на Бога, що воскрешує мертвих,</span> <span class="verse"><a name="10">10</a>що від смерти такої нас визволив і визволяє, і на Нього й покладаємося, що й ще визволить Він,</span> <span class="verse"><a name="11">11</a>як поможете разом і ви молитвою за нас, щоб за дар ласки, що нам виявлений багатьма, багато-хто дяку складали за нас.</span> <span class="verse"><a name="12">12</a>Бо це нам хвала, свідчення нашого сумління, що в святості й чистості Божій, не в тілесній мудрості, але в Божій благодаті жили ми на світі, особливо ж у вас.</span> <span class="verse"><a name="13">13</a>Бо іншого вам ми не пишемо, тільки те, що читаєте та розумієте, а сподіваюсь, що ви й до кінця зрозумієте,</span> <span class="verse"><a name="14">14</a>як частинно нас ви й зрозуміли, що ми вам похвала, як і ви нам, у день Господа нашого Ісуса.</span> <span class="verse"><a name="15">15</a>І з певністю цією хотів я давніше прибути до вас, щоб мали ви благодать удруге,</span> <span class="verse"><a name="16">16</a>і через вас перейти в Македонію, а з Македонії знову прибути до вас, а ви щоб в Юдею мене відпровадили.</span> <span class="verse"><a name="17">17</a>Маючи задум такий, чи я чинив легковажно? Чи те, що задумую, за тілом задумую, щоб було в мене і Так, так, і Ні, ні?</span> <span class="verse"><a name="18">18</a>Але вірний Бог, що наше слово до вас не було Так і Ні.</span> <span class="verse"><a name="19">19</a>Бо Син Божий Ісус Христос, що ми Його вам проповідували, я й Силуан, і Тимофій, не був Так і Ні, але в Нім було Так.</span> <span class="verse"><a name="20">20</a>Скільки бо Божих обітниць, то в Ньому Так, і в Ньому Амінь, Богові на славу через нас.</span> <span class="verse"><a name="21">21</a>А Той, Хто нас із вами в Христа утверджує, і Хто нас намастив, то Бог,</span> <span class="verse"><a name="22">22</a>Який і назнаменував нас, і в наші серця дав завдаток Духа.</span> <span class="verse"><a name="23">23</a>А я кличу Бога на свідка на душу мою, що я, щадячи вас, не прийшов у Коринт дотепер,</span> <span class="verse"><a name="24">24</a>не тому, ніби ми беремо владу над вашою вірою, але вашої радости помічники ми, бо ви встояли вірою!</span> </p></div</div></div></body></html>