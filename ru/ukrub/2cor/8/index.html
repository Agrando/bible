<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2cor">2 Corinthians</a> &gt <strong>Chapter 8</strong></div><p><span class="verse"><a name="1">1</a>Повідомляємо ж вас, браття, про Божу благодать, що дана Церквам македонським,</span> <span class="verse"><a name="2">2</a>що серед великого досвіду горя вони мають радість рясну, і глибоке їхнє убозтво збагатилось багатством їхньої щирости;</span> <span class="verse"><a name="3">3</a>бо вони добровільні в міру сил своїх, і над силу, засвідчую,</span> <span class="verse"><a name="4">4</a>із ревним благанням вони нас просили, щоб ми прийняли дар та спільність служіння святим.</span> <span class="verse"><a name="5">5</a>І не так, як надіялись ми, але віддали себе перш Господеві та нам із волі Божої,</span> <span class="verse"><a name="6">6</a>щоб ми благали Тита, щоб він, як був перше зачав, так і скінчив би в вас оце добре діло.</span> <span class="verse"><a name="7">7</a>А ви, як у всім, збагачуєтесь: вірою, і словом, і розумом, і всякою пильністю, і вашою любов'ю до нас, щоб збагачувались ви і в благодаті оцій.</span> <span class="verse"><a name="8">8</a>Не кажу це, як наказа, але пильністю інших досвідчую щирість любови й вашої.</span> <span class="verse"><a name="9">9</a>Бо ви знаєте благодать Господа нашого Ісуса Христа, Який, бувши багатий, збіднів ради вас, щоб ви збагатились Його убозтвом.</span> <span class="verse"><a name="10">10</a>І раду даю вам про це, бо це вам на пожиток, що не тільки чинили, але перші ви стали й бажати з минулого року.</span> <span class="verse"><a name="11">11</a>А тепер закінчіть роботу, щоб ви, як горливо бажали, так і виконали б у міру можности.</span> <span class="verse"><a name="12">12</a>Бо коли є охота, то приємна вона згідно з тим, що хто має, а не з тим, чого хто не має.</span> <span class="verse"><a name="13">13</a>Хай не буде для інших полегша, а тягар для вас, але рівність для всіх.</span> <span class="verse"><a name="14">14</a>Часу теперішнього ваш достаток нехай нестаткові їхньому допоможе, щоб і їхній достаток був на ваш нестаток, щоб рівність була,</span> <span class="verse"><a name="15">15</a>як написано: Хто мав багато, той не мав зайвини, а хто мало, не мав недостачі.</span> <span class="verse"><a name="16">16</a>Та Богові дяка, що Він таку пильність про вас дав у Титове серце,</span> <span class="verse"><a name="17">17</a>бо благання прийняв він, але, бувши горливий, удався до вас добровільно.</span> <span class="verse"><a name="18">18</a>А з ним разом послали ми брата, якого по всіх Церквах хвалять за Євангелію,</span> <span class="verse"><a name="19">19</a>і не тільки оце, але вибраний був від Церков бути товаришем нашим у дорозі для благодаті тієї, якій служимо ми на хвалу Самого Господа,</span> <span class="verse"><a name="20">20</a>остерігаючись того, щоб хто не дорікав нам цим достатком, що ним служимо ми,</span> <span class="verse"><a name="21">21</a>дбаючи про добро не тільки перед Богом, але й перед людьми.</span> <span class="verse"><a name="22">22</a>А ми з ними послали були брата нашого, про пильність якого ми часто досвідчувались у речах багатьох, який ще пильніший тепер через велике довір'я до вас.</span> <span class="verse"><a name="23">23</a>Щодо Тита, то він мій товариш, а ваш співробітник; щождо наших братів вони посланці від Церков, вони слава Христова!</span> <span class="verse"><a name="24">24</a>Отож, дайте їм доказа своєї любови й нашого хваління вас перед Церквами!</span> </p></div</div></div></body></html>