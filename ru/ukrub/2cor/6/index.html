<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>А ми, як співробітники, благаємо, щоб ви Божої благодаті не брали надармо.</span> <span class="verse"><a name="2">2</a>Бо каже: Приємного часу почув Я тебе, і поміг Я тобі в день спасіння! Ось тепер час приємний, ось тепер день спасіння!</span> <span class="verse"><a name="3">3</a>Ні в чому ніякого спотикання не робимо, щоб служіння було бездоганне,</span> <span class="verse"><a name="4">4</a>а в усьому себе виявляємо, як служителів Божих, у великім терпінні, у скорботах, у бідах, у тіснотах,</span> <span class="verse"><a name="5">5</a>у вдарах, у в'язницях, у розрухах, у працях, у недосипаннях, у постах,</span> <span class="verse"><a name="6">6</a>у чистості, у розумі, у лагідності, у добрості, у Дусі Святім, у нелицемірній любові,</span> <span class="verse"><a name="7">7</a>у слові істини, у силі Божій, зо зброєю правди в правиці й лівиці,</span> <span class="verse"><a name="8">8</a>через славу й безчестя, через ганьбу й хвалу, як обманці, але ми правдиві;</span> <span class="verse"><a name="9">9</a>як незнані, та познані, як умираючі, та ось ми живі; як карані, та не забиті;</span> <span class="verse"><a name="10">10</a>як сумні, але завжди веселі; як убогі, але багатьох ми збагачуємо; як ті, що нічого не мають, але всім володіємо.</span> <span class="verse"><a name="11">11</a>Уста наші відкрились до вас, коринтяни, серце наше розширене!</span> <span class="verse"><a name="12">12</a>У нас вам не тісно, але тісно вам у ваших серцях!</span> <span class="verse"><a name="13">13</a>Такою ж відплатою говорю, немов дітям розширені будьте й ви!</span> <span class="verse"><a name="14">14</a>До чужого ярма не впрягайтесь з невірними; бо що спільного між праведністю та беззаконням, або яка спільність у світла з темрявою?</span> <span class="verse"><a name="15">15</a>Яка згода в Христа з белійяаром? Або яка частка вірного з невірним?</span> <span class="verse"><a name="16">16</a>Або яка згода поміж Божим храмом та ідолами? Бо ви храм Бога Живого, як Бог прорік: Поселюсь серед них і ходитиму, і буду їм Богом, а вони будуть народом Моїм!</span> <span class="verse"><a name="17">17</a>Вийдіть тому з-поміж них та й відлучіться, каже Господь, і не торкайтесь нечистого, і Я вас прийму,</span> <span class="verse"><a name="18">18</a>і буду Я вам за Отця, а ви за синів і дочок Мені будете, говорить Господь Вседержитель!</span> </p></div</div></div></body></html>