<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>О, коли б потерпіли ви трохи безумство моє! Але й терпите ви мене.</span> <span class="verse"><a name="2">2</a>Бо пильную про вас пильністю Божою, заручив бо я вас одному чоловікові, щоб Христові привести вас чистою дівою.</span> <span class="verse"><a name="3">3</a>Та боюсь я, як змій звів був Єву лукавством своїм, щоб так не попсувалися ваші думки, і ви не вхилилися від простоти й чистости, що в Христі.</span> <span class="verse"><a name="4">4</a>Коли бо хто прийде й зачне проповідувати про Ісуса іншого, про якого ми не проповідували, або приймете іншого Духа, якого ви не прийняли, або іншу Євангелію, якої ви не прийняли, то радо терпіли б ви те!</span> <span class="verse"><a name="5">5</a>Та думаю я, що нічим не лишаюсь позад передніших апостолів.</span> <span class="verse"><a name="6">6</a>Хоч і неук я словом, але не знанням, та всюди в усьому ми виявлені поміж вами.</span> <span class="verse"><a name="7">7</a>Чи я гріх учинив, себе впокоряючи, щоб підвищити вас, бо я Божу Євангелію благовістив для вас дармо?</span> <span class="verse"><a name="8">8</a>Оббирав я інші Церкви, приймаючи плату для служіння вам. А коли я прийшов до вас і терпів недостачу, то нікого я не обтяжив.</span> <span class="verse"><a name="9">9</a>Бо мій нестаток поповнили брати, що прийшли з Македонії; і в усьому беріг я себе, щоб не бути для вас тягарем, і збережу.</span> <span class="verse"><a name="10">10</a>Як правда Христова в мені, так оця похвала не замовчана буде про мене в країнах Ахаї.</span> <span class="verse"><a name="11">11</a>Для чого? Тому, що я вас не люблю? Відомо те Богові!</span> <span class="verse"><a name="12">12</a>А що я роблю, те й робитиму, щоб відтяти причину для тих, хто шукає причини, щоб у тому, чим хваляться, показались такі, як і ми.</span> <span class="verse"><a name="13">13</a>Такі бо фальшиві апостоли, лукаві робітники, що підроблюються на Христових апостолів.</span> <span class="verse"><a name="14">14</a>І не дивно, бо сам сатана прикидається анголом світла!</span> <span class="verse"><a name="15">15</a>Отож, не велика це річ, якщо й слуги його прикидаються слугами правди. Буде їхній кінець згідно з учинками їхніми!</span> <span class="verse"><a name="16">16</a>Знову кажу: хай ніхто не вважає мене за безумного! А як ні, то прийміть мене бодай як безумного, щоб хоч трохи й я похвалився!</span> <span class="verse"><a name="17">17</a>А що я кажу, не кажу того в Господі, але ніби в безумстві у цій частині хвали.</span> <span class="verse"><a name="18">18</a>Через те ж, що тілом багато-хто хваляться, то й я похвалюся.</span> <span class="verse"><a name="19">19</a>Бо ви терпите радо безумних, самі мудрими бувши.</span> <span class="verse"><a name="20">20</a>Бо ви терпите, коли вас хто неволить, коли хто об'їдає, коли хто обдирає, коли хто підвищується, коли хто по щоках вас б'є.</span> <span class="verse"><a name="21">21</a>На безчестя кажу, що ми ніби стратили сили. Коли хто відважиться чим, то скажу нерозумно відважуюся й я.</span> <span class="verse"><a name="22">22</a>Євреї вони? То й я. Ізраїльтяни вони? То й я. Насіння вони Авраамове? То й я!</span> <span class="verse"><a name="23">23</a>Слуги Христові вони? Говорю нерозумне: більш я! Я був більш у працях, у ранах над міру, частіш у в'язницях, часто при смерті.</span> <span class="verse"><a name="24">24</a>Від євреїв п'ять раз я прийняв був по сорок ударів без одного,</span> <span class="verse"><a name="25">25</a>тричі киями бито мене, один раз мене каменували, тричі розбивсь корабель, ніч і день я пробув у глибочині морській;</span> <span class="verse"><a name="26">26</a>у мандрівках я часто бував, бував у небезпеках на річках, у небезпеках розбійничих, у небезпеках свого народу, у небезпеках поган, у небезпеках по містах, у небезпеках на пустині, у небезпеках на морі, у небезпеках між братами фальшивими,</span> <span class="verse"><a name="27">27</a>у виснажуванні та в праці, часто в недосипанні, у голоді й спразі, часто в пості, у холоді та в наготі.</span> <span class="verse"><a name="28">28</a>Окрім зовнішнього, налягають на мене денні повинності й журба про всі Церкви.</span> <span class="verse"><a name="29">29</a>Хто слабує, а я не слабую? Хто спокушується, а я не палюся?</span> <span class="verse"><a name="30">30</a>Коли треба хвалитись, то неміччю я похвалюся.</span> <span class="verse"><a name="31">31</a>Знає Бог і Отець Господа нашого Ісуса Христа, а Він благословенний навіки, що я не говорю неправди.</span> <span class="verse"><a name="32">32</a>У Дамаску намісник царя Арети стеріг місто Дамаск, щоб схопити мене,</span> <span class="verse"><a name="33">33</a>але по мурі мене спущено в коші віконцем, і я з рук його втік!</span> </p></div</div></div></body></html>