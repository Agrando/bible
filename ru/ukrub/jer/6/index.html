<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 6</strong></div><p><span class="verse"><a name="1">1</a>Утікайте, сини Веніямина, з середини Єрусалиму, і засурміте в сурму у Текої, і знак підійміть на Бет-Гаккерем, бо з півночі грізно підноситься зло та велике нещастя!</span> <span class="verse"><a name="2">2</a>І викореню Я Сіонську дочку, вродливу та випещену.</span> <span class="verse"><a name="3">3</a>Пастухи поприходять до неї з своїми стадами, понапинають намети навколо при ній, кожен місце своє випасатиме.</span> <span class="verse"><a name="4">4</a>Приготуйте війну проти неї, вставайте та вдармо опівдні! Горе нам, бо минає вже день, бо вже тягнуться тіні вечірні!</span> <span class="verse"><a name="5">5</a>Уставайте та підемо вночі і понищмо палати її!</span> <span class="verse"><a name="6">6</a>Бо так промовляє Господь Саваот: Постинайте дерева та вала насипте при Єрусалимі! Він те місто, що має зруйноване бути, в ньому повно насильства:</span> <span class="verse"><a name="7">7</a>як виприскує воду свою джерело, так виприскує він своє зло... Насилля й грабіж чуті в ньому, перед обличчям Моїм безперестань хвороба та рана...</span> <span class="verse"><a name="8">8</a>Будь навчений, Єрусалиме, щоб душа Моя не відвернулась від тебе, щоб тебе не вчинив Я спустошенням, незаселеним краєм!</span> <span class="verse"><a name="9">9</a>Так говорить Господь Саваот: Позбирають дорешти останки Ізраїля, мов виноградові рештки, простягни свою руку, немов виноградар по грона!</span> <span class="verse"><a name="10">10</a>До кого я буду казати та свідчити буду, і слухатимуть? Необрізане ось їхнє вухо і слухати уважно не можуть вони, ось слово Господнє для них стало посміхом вони не жадають його!</span> <span class="verse"><a name="11">11</a>І гніву Господнього повен я став, змучився я, його стримуючи, на вулиці виллю його на дітей та на збір юнаків одночасно, бо схоплені будуть чоловік із жінкою, старий із віджилим літа,</span> <span class="verse"><a name="12">12</a>і дістануться іншим доми їхні, теж поля та жінки... Бо Я руку Свою простягну на мешканців цієї землі, говорить Господь.</span> <span class="verse"><a name="13">13</a>Бо вони від малого свого й до великого, усі пожадливі на зиски, і від пророка та аж до священика роблять неправду...</span> <span class="verse"><a name="14">14</a>І рани народу Мого легковажно лікують, говорячи: Мир, мир, а миру нема!</span> <span class="verse"><a name="15">15</a>Чи вони засоромилися, що гидоту робили? не засоромилися ані трохи вони й застидатись не вміють... Тому то впадуть між упалими в часі, коли їх навіщу Я, спіткнуться, говорить Господь.</span> <span class="verse"><a name="16">16</a>Так говорить Господь: На дорогах спиніться та гляньте, і спитайте про давні стежки, де то добра дорога, то нею ідіть, і знайдете мир для своєї душі! Та вони відказали: Не підемо!</span> <span class="verse"><a name="17">17</a>І Я сторожів був поставив над вами, говорячи: Прислухайтесь до голосу сурми! Та вони відказали: Не будем прислухуватись!</span> <span class="verse"><a name="18">18</a>Тому слухайте, люди, і пізнай, ти громадо, що станеться з ними.</span> <span class="verse"><a name="19">19</a>Послухай, ти земле: Ось Я веду на народ цей лихе, плід їхніх думок, бо до слів Моїх не прислухались вони, а Законом Моїм погордили!</span> <span class="verse"><a name="20">20</a>Навіщо Мені те кадило, що з Шеви приходить, запашний очерет із далекого краю? Цілопалення ваші не любі Мені, ваші ж жертви Мені не приємні!</span> <span class="verse"><a name="21">21</a>Тому то Господь каже так: Ось Я дам спотикання оцьому народові, і спіткнуться об них разом ваші батьки та сини, сусід та приятель його, і загинуть!</span> <span class="verse"><a name="22">22</a>Так говорить Господь: Ось приходить народ із північного краю, і збуджується люд великий із кінців землі.</span> <span class="verse"><a name="23">23</a>Лука та ратище міцно тримають, жорстокі вони й милосердя не мають, їхній голос, як море реве, і гарцюють на конях вони... Ушикований, мов чоловік той до бою, на тебе, о дочко Сіону!</span> <span class="verse"><a name="24">24</a>Як почули ми звістку про нього, омліли нам руки, обняла нас тривога та біль, немов в породіллі...</span> <span class="verse"><a name="25">25</a>Не виходьте на поле й не йдіте дорогою, бо в ворога меч та страхіття навколо!</span> <span class="verse"><a name="26">26</a>Дочко народу Мого, веретою підпережись та качайся у попелі! Справ жалобу собі, немов над однородженим, голосіння гірке, бо прийде зненацька руїнник на нас!</span> <span class="verse"><a name="27">27</a>Я дав був тебе випробовувачем у народі Моїм, за твердиню, щоб ти знав і випробовував їхню дорогу.</span> <span class="verse"><a name="28">28</a>Вони всі відступники над відступниками, чинять наклепи, усі вони мідь та залізо, вони згубники!...</span> <span class="verse"><a name="29">29</a>Спалилося духало, від огню зникло оливо, надармо старанно розтоплювано, бо злих не відділено...</span> <span class="verse"><a name="30">30</a>Сріблом відкиненим названо їх, бо Господь їх відкинув.</span> </p></div</div></div></body></html>