<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 23</strong></div><p><span class="verse"><a name="1">1</a>Горе пастирям тим, що розгублюють та розганяють отару Мого пасовиська, говорить Господь!</span> <span class="verse"><a name="2">2</a>Тому так промовляє Господь, Бог Ізраїлів, про пастирів тих, що пасуть Мій народ: Ви отару Мою розпорошили й їх розігнали, та не наглядали за ними. Ось тому покараю Я вас за лихі ваші вчинки, говорить Господь!</span> <span class="verse"><a name="3">3</a>А Я позбираю останок отари Своєї зо всіх тих країв, куди Я їх повиганяв був, і їх поверну на пасовиська їхні, і вони порозплоджуються та розмножаться.</span> <span class="verse"><a name="4">4</a>І над ними поставлю Я пастирів тих, які пастимуть їх, і не будуть боятися вже й не злякаються, і не будуть загублені, каже Господь!</span> <span class="verse"><a name="5">5</a>Ось дні наступають, говорить Господь, і поставлю Давидові праведну Парость, і Цар зацарює, і буде Він мудрий, і правосуддя та правду в Краю запровадить.</span> <span class="verse"><a name="6">6</a>За днів Його Юда спасеться, Ізраїль же буде безпечний. А це Його Ймення, яким Його кликати будуть: Господь праведність наша.</span> <span class="verse"><a name="7">7</a>Тому наступають ось дні, говорить Господь, і не будуть уже говорити: Як живий Господь, що вивів синів Ізраїлевих із краю єгипетського,</span> <span class="verse"><a name="8">8</a>а тільки: Як живий Господь, що вивів і випровадив насіння дому Ізраїлевого з північного краю, і зо всіх тих країв, куди їх був повиганяв! І осядуть вони на своїй землі.</span> <span class="verse"><a name="9">9</a>Про пророків. Розривається серце моє в моїм нутрі, тріпочуть всі кості мої, я став, як п'яний, як той муж, що по ньому вино перейшло, через Господа й ради святих Його слів...</span> <span class="verse"><a name="10">10</a>Бо земля перелюбниками стала повна, бо через прокляття потрапила в жалобу земля, повисихали в степах пасовиська, бо стався лихим їхній біг, їхня сила це кривда...</span> <span class="verse"><a name="11">11</a>Бо й пророк та священик грішать, їхнє зло Я знайшов теж у домі Своїм, говорить Господь.</span> <span class="verse"><a name="12">12</a>Тому буде для них їхня дорога, мов сковзанка в темряві, вони будуть попхнені й впадуть через неї, бо зло Я спроваджу на них року навіщення їх, говорить Господь...</span> <span class="verse"><a name="13">13</a>А в тих самарійських пророків Я бачив безглуздя, вони пророкували Ваалом собі, і вчинили блудячим народ Мій, Ізраїля!</span> <span class="verse"><a name="14">14</a>А в єрусалимських пророків Я бачив гидоту: перелюбство й ходіння в неправді, і руки злочинців зміцнили вони, щоб ніхто з свого зла не вернувся... Всі вони Мені стали, немов той Содом, а мешканці його, як Гомора...</span> <span class="verse"><a name="15">15</a>Тому так промовляє Господь Саваот про пророків оцих: Ось Я їх полином нагодую, і водою отруйною їх напою, бо від єрусалимських пророків безбожність пішла для всієї землі!</span> <span class="verse"><a name="16">16</a>Так говорить Господь Саваот: Не слухайте слів цих пророків, що вам пророкують, вони роблять безглуздими вас, висловлюють привиди серця свого, а не слово з уст Господніх.</span> <span class="verse"><a name="17">17</a>Вони справді говорять до тих, що Мене ображають: Господь говорив: Мир вам буде! А кожному, хто ходить в упертості серця свого, говорять вони: Зло не прийде на вас!</span> <span class="verse"><a name="18">18</a>А хто ж то стояв на таємній Господній нараді, і бачив та чув Його слово? Хто до слова Його прислухався й почув?</span> <span class="verse"><a name="19">19</a>Ось буря Господня, як лютість, виходить, а вихор крутливий на голову несправедливих впаде...</span> <span class="verse"><a name="20">20</a>Гнів Господній не вернеться, поки не зробить, і поки не виконає Він замірів серця Свого; наприкінці днів зрозумієте добре все це!</span> <span class="verse"><a name="21">21</a>Цих пророків Я не посилав, вони побігли самі, Я їм не говорив, та вони пророкують.</span> <span class="verse"><a name="22">22</a>А якби в Моїй раді таємній стояли вони, то вони об'являли б народові Моєму слова Мої, і їх відвертали б від їхньої злої дороги, та від зла їхніх учинків.</span> <span class="verse"><a name="23">23</a>Чи Я Бог тільки зблизька, говорить Господь, а не Бог і здалека?</span> <span class="verse"><a name="24">24</a>Якщо заховається хто у криївках, то Я не побачу Його? говорить Господь. Чи Я неба й землі не наповнюю? каже Господь.</span> <span class="verse"><a name="25">25</a>Я чув, що говорять пророки, що Йменням Моїм пророкують неправду й говорять: Мені снилося, снилось мені!...</span> <span class="verse"><a name="26">26</a>Як довго це буде у серці пророків, які пророкують неправду, та пророкують оману свого серця?</span> <span class="verse"><a name="27">27</a>Вони замишляють зробити, щоб народ Мій забув Моє Ймення, їхніми снами, які один одному розповідають, як через Ваала забули були їхні батьки Моє Ймення.</span> <span class="verse"><a name="28">28</a>Той пророк, що йому снився сон, нехай розповідає про сон, а з яким Моє слово, хай каже про слово правдиве Моє, що соломі до збіжжя? говорить Господь.</span> <span class="verse"><a name="29">29</a>Хіба слово Моє не таке, як огонь, говорить Господь, і як молот, що скелю розлупує?</span> <span class="verse"><a name="30">30</a>Тому то ось Я на пророків, говорить Господь, що слова Мої крадуть один від одного.</span> <span class="verse"><a name="31">31</a>Ось Я на пророків, говорить Господь, що вживають свого язика, але кажуть: Це мова Господня!</span> <span class="verse"><a name="32">32</a>Оце Я на тих, що сни неправдиві звіщають, говорить Господь, вони розповідають про них та впроваджують в блуд Мій народ своєю неправдою й глумом своїм, хоч Я не посилав їх і їм не наказував, і вони помогти не поможуть народові цьому, говорить Господь....</span> <span class="verse"><a name="33">33</a>А коли запитає тебе цей народ, чи пророк, чи священик, говорячи: Яке то Господнє пророцтво? то скажеш до них: Ви тягар, і Я вас поскидаю, говорить Господь.</span> <span class="verse"><a name="34">34</a>А пророка й священика та той народ, який скаже: Господній тягар, то Я мужа того й його дім покараю!</span> <span class="verse"><a name="35">35</a>Отак скажете ви один одному й кожен до брата свого: Що Господь відповів, й що Господь говорив?</span> <span class="verse"><a name="36">36</a>А про Господній тягар не згадуйте більш, бо кожному слово його стане за тягара, і ви перекрутили б слова Бога Живого, Господа Саваота, нашого Бога.</span> <span class="verse"><a name="37">37</a>Так пророкові скажеш: Що Господь тобі відповів, і Що Господь говорив?</span> <span class="verse"><a name="38">38</a>Якщо ж будете ви говорити: Господній тягар, тому так промовляє Господь: За те, що ви кажете слово оце: Господній тягар, хоч Я посилав до вас, кажучи: Не говоріте Господній тягар,</span> <span class="verse"><a name="39">39</a>тому конче Я вас підійму, немов тягара, та й викину вас і те місто, що дав був Я вам та вашим батькам, від Свого лиця...</span> <span class="verse"><a name="40">40</a>І дам Я на вас сором вічний та вічну ганьбу, що не буде забута!...</span> </p></div</div></div></body></html>