<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 10</strong></div><p><span class="verse"><a name="1">1</a>Послухайте слова того, що вам каже Господь, о доме Ізраїлів!</span> <span class="verse"><a name="2">2</a>Так говорить Господь: Не навчайтесь доріг цих народів, і небесних ознак не лякайтесь, бо тільки погани лякаються їх!</span> <span class="verse"><a name="3">3</a>Бо устави народів марнота вони, божок бо це дерево, з лісу вирубане, і це діло рук майстра сокирою!</span> <span class="verse"><a name="4">4</a>Сріблом та злотом його прикрашають, цвяхами та молотками прикріплюють їх, і він не захитається.</span> <span class="verse"><a name="5">5</a>Вони, як опудало на огірковім городі, й безмовні, і конче їх носять, бо не ходять вони. Не бійтеся їх, бо не вчинять лихого, і також учинити добро це не в їхній силі!</span> <span class="verse"><a name="6">6</a>Такого, як Ти, нема, Господи: Ти великий й велике Ім'я Твоє могутністю!</span> <span class="verse"><a name="7">7</a>Хто не буде боятись Тебе, Царю народів? Бо Тобі це належить, бо між усіма мудрецями народів і в усьому їхньому царстві немає такого, як Ти!</span> <span class="verse"><a name="8">8</a>Вони стали всі разом безумні й безглузді, наука марна оце дерево!</span> <span class="verse"><a name="9">9</a>Срібна бляха з Таршішу привезена, злото ж з Офіру, праця майстра й руки золотарської, блакить та пурпура їхня одіж, усі вони праця мистців.</span> <span class="verse"><a name="10">10</a>А Господь Бог правдивий, Він Бог Живий та Цар вічний! Від гніву Його затрясеться земля, і не знесуть Його гніву народи.</span> <span class="verse"><a name="11">11</a>Отак їм скажіть: боги, що неба й землі не вчинили, погинуть з землі та з-під неба цього!</span> <span class="verse"><a name="12">12</a>Своєю Він силою землю вчинив, Своєю премудрістю міцно поставив вселенну, і небо напнув Своїм розумом.</span> <span class="verse"><a name="13">13</a>Як голос Його забринить, у небесах шумлять води, а коли підіймає Він хмари із краю землі, коли блискавки чинить дощем та вітер виводить з криївок Своїх,</span> <span class="verse"><a name="14">14</a>тоді кожна людина дуріє в своєму знанні, усяк золотар посоромлений через боввана, бо відлив його це неправда, і немає в них духа!...</span> <span class="verse"><a name="15">15</a>Марнота вони, вони праця на сміх, в час навіщення їх вони згинуть!</span> <span class="verse"><a name="16">16</a>Не така, як оці, частка Яковова, бо Він все вформував, а Ізраїль племено спадку Його, Господь Саваот Його Ймення!</span> <span class="verse"><a name="17">17</a>Забери із землі свій товар, ти, що сидиш ув облозі!</span> <span class="verse"><a name="18">18</a>Бо Господь каже так: Ось цим разом Я кину мешканців цієї землі, мов із пращі, і притисну їх так, щоб пізнання знайшли...</span> <span class="verse"><a name="19">19</a>Ой, горе мені з-за нещастя мого, моя рана болюча! А я говорив: це хвороба моя, і знесу я її.</span> <span class="verse"><a name="20">20</a>Намета мого попустошено і зірвані всі мої шнури. Розійшлись мої діти від мене й нема їх, нема вже кому розтягнути намета мого та повісити завіси мої...</span> <span class="verse"><a name="21">21</a>Бо пастирі стали безглузді, і вони не звертались до Господа, тому не щастилося їм, і розпорошене все їхнє стадо...</span> <span class="verse"><a name="22">22</a>Голос звістки: Іде ось, і гуркіт великий з північного краю, щоб юдські міста обернути в спустошення, на мешкання шакалів...</span> <span class="verse"><a name="23">23</a>Знаю, Господи, я, що не в волі людини дороги її, не в силі людини, коли вона ходить, кермувати своїм кроком.</span> <span class="verse"><a name="24">24</a>Карай мене, Господи, тільки ж за судом, не гнівом Своїм, щоб не знищити мене!</span> <span class="verse"><a name="25">25</a>Вилий лютість Свою на народи, що не знають Тебе, та на роди, що Ймення Твого не кликали, що Якова з'їли й пожерли його, і погубили його, а мешкання його опустошили!...</span> </p></div</div></div></body></html>