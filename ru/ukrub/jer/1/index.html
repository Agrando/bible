<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 1</strong></div><p><span class="verse"><a name="1">1</a>Слова Єремії, сина Хілкійїного, з священиків, що в Анатоті, у Веніяминовому краї,</span> <span class="verse"><a name="2">2</a>що було до нього Господнє слово за днів Йосії, Амонового сина, Юдиного царя, тринадцятого року його царювання.</span> <span class="verse"><a name="3">3</a>І було воно й за днів Єгоякима, сина Йосіїного, Юдиного царя, аж до кінця одинадцятого року Седекії, сина Йосіїного, Юдиного царя, аж до виходу Єрусалиму на вигнання в п'ятому місяці.</span> <span class="verse"><a name="4">4</a>І прийшло мені слово Господнє, говорячи:</span> <span class="verse"><a name="5">5</a>Ще поки тебе вформував в утробі матерній, Я пізнав був тебе, і ще поки ти вийшов із нутра, тебе посвятив, дав тебе за пророка народам!</span> <span class="verse"><a name="6">6</a>А я відповів: О, Господи, Боже, таж я промовляти не вмію, бо я ще юнак!...</span> <span class="verse"><a name="7">7</a>Господь же мені відказав: Не кажи: Я юнак, бо ти підеш до всіх, куди тільки пошлю Я тебе, і скажеш усе, що тобі накажу.</span> <span class="verse"><a name="8">8</a>Не лякайсь перед ними, бо Я буду з тобою, щоб тебе рятувати, говорить Господь!</span> <span class="verse"><a name="9">9</a>І простяг Господь руку Свою, і доторкнувсь моїх уст та й до мене сказав: Ось Я дав в твої уста слова Мої!</span> <span class="verse"><a name="10">10</a>Дивись, Я сьогодні призначив тебе над народами й царствами, щоб виривати та бурити, і щоб губити та руйнувати, щоб будувати й насаджувати!</span> <span class="verse"><a name="11">11</a>І було мені слово Господнє, говорячи: Що ти бачиш, Єреміє? А я відказав: Я бачу мигдалеву галузку.</span> <span class="verse"><a name="12">12</a>І сказав мені Господь: Ти добре бачиш, бо Я пильную Свого слова, щоб справдилось воно.</span> <span class="verse"><a name="13">13</a>І було мені слово Господнє подруге таке: Що ти бачиш? А я відказав: Я бачу кипляче горня, а перед його звернений з півночі на південь.</span> <span class="verse"><a name="14">14</a>І сказав мені Господь: З півночі відкриється зло на всіх мешканців землі.</span> <span class="verse"><a name="15">15</a>Бо ось Я покличу всі родини царств на півночі, говорить Господь, і вони поприходять, і поставлять кожен свого трона при вході до єрусалимських брам, і навколо при всіх мурах його та при всіх юдиних містах.</span> <span class="verse"><a name="16">16</a>І буду судитися з ними за всю їхню безбожність, що вони покинули Мене, і кадили іншим богам, і вклонялись чинам своїх рук.</span> <span class="verse"><a name="17">17</a>А ти підпережеш стегна свої та й устанеш, і будеш говорити їм усе, що Я накажу тобі; не бійся перед ними, щоб Я не злякав тебе перед ними!</span> <span class="verse"><a name="18">18</a>Бо Я ось сьогодні поставив тебе містом твердинним, і залізним стовпом, і мідяними мурами проти всієї цієї землі, проти царів Юди, проти його князів, проти його священиків та проти народу цієї землі.</span> <span class="verse"><a name="19">19</a>І будуть вони воювати з тобою, та не переможуть тебе, бо Я із тобою, говорить Господь, щоб тебе рятувати!</span> </p></div</div></div></body></html>