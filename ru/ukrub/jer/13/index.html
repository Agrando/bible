<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 13</strong></div><p><span class="verse"><a name="1">1</a>Так промовив до мене Господь: Іди й купи собі льняного пояса, і підпережи ним свої стегна, але в воду не клади його.</span> <span class="verse"><a name="2">2</a>І купив я того пояса за Господнім словом, та й підперезав свої стегна.</span> <span class="verse"><a name="3">3</a>І було мені слово Господнє удруге, говорячи:</span> <span class="verse"><a name="4">4</a>Візьми того пояса, якого купив, що на стегнах твоїх, і встань, іди до Ефрату, та й сховай його там у розщілині скелі.</span> <span class="verse"><a name="5">5</a>І пішов я, і сховав його в Ефраті, як Господь наказав був мені.</span> <span class="verse"><a name="6">6</a>І сталося по багатьох днях, і сказав мені Господь: Устань, іди до Ефрату, і візьми звідти того пояса, що Я наказав був тобі сховати його там.</span> <span class="verse"><a name="7">7</a>І пішов я до Ефрату, і викопав, і взяв того пояса з місця, де я сховав був його, аж ось той пояс нездатний!</span> <span class="verse"><a name="8">8</a>І було мені слово Господнє, говорячи:</span> <span class="verse"><a name="9">9</a>Так говорить Господь: Отак знищу Я Юдину гордість та гордість велику Єрусалиму,</span> <span class="verse"><a name="10">10</a>цього злого народа, що не хоче він слухатися Моїх слів, що ходить за впертістю серця свого! І пішов він в сліди інших богів, щоб служити їм та поклонятися їм. І станеться він, як цей пояс, до нічого нездатний!...</span> <span class="verse"><a name="11">11</a>Бо як прилягає цей пояс до стегон чоловіка, так притвердив Я до себе ввесь Ізраїлів дім та ввесь Юдин дім, говорить Господь, щоб стали народом Мені і йменням, і хвалою та пишнотою, та вони не послухались!</span> <span class="verse"><a name="12">12</a>І скажеш до них оце слово: Так говорить Господь, Бог Ізраїлів: усякий бурдюк вином наповняється. І відкажуть тобі: Чи ми справді не знаєм, що всякий бурдюк вином наповняється?</span> <span class="verse"><a name="13">13</a>І скажеш до них: Так говорить Господь: Ось наповню Я п'янством усіх мешканців Краю цього, і царів, що сидять на Давидовім троні, і священиків, і пророків, і всіх мешканців Єрусалиму.</span> <span class="verse"><a name="14">14</a>І розіб'ю їх одного об одного, разом батьків та синів, говорить Господь, Не змилуюся, і не змилосерджусь, і не пожалію, щоб їх не понищити!</span> <span class="verse"><a name="15">15</a>Послухайте ви та візьміть до ушей, не вивищуйтеся, бо Господь це сказав!</span> <span class="verse"><a name="16">16</a>Дайте Господу, Богові вашому, славу, поки не зробить Він темно, і поки на темних горах не спіткнуться вам ноги! І будете ви сподіватися світла, а Він зробить це темрявою та вчинить імлою...</span> <span class="verse"><a name="17">17</a>А коли ви цього не послухаєте, буде плакати таємно душа моя з вашої гордости, й око моє проливатиме сльози, і зайдеться сльозою, бо стадо Господнє займуть у полон!...</span> <span class="verse"><a name="18">18</a>Скажіть до царя й до царевої матері: Сідайте додолу, бо з голів ваших спала корона вашої слави!</span> <span class="verse"><a name="19">19</a>Південні міста позамикані будуть, і не буде, хто б їх відчинив, вигнаний буде ввесь Юда, вигнаний буде цілком!</span> <span class="verse"><a name="20">20</a>Зведіть ваші очі, й побачте отих, що приходять із півночі: де череда та, що дана тобі, отара пишноти твоєї?</span> <span class="verse"><a name="21">21</a>Що ти скажеш, о дочко Сіону, як Він над тобою панами поставить отих, яких ти навчила була за довірених бути, чи ж муки не схоплять тебе, немов ту породіллю?</span> <span class="verse"><a name="22">22</a>коли ж скажеш у серці своєму: Чому такі речі спіткали мене? за численні провини твої відкриті подолки твої, оголені ноги твої силоміць!</span> <span class="verse"><a name="23">23</a>Чи мурин відмінить коли свою шкіру, а пантера ті плями свої? Тоді зможете й ви чинити добре, навчені чинити лихе!</span> <span class="verse"><a name="24">24</a>Тому розпорошу їх, мов ту полову, що з вітром з пустині летить:</span> <span class="verse"><a name="25">25</a>Оце жеребок твій, це уділ, який Я відміряв тобі, говорить Господь, бо забула Мене та надіялася на неправду!</span> <span class="verse"><a name="26">26</a>І закочу теж подолки твої над обличчя твоє, і покажеться ганьба твоя:</span> <span class="verse"><a name="27">27</a>твої перелюбства й іржання твої, сором блуду твого на полі на пагірках, Я бачив гидоти твої... Горе тобі, Єрусалиме, що не очистишся! Доки ж іще?</span> </p></div</div></div></body></html>