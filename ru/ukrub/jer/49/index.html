<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 49</strong></div><p><span class="verse"><a name="1">1</a>На Аммонових синів. Так говорить Господь: Чи немає синів у Ізраїля? Чи немає спадкоємця в нього? Чому Ґада Мілком одідичив й осівся народ його по містах його?</span> <span class="verse"><a name="2">2</a>Тому настають ось дні, говорить Господь, і Я розголошу крик військовий на Раббу Аммонових синів, і вона стане за купу руїн, а підлеглі міста її спалені будуть огнем, і знов одідичить Ізраїль спадок свій, говорить Господь.</span> <span class="verse"><a name="3">3</a>Ридай, о Хешбоне, бо місто зруйноване! Кричіть, дочки Рабби, опережіться веретою, лементуйте й блукайте по обійстях, бо Мілком до полону іде, його священики й його зверхники разом!</span> <span class="verse"><a name="4">4</a>Чого ти долинами хвалишся? Долина твоя розпливається кров'ю, о дочко невірна, що на скарби свої покладаєш надію та кажеш: Хто прийде до мене?</span> <span class="verse"><a name="5">5</a>Ось Я страх припроваджу на тебе, говорить Господь, Бог Саваот, із усього довкілля твого, і ви повтікаєте кожен наперед себе, і не буде кому втікачів позбирати!...</span> <span class="verse"><a name="6">6</a>А потім верну Я долю Аммонових синів, говорить Господь.</span> <span class="verse"><a name="7">7</a>На Едома. Так говорить Господь Саваот: Чи в Темані немає вже мудрости? Чи згинула рада розумних? Хіба зіпсувалась їхня мудрість?</span> <span class="verse"><a name="8">8</a>Утікайте, оберніться плечима, сядьте глибше, мешканці Дедану, бо привів Я нещастя Ісава на нього, той час, коли покараю його!</span> <span class="verse"><a name="9">9</a>Якщо прийдуть до тебе збирачі винограду, вони не полишать останків, якщо ж прийдуть злодії вночі, напсують, скільки схочуть.</span> <span class="verse"><a name="10">10</a>Бо обнажив Я Ісава, повідкривав усі криївки його, і він сховатись не зможе, спустошене буде насіння його, й його браття, і сусіди його, і не буде його!</span> <span class="verse"><a name="11">11</a>Залиши свої сироти, Я утримаю їх при житті, а вдови твої хай надію на Мене кладуть!</span> <span class="verse"><a name="12">12</a>Бо так промовляє Господь: Ось і ті, що не мали б пити чаші цієї, пити будуть напевне, а ти непокараним будеш? Не будеш без кари, бо справді ти питимеш чашу!</span> <span class="verse"><a name="13">13</a>Бо Собою присяг Я, говорить Господь, що Боцра за спустошення стане, за ганьбу, пустиню й прокляття, і руїнами вічними стануть міста її всі!</span> <span class="verse"><a name="14">14</a>Я звістку від Господа чув, і відправлений вісник між люди: Зберіться й прийдіть проти неї, і встаньте на бій,</span> <span class="verse"><a name="15">15</a>бо тебе Я зробив ось малим між народами, погордженим серед людей!</span> <span class="verse"><a name="16">16</a>Страхіття твоє обманило тебе й гордість серця твого, тебе, що в розщілинах скелі живеш, що високих підгірків тримаєшся. Та коли б ти кубло своє й високо звив, мов орел, то й ізвідти Я скину тебе, промовляє Господь.</span> <span class="verse"><a name="17">17</a>І стане Едом за страхіття, кожен, хто буде проходити ним, остовпіє й засвище, як порази його всі побачить...</span> <span class="verse"><a name="18">18</a>Як Содом та Гоморру й сусідів її поруйновано, каже Господь, так ніхто там не буде сидіти, і не буде в нім мешкати чужинцем син людський.</span> <span class="verse"><a name="19">19</a>Ось підійметься він, немов лев, із темного лісу Йордану на водяні луки, і Я вмент зроблю, що він побіжить геть від них, а хто вибраний буде, того Я поставлю над ними. Бо хто є подібний Мені, і хто покличе Мене перед суд, і хто пастир такий, що перед обличчям Моїм устоїть?</span> <span class="verse"><a name="20">20</a>Тому то послухайте задум Господній, що Він на Едома задумав, і думки Його ті, які Він на мешканців Теману замислив: Направду, найменших з отари потягнуть, і попустошать пасовисько їхнє при них!</span> <span class="verse"><a name="21">21</a>Від гуку упадку їхнього буде тремтіти земля, буде зойк, аж на морі Червоному чути їхній голос.</span> <span class="verse"><a name="22">22</a>Ось підійметься він, як орел, і літатиме, й крила свої над Боцрою розгорне: і стане серце хоробрих едомлян в той день, немов серце жони-породіллі...</span> <span class="verse"><a name="23">23</a>На Дамаск. Засоромивсь Хамаш та Арпад, бо злу звістку почули; в неспокої тривожнім вони, як те море, що не може вспокоїтись.</span> <span class="verse"><a name="24">24</a>Дамаск сторопів, обернувся втікати, і страх його міцно охопив, біль та муки його обгорнули, немов породіллю...</span> <span class="verse"><a name="25">25</a>Як спорожніло славне це місто, місто втіхи Моєї!</span> <span class="verse"><a name="26">26</a>Тому юнаки його падати будуть на площах його, і всі військові погинуть того дня, говорить Господь Саваот.</span> <span class="verse"><a name="27">27</a>І під муром Дамаску огонь запалю, і він пожере Бен-Гададські палаци!...</span> <span class="verse"><a name="28">28</a>На Кедар та на царства Хацору, що їх побив Навуходоносор, цар вавилонський. Так говорить Господь: Уставайте, ідіть на Кедар, і нехай попустошать війська синів сходу!</span> <span class="verse"><a name="29">29</a>Заберуть їхні намети та їхню отару, їхні покрови та всі їхні речі, та їхніх верблюдів собі заберуть, і над ними кричатимуть: Жах звідусіль!</span> <span class="verse"><a name="30">30</a>Утікайте, мандруйте скоріш, сховайтесь в глибоке, мешканці Хацору, говорить Господь, бо раду нарадив на вас Навуходоносор, цар вавилонський, і задум задумав на вас!</span> <span class="verse"><a name="31">31</a>Уставайте, ідіть на народ, що спокійно, безпечно живе, промовляє Господь, немає воріт, і нема в нього засувів, самітно живуть.</span> <span class="verse"><a name="32">32</a>І стануть верблюди їхні здобиччю, а їхні череда грабежем, і на всі вітри розвію Я їх, хто волосся довкола стриже, і зо всіх їхніх сторін припроваджу на них їхню погибіль, говорить Господь...</span> <span class="verse"><a name="33">33</a>І стане Хацор за мешкання шакалів, за вічне спустошення, не замешкає там людина, і син людський не спиниться в ньому!...</span> <span class="verse"><a name="34">34</a>Слово Господнє, що було пророкові Єремії на Елам на початку царювання Седекії, Юдиного царя, таке:</span> <span class="verse"><a name="35">35</a>Так говорить Господь Саваот: Ось Я зламаю еламського лука, головну їхню силу!</span> <span class="verse"><a name="36">36</a>І з чотирьох кінців неба спроваджу чотири вітри до Еламу, і їх розпорошу на всі ці вітри, і не буде такого народу, куди б не прийшли ці вигнанці з Еламу...</span> <span class="verse"><a name="37">37</a>І настрашу Елам перед їхніми ворогами та перед всіма, хто їхню душу шукає, і лихо на них наведу, лютість гніву Мого, говорить Господь, і пошлю Я за ними меча, аж поки не вигублю їх!</span> <span class="verse"><a name="38">38</a>І поставлю Престола Свого в Еламі, і вигублю звідти царя й його зверхників, каже Господь...</span> <span class="verse"><a name="39">39</a>Але буде наприкінці днів, поверну Я Еламові долю, говорить Господь.</span> </p></div</div></div></body></html>