<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 52</strong></div><p><span class="verse"><a name="1">1</a>Седекія був віку двадцяти й одного року, коли зацарював. А царював він в Єрусалимі одинадцять років; ім'я ж його матері Хамутал, дочка Єремії з Лівни.</span> <span class="verse"><a name="2">2</a>І робив він зло в Господніх очах, усе так, як робив був Єгояким.</span> <span class="verse"><a name="3">3</a>Бо через Господній гнів сталося це на Єрусалим та на Юду, аж поки Він не відкинув їх від Свого обличчя. А Седекія відпав від вавилонського царя.</span> <span class="verse"><a name="4">4</a>І сталося за дев'ятого року його царювання, десятого місяця, десятого дня місяця прийшов Навуходоносор, цар вавилонський, він та все військо його, на Єрусалим, і розтаборилися проти нього, і побудували проти нього вала навколо.</span> <span class="verse"><a name="5">5</a>І ввійшло місто в облогу аж до одинадцятого року царя Седекії.</span> <span class="verse"><a name="6">6</a>Четвертого місяця, дев'ятого дня місяця настав великий голод у місті, і не було хліба для народу краю.</span> <span class="verse"><a name="7">7</a>І пробитий був пролім у стіні міста, і всі вояки повтікали, і повиходили з міста вночі дорогою брами між двома мурами, що при царському садку, бо халдеї були при місті навколо. І пішли вони дорогою в степ.</span> <span class="verse"><a name="8">8</a>А халдейське військо погналося за царем, та й догнали Седекію в єрихонських степах, а все його військо розпорошилося від нього...</span> <span class="verse"><a name="9">9</a>І схопили царя, і відвели його до царя вавилонського до Рівли в краю Хамата, і там його той засудив.</span> <span class="verse"><a name="10">10</a>І цар вавилонський порізав Седекіїних синів на очах його, а також Юдиних зверхників він порізав у Рівлі...</span> <span class="verse"><a name="11">11</a>А очі Седекії він вибрав, і зв'язав його ланцюгами. І відвів його вавилонський цар до Вавилону, і посадив його до в'язниці аж до дня його смерти...</span> <span class="verse"><a name="12">12</a>А п'ятого місяця, десятого дня місяця, це дев'ятнадцятий рік царя Навуходоносора, вавилонського царя, прийшов до Єрусалиму Невузар'адан, начальник царської сторожі, що ставав перед обличчям вавилонського царя.</span> <span class="verse"><a name="13">13</a>І він спалив Господнього дома та дома царевого, і всі доми в Єрусалимі, і спалив кожного великого дома огнем.</span> <span class="verse"><a name="14">14</a>І мури навколо Єрусалиму порозбивало все халдейське військо, що було з начальником царської сторожі.</span> <span class="verse"><a name="15">15</a>А з бідноти народу та решту народу, що позостався в місті, і перебіжників, що перебігли до вавилонського царя, і решту простого люду повиганяв Невузар'адан, начальник царської сторожі.</span> <span class="verse"><a name="16">16</a>А з бідноти краю начальник царської сторожі позоставив декого за винарів та за рільників.</span> <span class="verse"><a name="17">17</a>А мідяні стовпи, що в Господньому домі, і підстави, і мідяне море, що в Господньому домі, халдеї поламали, і понесли всю їхню мідь до Вавилону.</span> <span class="verse"><a name="18">18</a>І горнята, і лопатки, і ножиці, і кропильниці, і ложки, і ввесь мідяний посуд, що ним служать, позабирали.</span> <span class="verse"><a name="19">19</a>І миски, і кадильниці, і кропильниці, і горнята, і свічники, і ложки, і жертовні миски, і що було золоте забрав золото, а що срібне срібло взяв начальник царської сторожі.</span> <span class="verse"><a name="20">20</a>Два стовпи, одне море, дванадцять мідяних волів, що під підставами, що цар Соломон поробив був для Господнього дому, не було й ваги для міді всіх цих речей!</span> <span class="verse"><a name="21">21</a>А стовпи вісімнадцять ліктів високість одного стовпа, і шнурок на дванадцять ліктів оточував його, а грубина його чотири пальці, всередині порожнявий.</span> <span class="verse"><a name="22">22</a>І маковиця на ньому мідяна, а високість однієї маковиці п'ять ліктів та мережка, і гранатові яблука на маковиці навколо, усе мідь. І для другого стовпа так само, і гранатові яблука.</span> <span class="verse"><a name="23">23</a>І було гранатових яблук дев'ятдесят і шість на кожну сторону, усіх гранатових яблук на мережці навколо сто.</span> <span class="verse"><a name="24">24</a>начальник царської сторожі взяв Сераю, головного священика, і Цефанію, другого священика, та трьох сторожів порога.</span> <span class="verse"><a name="25">25</a>А з міста взяв він одного евнуха, що був начальником над військовими, та семеро чоловіка з тих, що бачать цареве обличчя, що були знайдені в місті, і писаря, зверхника військового відділу, що записував народ краю до військового відділу, і шістдесят чоловіка з народу краю, що знаходилися в місті.</span> <span class="verse"><a name="26">26</a>І позабирав їх Невузар'адан, начальник царської сторожі, і відвів їх до вавилонського царя, до Рівли.</span> <span class="verse"><a name="27">27</a>І вдарив їх вавилонський цар, і позабивав їх у Рівлі, у хаматовому краї. І пішов Юда на вигнання з своєї землі!</span> <span class="verse"><a name="28">28</a>Оце той народ, що вигнав Навуходоносор: у сьомому році три тисячі й двадцять і три юдеї.</span> <span class="verse"><a name="29">29</a>У вісімнадцятому році Навуходоносора вигнав він з Єрусалиму вісім сотень тридцять і дві душі.</span> <span class="verse"><a name="30">30</a>У році двадцятому й третьому вигнав Невузар'адан, начальник царської сторожі, сім сотень сорок і п'ять душ юдеїв. Усіх душ чотири тисячі й шість сотень.</span> <span class="verse"><a name="31">31</a>І сталося за тридцятого й сьомого року вигнання Єгоякима, Юдиного царя, дванадцятого місяця, двадцятого й п'ятого дня місяця, Евіл-Меродах, цар вавилонський, у році свого зацарювання, змилувався над Єгоякимом, Юдиним царем, і вивів його з дому ув'язнення.</span> <span class="verse"><a name="32">32</a>І він говорив з ним добре, і поставив трона його понад трона царів, що були з ним у Вавилоні.</span> <span class="verse"><a name="33">33</a>І змінив в'язничну одежу його, і він завжди їв хліб перед ним по всі дні свого життя.</span> <span class="verse"><a name="34">34</a>А їжа його, їжа стала, видавалася йому від вавилонського царя, щоденне кожного дня, аж до дня його смерти, по всі дні його життя.</span> </p></div</div></div></body></html>