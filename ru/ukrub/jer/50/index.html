<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 50</strong></div><p><span class="verse"><a name="1">1</a>Слово, що Господь говорив на Вавилон, на землю халдеїв через пророка Єремію:</span> <span class="verse"><a name="2">2</a>Звістіть між народами й розголосіть, підійміте прапора та розголосіть, не затайте, скажіть: Здобутий уже Вавилон, засоромлений Бел, зламаний Меродах, боввани його посоромлені, порозбивані всі його божища!</span> <span class="verse"><a name="3">3</a>Бо на нього із півночі вийшов народ, що оберне в спустошення землю його, і не буде мешканця у нім: від людини та аж до скотини, усі помандрують та підуть!...</span> <span class="verse"><a name="4">4</a>За тих днів і того часу, говорить Господь, поприходять сини Ізраїлеві, разом вони й сини Юди, усе плачучи, будуть ходити та Господа, Бога свого шукати...</span> <span class="verse"><a name="5">5</a>Вони будуть питати про Сіона, куди їхні обличчя повернені, щоб прийти й прилучитись до Господа вічним заповітом, який не забудеться!</span> <span class="verse"><a name="6">6</a>Мій народ це отара загинула: пастирі їхні вчинили блудячими їх, їх загнали на гори, й ходили вони від гори до підгір'я, забули про ложе своє...</span> <span class="verse"><a name="7">7</a>Усі, що знаходили їх, жерли їх, і противники їхні говорили: Не завинимо за те, бо вони прогрішилися Господу, Пасовиську правди й надії батьків їхніх, Господеві.</span> <span class="verse"><a name="8">8</a>Біжіть з Вавилону, і виходьте із краю халдеїв, і будьте, як козлята ті перед отарою!</span> <span class="verse"><a name="9">9</a>Бо ось Я позбуджую, і на Вавилон наведу збір великих народів з північного краю, і вони проти нього шикуються, звідти здобутий він буде! Його стріли, мов лицар, якому щастить, не вертаються дармо,</span> <span class="verse"><a name="10">10</a>і здобиччю стане Халдея, наситяться всі, хто пустошить її, промовляє Господь...</span> <span class="verse"><a name="11">11</a>Бо радієте ви, бо втішаєтесь ви, що спадщину Мою розграбовуєте, бо ви скачете, мов те теля по траві, та іржете, немов румаки...</span> <span class="verse"><a name="12">12</a>Збентежилася ваша мати занадто, застидалась родителька ваша... Оце для народів кінець: пустиня, сухоземля й степ!</span> <span class="verse"><a name="13">13</a>Від Господнього гніву вона незамешкана буде та стане спустошенням уся... Кожен, хто буде проходити повз Вавилон, остовпіє й засвище, як побачить усі ці порази його!</span> <span class="verse"><a name="14">14</a>Ушикуйтеся на Вавилон навкруги, всі, хто лука натягує! Стріляйте на нього, стріли не шкодуйте, бо він Господеві згрішив!</span> <span class="verse"><a name="15">15</a>Здійміть крик проти нього навколо! Він дав руку піддатись, стовпи його впали, зруйновані мури його, бо це помста Господня... Помстіться над ним: як зробив він зробіть так йому!</span> <span class="verse"><a name="16">16</a>Повигублюйте і сівача з Вавилону, і того, хто хапає серпа в часі жнив! Через меч переслідника вернуться всі до народу свого, і кожен до краю свого втече.</span> <span class="verse"><a name="17">17</a>Ізраїль вівця розпорошена, що леви погнали її: перший жер його цар асирійський, а останній цей Навуходоносор, цар вавилонський, розтрощив йому кості...</span> <span class="verse"><a name="18">18</a>Тому так промовляє Господь Саваот, Бог Ізраїлів: Ось Я покараю царя вавилонського й землю його, як Я покарав був царя асирійського.</span> <span class="verse"><a name="19">19</a>І верну Я Ізраїля на пасовисько його, і він пастися буде на Кармелі й Башані, і на горі на Єфремовій та на Ґілеаді душа його ситою буде.</span> <span class="verse"><a name="20">20</a>За тих днів й того часу говорить Господь будуть шукати провину Ізраїлеву, та не буде її, і прогріхи Юди, одначе не знайдені будуть вони, бо пробачу тому, кого Я позоставлю!</span> <span class="verse"><a name="21">21</a>На край Чварів подвійних, на нього піди й на мешканців Покарання! Поруйнуй і прокляттям вчини все за ними, говорить Господь, і зроби так усе, як тобі наказав!</span> <span class="verse"><a name="22">22</a>Гуркіт бою в краю та велике спустошення!</span> <span class="verse"><a name="23">23</a>Як побитий й поламаний молот всієї землі! Яким жахом зробивсь Вавилон для народів!</span> <span class="verse"><a name="24">24</a>Я пастку поставив на тебе, і схоплений ти, Вавилоне, хоча ти й не знав! Ти знайдений й схоплений був, бо ставав ти на прю проти Господа!</span> <span class="verse"><a name="25">25</a>Господь відчинив Своє сховище, і вийняв ізвідти знаряддя гніву Свого, це бо зайняття для Господа, Бога Саваота в халдейському краї.</span> <span class="verse"><a name="26">26</a>Ідіть ви на нього із краю землі, відчиніть його клуні, порозкладайте його, як снопи, і вчиніте закляттям його, хай не буде йому позосталого!</span> <span class="verse"><a name="27">27</a>Його всіх волів повбивайте, хай підуть вони на заріз! Горе їм, бо настав їхній день, час навіщення їх!</span> <span class="verse"><a name="28">28</a>Голос тих, що втікають і рятуються із вавилонського краю, щоб звістити на Сіоні про помсту Господа, нашого Бога, про помсту за храма Його.</span> <span class="verse"><a name="29">29</a>Скличте на Вавилона стрільців, усіх, хто лука натягує, табором станьте при ньому навколо, нехай йому втечі не буде! Відплатіте йому згідно з чином його, як зробив він зробіть так йому, бо гордим він став проти Господа, проти Святого Ізраїлевого!</span> <span class="verse"><a name="30">30</a>Тому то його юнаки всі поляжуть на площах його, а військові його того дня всі погинуть, говорить Господь.</span> <span class="verse"><a name="31">31</a>Ось Я проти тебе, о пихо, говорить Господь, Бог Саваот, бо день твій прийшов, час тебе покарати!</span> <span class="verse"><a name="32">32</a>І спіткнеться пиха й упаде, і не буде того, хто б підніс її. І огонь по містах його Я запалю, і він пожере всі довкілля його...</span> <span class="verse"><a name="33">33</a>Так говорить Господь Саваот: Сини Ізраїлеві й сини Юдині разом утискувані, і всі, що в полон їх забрали, тримають їх міцно, не хочуть їх випустити.</span> <span class="verse"><a name="34">34</a>Але Викупитель їх сильний, Господь Саваот Йому Ймення! Він конче розсудить їхню справу, щоб землю вспокоїти, а вавилонських мешканців стривожити.</span> <span class="verse"><a name="35">35</a>Меч на халдеїв, говорить Господь, і на мешканців Вавилону, і на князів його, і на його мудреців!</span> <span class="verse"><a name="36">36</a>Меч на ворожбитів і безглуздими стануть, меч на лицарство його і вони полякаються!</span> <span class="verse"><a name="37">37</a>Меч на коні його й на його колесниці, та на всю мішанину народів, яка серед нього, і стануть вони як жінки! Меч на скарби його й пограбовані будуть!</span> <span class="verse"><a name="38">38</a>Посуха на води його, й вони повисихають, бо це край божків, і шаліють вони від бовванів...</span> <span class="verse"><a name="39">39</a>Тому звірі пустинні там будуть сидіти з шакалами, і струсі будуть у ньому сидіти, і не буде заселений він вже навіки, і не буде замешканий він з роду в рід...</span> <span class="verse"><a name="40">40</a>Як Содом та Гоморру й сусідів її Бог був поруйнував, говорить Господь, так ніхто там не буде сидіти, і не буде в нім мешкати чужинцем син людський!</span> <span class="verse"><a name="41">41</a>Ось із півночі прийде народ, і люд великий, і численні царі, вони збуджені будуть із кінців землі:</span> <span class="verse"><a name="42">42</a>Лук та ратище міцно тримають, жорстокі вони й милосердя не мають, їхній голос, як море реве, вони їдуть на конях, на тебе вони вшикувались, як муж на війну, вавилонськая дочко!</span> <span class="verse"><a name="43">43</a>Почув цар вавилонський відомість про них, й опустилися руки йому, обхопив його страх і тремтіння, немов породіллю!...</span> <span class="verse"><a name="44">44</a>Ось підіймається він, немов лев, із темного лісу Йордану на водяні луки, і Я вмент зроблю, що він побіжить геть від них, а хто вибраний буде, того Я поставлю над ними! Бо хто є подібний Мені, і хто покличе Мене перед суд, і хто пастир такий, що перед обличчям Моїм він устоїть?</span> <span class="verse"><a name="45">45</a>Тому то послухайте задум Господній, що на Вавилон Він задумав, і думки Його ті, що на землю халдейську замислив: Поправді кажу вам, найменших з отари потягнуть, і попустошать пасовисько їхнє при них!</span> <span class="verse"><a name="46">46</a>Від розголосу про взяття Вавилону земля задрижить, і почується крик між народами!...</span> </p></div</div></div></body></html>