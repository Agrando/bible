<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 2</strong></div><p><span class="verse"><a name="1">1</a>І було мені слово Господнє, говорячи:</span> <span class="verse"><a name="2">2</a>Іди, і проголоси до вух дочки Єрусалиму, говорячи: Так говорить Господь: Я згадав тобі ласку юнацтва твого, ту любов, коли ти наречена була та за Мною ходила в пустині, в землі незасіяній.</span> <span class="verse"><a name="3">3</a>Ізраїль то святість для Господа, початок врожаю Його. Всі, що їли його, завинили, зло прийде на них, говорить Господь.</span> <span class="verse"><a name="4">4</a>Послухайте слова Господнього, доме Яковів та всі роди дому Ізраїля!</span> <span class="verse"><a name="5">5</a>Так говорить Господь: яку кривду знайшли батьки ваші в Мені, що вони віддалились від Мене й пішли за марнотою, і стали марними?</span> <span class="verse"><a name="6">6</a>І не спитали вони: де Господь, що нас вивів із краю єгипетського, що провадив Він нас по пустині, по землі степовій, повній ям, по краю сухому та темному, по краю, що в ньому ніхто не ходив, і що там не осілась людина?</span> <span class="verse"><a name="7">7</a>І впровадив Я вас до родючого Краю, щоб їсти плоди його й добра його. І ви прибули й занечистили землю Мою, і зробили гидотою спадщину Мою...</span> <span class="verse"><a name="8">8</a>Священики не повіли: де Господь? А ті, хто тримає Закона, Мене не пізнали, і пастирі повідпадали від Мене, а пророки Ваалом пророкували, та за тими пішли, хто вам не допоможе...</span> <span class="verse"><a name="9">9</a>Тому то судитися буду ще з вами, говорить Господь, і з синами синів ваших буду судитись!</span> <span class="verse"><a name="10">10</a>Бо перейдіть острови хіттеян, і побачте, і до Кедару пошліть, та пригляньтеся добре й побачте, чи було там таке, як оце?</span> <span class="verse"><a name="11">11</a>Чи змінив люд богів, хоч не Бог вони? А народ Мій змінив свою славу на те, що не помагає!...</span> <span class="verse"><a name="12">12</a>Здивуйтеся цим, небеса, і затремтіть, і злякайтесь над міру, говорить Господь!</span> <span class="verse"><a name="13">13</a>Бо дві речі лихі Мій народ учинив: покинули Мене, джерело живої води, щоб собі подовбати водозбори, водозбори поламані, що води не тримають.</span> <span class="verse"><a name="14">14</a>Чи Ізраїль Мій раб? Чи він теж кріпак, народжений вдома? Чому ж здобиччю він?</span> <span class="verse"><a name="15">15</a>На нього ревуть левчуки, видають голос свій, і його Край обернули в пустиню, спалили міста його, так що немає мешканця...</span> <span class="verse"><a name="16">16</a>Також сини Мемфіса й Тахпенеса на черепі паслися в тебе.</span> <span class="verse"><a name="17">17</a>Чи ж зробило тобі це не те, що покинув ти Господа, Бога свого, що провадив тебе по дорозі?</span> <span class="verse"><a name="18">18</a>І тепер що тобі до дороги в Єгипет? Щоб пити воду з Шіхору? І що тобі до дороги в Ашшур? Щоб пити воду з Ріки?</span> <span class="verse"><a name="19">19</a>Хай карає тебе твоє зло, і відступства твої хай картають тебе, і пізнай та побач, що лихе та гірке це, що кинув ти Господа, Бога свого, і страху Мого над тобою нема, говорить Господь, Бог Саваот.</span> <span class="verse"><a name="20">20</a>Бо віддавна зламала ти, дочко Сіону, ярмо своє, пірвала свої поворозки й сказала: Не буду служити! Бо на кожному взгір'ї високому, і під кожним зеленим деревом ти клалась блудницею...</span> <span class="verse"><a name="21">21</a>А Я ж посадив був тебе виноградом добірним, увесь він насіння правдиве! І як ти змінилась Мені на виродка винограду чужого?</span> <span class="verse"><a name="22">22</a>Тому то хоч би ти й помилася лугом, і мила багато собі зажила б, проте плямою буде вина твоя перед обличчям Моїм, говорить Господь Бог!</span> <span class="verse"><a name="23">23</a>Як ти зможеш сказати: Я не стала нечистою, за Ваалами я не ходила? Подивись на дорогу свою, у долині, чого ти наробила, пустотлива верблюдко, що крутиш дороги свої!</span> <span class="verse"><a name="24">24</a>Ти як дика ослиця, яка до пустині привикла, що вітер втягає в жаданні своєї душі, хто заверне її в час її похотливости? Усі, хто шукає її, не помучаться, знайдуть її в її місяці!</span> <span class="verse"><a name="25">25</a>Стримуй ногу свою, щоб не бути їй босою, і від прагнення горло своє. А ти кажеш: Пропало, вже ні, бо я покохала чужих і за ними піду...</span> <span class="verse"><a name="26">26</a>Як для злодія сором, коли буде зловлений, так себе осоромив Ізраїлів дім, вони та царі їхні, їхні зверхники, й їхні священики, й їхні пророки,</span> <span class="verse"><a name="27">27</a>що говорять до дерева: Ти батько мій, а до каменя: Ти мене породив. Бо до Мене вони повернулись плечима, а не обличчям, а за час свого лиха говорять: Устань та спаси нас!</span> <span class="verse"><a name="28">28</a>А де ж твої боги, яких наробив ти собі? Хай устануть вони, якщо можуть спасти тебе в час твого лиха, бож в тебе богів, скільки міст твоїх, Юдо!</span> <span class="verse"><a name="29">29</a>Чого вам зо Мною змагатися? Усі ви відпали від Мене, говорить Господь.</span> <span class="verse"><a name="30">30</a>Надармо Я бив синів ваших, науки вони не взяли, а ваших пророків ваш меч поз'їдав, немов лев той винищувач!</span> <span class="verse"><a name="31">31</a>О ви, покоління, почуйте це слово Господнє: Чи пустинею був для Ізраїля Я? Чи може землею великої темряви? Чому ж каже народ Мій: Ми вільно буяємо, вже не прийдемо до Тебе?</span> <span class="verse"><a name="32">32</a>Чи панна забуде оздобу свою, наречена про стрічки свої? А народ Мій про Мене забув незчисленні вже дні!</span> <span class="verse"><a name="33">33</a>Як ти вправно дорогу свою повела, щоб шукати кохання! Тому то дороги свої призвичаїла ти до злочинства,</span> <span class="verse"><a name="34">34</a>і навіть на полах одежі твоєї знаходиться кров душ убогих невинних, яких не зловила на вчинку гарячому, але понад усім тим</span> <span class="verse"><a name="35">35</a>ти кажеш: Невинна я, Його гнів відвернувся від мене направду... Ось Я буду змагатись з тобою за те, що ти кажеш: Я не прогрішила!</span> <span class="verse"><a name="36">36</a>Нащо тиняєшся ти, і міняєш дорогу свою? Таж ти посоромлена будеш Єгиптом, як ти посоромлена від Асирії!</span> <span class="verse"><a name="37">37</a>І звідти ти вийдеш, заламуючи свої руки на своїй голові, бо повідкидав Господь тих, на кого ти надіялася, і не будеш ти мати в них успіху...</span> </p></div</div></div></body></html>