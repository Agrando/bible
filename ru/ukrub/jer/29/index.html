<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 29</strong></div><p><span class="verse"><a name="1">1</a>А оце слова листа, якого пророк Єремія послав з Єрусалиму до залишку старших, і до священиків, і до пророків, і до всього народу, що його вигнав Навуходоносор з Єрусалиму до Вавилону, в неволю,</span> <span class="verse"><a name="2">2</a>по виході царя Єхонії й матері царя та евнухів, князів Юди та Єрусалиму, і майстрів та слюсарів Єрусалиму,</span> <span class="verse"><a name="3">3</a>через Ел'асу, Шафанового сина, та Ґемарію, сина Хілкійїного, яких послав Седекія, цар Юди, до Навуходоносора, царя вавилонського, до Вавилону, говорячи:</span> <span class="verse"><a name="4">4</a>Так говорить Господь Саваот, Бог Ізраїлів, до всього вигнання в неволю, що Я вигнав з Єрусалиму до Вавилону:</span> <span class="verse"><a name="5">5</a>Будуйте доми, і осядьте, і засадіть садки, і споживайте їхній плід!</span> <span class="verse"><a name="6">6</a>Поберіть жінок, і зродіть синів та дочок, і візьміть для ваших синів жінок, а свої дочки віддайте людям, і нехай вони породять синів та дочок, і помножтеся там, і не малійте!</span> <span class="verse"><a name="7">7</a>І дбайте про спокій міста, куди Я вас вигнав, і моліться за нього до Господа, бо в спокої його буде і ваш спокій.</span> <span class="verse"><a name="8">8</a>Бо так промовляє Господь Саваот, Бог Ізраїлів: Нехай не зводять вас ваші пророки, що серед вас, та ваші чарівники, і не прислухуйтеся до ваших снів, що вам сняться.</span> <span class="verse"><a name="9">9</a>Бо лжу вони вам пророкують Ім'ям Моїм, Я їх не посилав, говорить Господь.</span> <span class="verse"><a name="10">10</a>Бо так промовляє Господь: По сповненні семидесяти літ Вавилону Я до вас завітаю, і справджу Своє добре слово про вас, щоб вернути вас до цього місця.</span> <span class="verse"><a name="11">11</a>Бо Я знаю ті думки, які думаю про вас, говорить Господь, думки спокою, а не на зло, щоб дати вам будучність та надію.</span> <span class="verse"><a name="12">12</a>І ви кликатимете до Мене, і підете, і будете молитися Мені, а Я буду прислуховуватися до вас.</span> <span class="verse"><a name="13">13</a>І будете шукати Мене, і знайдете, коли шукатимете Мене всім своїм серцем.</span> <span class="verse"><a name="14">14</a>І Я дамся вам знайти Себе, говорить Господь, і верну вас, і зберу вас зо всіх народів та зо всіх місць, куди Я вигнав був вас, говорить Господь, верну вас до того місця, звідки вас Я був вигнав.</span> <span class="verse"><a name="15">15</a>Якщо ви кажете: Господь поставив нам пророків і в Вавилоні,</span> <span class="verse"><a name="16">16</a>то так говорить Господь до царя, що сидить на Давидовому троні, та до всього народу, що сидить у цьому місті, до ваших братів, що не вийшли з вами на вигнання:</span> <span class="verse"><a name="17">17</a>Так говорить Господь Саваот: Ось Я пошлю на вас меча, голод та моровицю, і дам їх, як обридливі фіґи, яких не їдять через їхню непридатність.</span> <span class="verse"><a name="18">18</a>І буду гнатися за ними мечем, голодом та моровицею, і дам їх на пострах для всіх земних царств, на прокляття, і на остовпіння, і на посміховище, і на ганьбу серед усіх народів, куди Я їх був повиганяв,</span> <span class="verse"><a name="19">19</a>за те, що не слухалися слів Моїх, говорить Господь, що посилав Я до них рабів Моїх пророків, рано та пізно, та не слухали ви, говорить Господь.</span> <span class="verse"><a name="20">20</a>А ви, все вигнання, що послав Я з Єрусалиму до Вавилону, послухайте слова Господнього:</span> <span class="verse"><a name="21">21</a>Так говорить Господь Саваот, Бог Ізраїлів, про Ахава, сина Колаїного, і про Седекію, сина Маасеїного, що неправду пророкують вам Моїм Ім'ям: Ось Я віддам їх у руку Навуходоносора, царя вавилонського, і він повбиває їх на ваших очах!</span> <span class="verse"><a name="22">22</a>І візьметься від них прокляття для всього Юдиного вигнання, що в Вавилоні, говорячи: Нехай учинить тебе Господь, як Седекію та як Ахава, яких вавилонський цар пік на огні,</span> <span class="verse"><a name="23">23</a>за те, що вони зробили огиду в Ізраїлі, і перелюб чинили з жінками своїх ближніх, і говорили ложне слово Ім'ям Моїм, чого Я не звелів їм, а Я відаю це, і Я свідок цьому, говорить Господь.</span> <span class="verse"><a name="24">24</a>А до Шемаї нехеламітянина скажеш, говорячи:</span> <span class="verse"><a name="25">25</a>Так говорить Господь Саваот, Бог Ізраїлів, кажучи: За те, що ти своїм ім'ям посилав листи до всього народу, що в Єрусалимі, і до священика Цефанії, Маасеїного сина, і до всіх священиків, говорячи:</span> <span class="verse"><a name="26">26</a>Господь тебе дав за священика замість священика Єгояди, щоб бути наглядачем у Господньому домі для кожного чоловіка, що божевільний і що вдає пророка, і даси його до в'язниці, а на шию кайдани надінеш.</span> <span class="verse"><a name="27">27</a>А тепер, чому ти не скартав Єремію з Анатоту, що вдає з себе пророка?</span> <span class="verse"><a name="28">28</a>Бо він послав до нас, до Вавилону, говорячи: Довге воно, вигнання! Будуйте доми, і осядьте, і засадіть садки, і споживайте їхній плід!</span> <span class="verse"><a name="29">29</a>І священик Цефанія прочитав цього листа вголос пророкові Єремії.</span> <span class="verse"><a name="30">30</a>І було слово Господнє до Єремії, говорячи:</span> <span class="verse"><a name="31">31</a>Пошли всьому вигнанню, говорячи: Так говорить Господь про нехеламітянина Шемаю: За те, що вам пророкував Шемая, хоч Я не посилав його, і зробив, щоб ви надіялись на неправду,</span> <span class="verse"><a name="32">32</a>тому так промовляє Господь: Ось Я покараю нехеламітянина Шемаю та насіння його: не буде в нього нікого, хто сидів би серед цього народу, і не побачить він добра, яке Я зроблю для народу Свого, говорить Господь, бо про відступство від Господа говорив він!</span> </p></div</div></div></body></html>