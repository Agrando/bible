<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 37</strong></div><p><span class="verse"><a name="1">1</a>І зацарював цар Седекія, син Йосійїн, замість Конії, сина Єгоякимового, якого зробив царем Навуходоносор, цар вавилонський, в Юдиному краї.</span> <span class="verse"><a name="2">2</a>Та не послухався ані він, ані його раби, ані народ Краю слів Господа, які Він говорив через пророка Єремію.</span> <span class="verse"><a name="3">3</a>І послав цар Седекія Єгухала, сина Шелеміїного, і священика Цефанію, сина Маасеїного, до пророка Єремії, говорячи: Помолися за нас до Господа, Бога нашого!</span> <span class="verse"><a name="4">4</a>А Єремія тоді ще вільно ходив серед народу, бо не дали його ще до в'язниці.</span> <span class="verse"><a name="5">5</a>А фараонове військо вийшло з Єгипту. І почули вістку про них халдеї, що облягали Єрусалим, і відійшли від Єрусалиму.</span> <span class="verse"><a name="6">6</a>І було слово Господнє до пророка Єремії, говорячи:</span> <span class="verse"><a name="7">7</a>Так промовив Господь, Бог Ізраїлів: Так скажете до Юдиного царя, що послав вас до мене поспитати мене: Ось фараонове військо, що вийшло вам на поміч, вернеться до свого краю, до Єгипту.</span> <span class="verse"><a name="8">8</a>А халдеї знову вернуться, і будуть воювати з цим містом, і здобудуть його, та й спалять його огнем.</span> <span class="verse"><a name="9">9</a>Так говорить Господь: Не обманюйте своїх душ, говорячи: Халдеї конче підуть від нас, бо не підуть вони.</span> <span class="verse"><a name="10">10</a>Бо якщо б ви побили все халдейське військо, що з вами воює, а з них залишилися б тільки ранені, то встане кожен із намету свого, і спалять це місто огнем...</span> <span class="verse"><a name="11">11</a>І сталося, коли халдейське військо відступило від Єрусалиму перед фараоновим військом,</span> <span class="verse"><a name="12">12</a>то вийшов Єремія з Єрусалиму, щоб піти до Веніяминового краю, і щоб сховатися там серед народу.</span> <span class="verse"><a name="13">13</a>Та коли він був біля Веніяминової брами, то був там начальник сторожі, а ім'я йому Їрійя, син Шелемеї, сина Хананіїного. І схопив він пророка Єремію, говорячи: Ти переходиш до халдеїв!</span> <span class="verse"><a name="14">14</a>А Єремія відказав: Неправда, я не переходжу до халдеїв! Та не послухав той його; і схопив Їрійя Єремію, і попровадив його до зверхників.</span> <span class="verse"><a name="15">15</a>І розгнівалися зверхники на Єремію, і побили його, та й віддали його до в'язниці в домі писаря Єгонатана, бо його зробили за в'язничний дім.</span> <span class="verse"><a name="16">16</a>І зійшов Єремія до темничної ями та до підвалу, і сидів там Єремія багато днів...</span> <span class="verse"><a name="17">17</a>І послав цар Седекія, і взяв його. І спитав його цар у своїм домі таємно й сказав: Чи є слово від Господа? І Єремія відказав: Є. І далі сказав: Ти будеш відданий в руку вавилонського царя...</span> <span class="verse"><a name="18">18</a>І сказав Єремія до царя Седекії: Що я згрішив тобі й рабам твоїм та цьому народові, що ви віддали мене до в'язниці?</span> <span class="verse"><a name="19">19</a>І де ваші пророки, що вам пророкували, говорячи: Цар вавилонський не прийде на вас та на Край цей?</span> <span class="verse"><a name="20">20</a>А тепер послухай, пане мій царю: хай упаде моє благання перед обличчя твоє, і не вертай мене до дому писаря Єгонатана, щоб не помер я там!...</span> <span class="verse"><a name="21">21</a>І наказав цар Седекія, й Єремію вмістили в подвір'ї в'язниці, і давали йому буханець хліба на день з вулиці пекарів, аж поки не скінчився ввесь хліб у місті. І сидів Єремія в подвір'ї в'язниці.</span> </p></div</div></div></body></html>