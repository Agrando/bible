<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>На Моава. Так каже Господь Саваот, Бог Ізраїлів: Горе місту Нево, бо воно поруйноване; Кір'ятаїм посоромлений, здобутий; посоромлений Замок високий, заляканий...</span> <span class="verse"><a name="2">2</a>Нема більше слави Моаву! У Хешбоні лихе вимишляють на нього: Ходімо, і витнім його із народу! Теж, Мадмене, замовкнеш і ти: за тобою йде меч!</span> <span class="verse"><a name="3">3</a>Чути крик із Горонаїму: Руїна й нещастя велике!</span> <span class="verse"><a name="4">4</a>Моав поруйнований, крик підняли аж до Цоару,</span> <span class="verse"><a name="5">5</a>бо ходом в Лухіт підуть догори з великим плачем, бо на збіччі Горонаїму чути крик боязкий про руїну...</span> <span class="verse"><a name="6">6</a>Утікайте, рятуйте хоч душу свою, і станете, мов отой верес в пустині!</span> <span class="verse"><a name="7">7</a>Бо за те, що надіявся ти на вчинки свої та на скарби свої, ти також будеш узятий, і піде Кемош до полону, а разом із ним його священики та його зверхники...</span> <span class="verse"><a name="8">8</a>І прийде руїна до кожного міста, і не буде врятоване жодне із них, і загине долина, й погублена буде рівнина, бо так говорив був Господь!...</span> <span class="verse"><a name="9">9</a>Дайте крила Моаву, і він відлетить, і міста його стануть спустошенням, так що не буде мешканця у них...</span> <span class="verse"><a name="10">10</a>Проклятий, хто робить роботу Господню недбало, і проклятий, хто від крови на меча свого стримує!</span> <span class="verse"><a name="11">11</a>Спокійний Моав від юнацтва свого, і мирний на дріжджах своїх, і не лито із посуду в посуд його, і він на вигнання не йшов, тому в нім його смак позостався, а запах його не змінився.</span> <span class="verse"><a name="12">12</a>Тому то ось дні настають, говорить Господь, і пошлю Я на нього розливачів, і його розіллють, і посуд його опорожнять, і дзбанки його порозбивають!...</span> <span class="verse"><a name="13">13</a>І за Кемоша Моав посоромлений буде, як Ізраїлів дім посоромлений був за Бет-Ел, за місце надії своєї.</span> <span class="verse"><a name="14">14</a>Як говорите ви: Ми хоробрі та сильні до бою?</span> <span class="verse"><a name="15">15</a>Попустошений буде Моав, і до міст його ворог підійметься, і підуть добірні його юнаки на заріз, каже Цар, що Господь Саваот Йому Ймення...</span> <span class="verse"><a name="16">16</a>Близький похід нещастя Моава, а лихо його дуже квапиться...</span> <span class="verse"><a name="17">17</a>Співчувайте йому, всі довкілля його, і всі, хто ім'я його знає, скажіть: Як зламалося сильне це берло, ця палиця пишна!</span> <span class="verse"><a name="18">18</a>Спустися зо слави своєї, і всядься в пустині, о мешканко, дочко Дівону, бо спустошник Моава до тебе прийшов, і понищив твердині твої!</span> <span class="verse"><a name="19">19</a>Стань на дорозі й чекай, мешканко Ароеру, питай втікача та врятовану, кажи: Що це сталося?</span> <span class="verse"><a name="20">20</a>Моав посоромлений, бо розтрощений він, ридайте та плачте, і звістіте в Арноні, що Моав попустошений!</span> <span class="verse"><a name="21">21</a>І суд ось прийшов на рівнинний цей край, на Холон й на Ягцу, і на Мефаат,</span> <span class="verse"><a name="22">22</a>і на Дівон, і на Нево, і на Бет-Дівдатаїм,</span> <span class="verse"><a name="23">23</a>і на Кір'ятаїм, і на Бет-Ґамул, і на Бет-Меон,</span> <span class="verse"><a name="24">24</a>і на Керіййот, і на Боцру, і на всі міста моавського краю, далекі й близькі...</span> <span class="verse"><a name="25">25</a>І відтятий Моавові ріг, і рамено його розтрощене, говорить Господь.</span> <span class="verse"><a name="26">26</a>Упійте його, бо пишавсь проти Господа він, і він з плюскотом упаде до блювоти своєї, і станеться й він посміховиськом!...</span> <span class="verse"><a name="27">27</a>І чи ж для тебе Ізраїль не був посміховиськом цим? Хіба серед злодіїв був знайдений він, що ти скільки говориш про нього, то все головою хитаєш?</span> <span class="verse"><a name="28">28</a>Покиньте міста, й пробувайте на скелі, мешканці Моава, і будьте, немов та голубка, що над краєм безодні гніздиться!</span> <span class="verse"><a name="29">29</a>Ми чули про гордість Моава, що чванливий він дуже, про надутість його і його гордування, про бундючність його та пиху його серця.</span> <span class="verse"><a name="30">30</a>Я знаю, говорить Господь, про зухвальство його, і про його балачки безпідставні, робили вони неслухняне!</span> <span class="verse"><a name="31">31</a>Ридаю тому над Моавом, і кричу за Моавом усім, зідхаю над людьми Кір-Хересу...</span> <span class="verse"><a name="32">32</a>Більш як за Язером Я плакав, Я плакатиму за тобою, винограднику Сівми! Галузки твої перейшли аж за море, досягли аж до моря Язера. Спустошник напав на осінній твій плід, і на винобрання твоє,</span> <span class="verse"><a name="33">33</a>і забрана буде потіха твоя та радість твоя з виноградника й з краю Моава, і вино із чавила спиню! Не буде топтати топтач, радісний крик при збиранні не буде вже радісним криком збирання...</span> <span class="verse"><a name="34">34</a>Від крику Хешбону аж до Ел'але, аж до Ягацу нестися буде їхній голос, від Цоару аж до Горонаїму, до Еґлат-Шелішійї, бо й вода із Німріму пустинею стане...</span> <span class="verse"><a name="35">35</a>І вигублю Я із Моава, говорить Господь, того, хто для жертов виходить на пагірок, і богові кадить своєму.</span> <span class="verse"><a name="36">36</a>Тому стогне серце Моє за Моавом, немов та сопілка, і стогне серце Моє, як сопілка, за людьми Кір-Хересу, бо погинули ті, хто багатство набув!...</span> <span class="verse"><a name="37">37</a>Тому кожна голова облисіла, і кожна борода обстрижена, на руках у всіх порізи жалоби, і на стегнах верета...</span> <span class="verse"><a name="38">38</a>На всіх дахах Моава й на площах його самий лемент, бо розбив Я Моава, мов посуд, якого не люблять, говорить Господь...</span> <span class="verse"><a name="39">39</a>Як він розтощений плачуть, як ганебно Моав утікав, і як він посоромлений! І Моав став за посміх та пострах для всього довкілля його!</span> <span class="verse"><a name="40">40</a>Бо так промовляє Господь: Ось він, як орел, прилетить, і крила свої над Моавом розгорне,</span> <span class="verse"><a name="41">41</a>міста будуть взяті, й твердині захоплені... І того дня стане серце лицарства Моава, як серце жони-породіллі!</span> <span class="verse"><a name="42">42</a>І з народів Моав буде вигублений, бо пишавсь проти Господа він...</span> <span class="verse"><a name="43">43</a>Страх, та безодня, та пастка на тебе, мешканче Моава! говорить Господь.</span> <span class="verse"><a name="44">44</a>Хто від страху втече, той в безодню впаде, хто ж з безодні підійметься, той буде схоплений в пастку... Бо спроваджу на нього, на того Моава, рік їхньої кари, говорить Господь.</span> <span class="verse"><a name="45">45</a>Втікачі знесилені будуть ставати у тіні Хешбону, бо вийде огонь із Хешбону, а полум'я з-поміж Сигону, і поїсть край волосся на скроні Моаву та череп синів галасливих...</span> <span class="verse"><a name="46">46</a>Горе, Моаве, тобі! Загинув Кемошів народ, бо сини твої взяті в полон, твої ж дочки в неволю!...</span> <span class="verse"><a name="47">47</a>І верну Я Моавові долю наприкінці днів, говорить Господь. Аж досі суд на Моава.</span> </p></div</div></div></body></html>