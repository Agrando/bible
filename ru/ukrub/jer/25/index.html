<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 25</strong></div><p><span class="verse"><a name="1">1</a>Слово, що було до Єремії про ввесь народ Юдин за четвертого року Єгоякима, сина Йосіїного, царя Юдиного це перший рік Навуходоносора, царя вавилонського,</span> <span class="verse"><a name="2">2</a>що його сказав пророк Єремія про ввесь Юдин народ та до всіх мешканців Єрусалиму, говорячи:</span> <span class="verse"><a name="3">3</a>Від тринадцятого року Йосії, Амонового сина, царя Юдиного, і аж до цього дня, це вже двадцять і три роки, було слово Господнє до мене. І говорив я до вас, говорячи пильно, та не слухали ви.</span> <span class="verse"><a name="4">4</a>І посилав Господь до вас усіх Своїх рабів пророків, рано та пізно, та не слухали ви, і не нахилили свого уха, щоб послухати.</span> <span class="verse"><a name="5">5</a>А вони говорили: Верніться кожен зо своєї злої дороги та зо зла ваших учинків, і сидіть на тій землі, яку Господь дав вам та вашим батькам відвіку й аж навіки.</span> <span class="verse"><a name="6">6</a>І не ходіть за іншими богами, щоб служити їм та щоб вклонятися їм, і не гнівіть Мене роботою ваших рук, і Я не вчиню вам лихого.</span> <span class="verse"><a name="7">7</a>Та ви не прислухалися до Мене, говорить Господь, щоб не гнівити Мене чином рук своїх, на зло собі.</span> <span class="verse"><a name="8">8</a>Тому так промовляє Господь Саваот: За те, що ви не слухалися слів Моїх,</span> <span class="verse"><a name="9">9</a>ось Я пошлю й позбираю всі північні роди, говорить Господь, пошлю до Навуходоносора, царя вавилонського, Мого раба, і наведу їх на Край цей, і на мешканців його та на всіх цих народів навколо, і вчиню їх закляттям, і оберну їх на страхіття, і на посміховище, і на вічні руїни.</span> <span class="verse"><a name="10">10</a>І Я вигублю в них голос радісний та голос веселий, голос молодого та голос молодої, гуркіт жорен та світло світильника...</span> <span class="verse"><a name="11">11</a>І стане цей край руїною, спустошенням, а ці народи будуть служити вавилонському цареві сімдесят літ!</span> <span class="verse"><a name="12">12</a>І станеться, як сповниться сімдесят літ, покараю Я вавилонського царя та цей люд, говорить Господь, за їхню провину, та халдейський край, й оберну його на вічне спустошення.</span> <span class="verse"><a name="13">13</a>І спроваджу на цей край всі Мої слова, що Я говорив був проти нього, усе, що написане в цій книзі, що пророкував Єремія про всі народи.</span> <span class="verse"><a name="14">14</a>Бо їх поневолять численні народи та великі царі, і Я надолужу їм за їхнім чином та за ділом їхніх рук.</span> <span class="verse"><a name="15">15</a>Бо так промовляє до мене Господь, Бог Ізраїлів: Візьми з Моєї руки келіха вина цього гніву, і напоїш ним усі народи, до яких посилаю тебе.</span> <span class="verse"><a name="16">16</a>І будуть вони пити, і будуть хитатися, стратять розум через меча, що Я посилаю між них...</span> <span class="verse"><a name="17">17</a>І взяв я келіха з Господньої руки, і напоїв усі народи, до яких Господь висилав мене:</span> <span class="verse"><a name="18">18</a>Єрусалим та міста Юди, і царів його та правителів його, щоб віддати їх на руїну, на страхіття, на посміховище та на прокляття, як цього дня,</span> <span class="verse"><a name="19">19</a>фараона, царя єгипетського, і рабів його, і правителів його, та ввесь його народ,</span> <span class="verse"><a name="20">20</a>і всю мішанину народів Єгипту, і всіх царів краю Уц, і всіх царів филистимського краю, і Ашкелон, і Аззу, і Екрон, і решту Ашдоду,</span> <span class="verse"><a name="21">21</a>Едома й Моава та синів Аммона,</span> <span class="verse"><a name="22">22</a>і всіх царів Тиру, і всіх царів Сидону, і всіх царів островів, що на тому боці моря,</span> <span class="verse"><a name="23">23</a>і Дедана, і Тему, і Буза, і всіх, що волосся довкола стрижуть,</span> <span class="verse"><a name="24">24</a>і всіх царів Арабії, і всіх царів мішаних народів, що пробувають у пустині,</span> <span class="verse"><a name="25">25</a>і всіх царів Зімрі, і всіх царів Еламу, і всіх царів Мідії,</span> <span class="verse"><a name="26">26</a>і всіх царів півночі, близьких та далеких один від одного, і всі царства землі, що на земній поверхні, а цар Шешаху буде пити по них.</span> <span class="verse"><a name="27">27</a>І скажеш до них: Так говорить Господь Саваот, Бог Ізраїлів: Пийте й впивайтеся, і виметуйте, і падайте та не вставайте перед мечем, що Я посилаю між вас.</span> <span class="verse"><a name="28">28</a>І буде, коли не захочуть вони взяти келіха з твоєї руки на пиття, то промовиш до них: Так говорить Господь Саваот: Конче будете пити!</span> <span class="verse"><a name="29">29</a>Бо ось у місті, що там було кликане Ймення Моє, зачинаю чинити лихе, а чи ви не покарані будете? Покарані будете, бо Я кличу меча на всіх мешканців Краю, говорить Господь Саваот!</span> <span class="verse"><a name="30">30</a>А ти пророкувати їм будеш усі ці слова, й до них скажеш: Господь загримить з височини, і з мешкання святого Свого Свій голос подасть! Загримить на оселю Свою, кликне Він, мов чавильники ті винограду, відповість усім мешканцям земним!</span> <span class="verse"><a name="31">31</a>Дійде гомін до краю землі, бо в Господа пря із народами, Він буде судити кожне тіло і несправедливих віддасть їхньому мечеві, говорить Господь.</span> <span class="verse"><a name="32">32</a>Так говорить Господь Саваот: Ось лихо виходить від люду до люду, і буря велика пробудиться з кінців землі,</span> <span class="verse"><a name="33">33</a>і будуть побиті від Господа в день той лежати від краю землі й аж до краю землі: не будуть оплакувані, і не будуть позбирані, і не будуть поховані, гноєм стануть вони на поверхні землі!...</span> <span class="verse"><a name="34">34</a>Ридайте, о пастирі, та голосіть, і валяйтесь у попелі, проводирі ви отари, бо виповнились ваші дні для зарізу, і вас розпорошу, і впадете, немов дорога та посудина!...</span> <span class="verse"><a name="35">35</a>І не матимуть пастирі захисту, а проводирі череди утікання...</span> <span class="verse"><a name="36">36</a>І чути крик пастирів, і лемент тих проводирів череди, бо пустошить Господь їхню череду,</span> <span class="verse"><a name="37">37</a>і попустошені мирні пасовиська через палання Господнього гніву...</span> <span class="verse"><a name="38">38</a>Він покинув, як лев свою пущу, бо стався страхіттям їхній Край через меча гнобителя, і через запал гніву Його...</span> </p></div</div></div></body></html>