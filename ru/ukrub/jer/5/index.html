<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Помандруйте по вулицях Єрусалиму, і розгляньтеся та розпізнайте, і на майданах його пошукайте: чи не знайдете там людини, чи нема там такого, що чинить за правом, що правди шукає, то Я їм пробачу!</span> <span class="verse"><a name="2">2</a>Коли ж вони кажуть: Як живий Господь, то справді клянуться неправдою.</span> <span class="verse"><a name="3">3</a>Хіба ж очі Твої не для правди, о Господи? Уразив Ти їх, але їм не болить, понищив Ти їх, та відмовились узяти поуку вони, обличчя свої поробили від скелі твердішими, відмовилися навернутись!</span> <span class="verse"><a name="4">4</a>А Я думав: Це прості лиш люди, безглузді, вони бо не знають дороги Господньої, права Бога свого.</span> <span class="verse"><a name="5">5</a>Піду но собі до вельможних і з ними помовлю, бо знають дорогу Господню вони, право Бога свого, та й вони усі разом зламали ярмо, а шлеї пірвали!</span> <span class="verse"><a name="6">6</a>Тому лев лісовий їх поб'є, погубить їх вовк степовий, пантера чигає на їхні міста: кожен, хто вийде із них, пошматований буде, бо помножились їхні гріхи, їхні відступства численними стали!</span> <span class="verse"><a name="7">7</a>Хіба через це Я пробачу тобі: твої діти Мене полишили, і присягаються тим, хто не Бог. Я їх нагодував, а вони чужоложать і натовпом ходять до дому блудниці,</span> <span class="verse"><a name="8">8</a>волочаться, мов жеребці відгодовані: кожен ірже до жони свого ближнього...</span> <span class="verse"><a name="9">9</a>Чи ж оцього Я не покараю? говорить Господь. І хіба над народом, як цей, не помститься душа Моя?</span> <span class="verse"><a name="10">10</a>Зберіться на мури його та й понищте, але не вчиняйте кінця їм! Усуньте підпори його, бо вони не для Господа,</span> <span class="verse"><a name="11">11</a>бо зраджуючи, Мене зрадив Ізраїлів дім та дім Юдин, говорить Господь.</span> <span class="verse"><a name="12">12</a>Вони відцуралися Господа та говорили: Немає Його, й зло не прийде на нас, ні меча, ані голоду ми не побачимо!</span> <span class="verse"><a name="13">13</a>А пророки поробляться вітром, і немає в них слова Господнього, отак їм пороблено буде!</span> <span class="verse"><a name="14">14</a>Тому вирікає отак Господь Бог Саваот: За те, що говорите слово таке, ось Я в уста твої вкладу слово Своє за огонь, а народ цей то дрова, і він пожере їх!</span> <span class="verse"><a name="15">15</a>Ось Я приведу іздалека народа на вас, о доме Ізраїлів, каже Господь, це сильний народ, стародавній це люд, люд, що мови його ти не знаєш, і не зрозумієш, що він говоритиме.</span> <span class="verse"><a name="16">16</a>Його сагайдак, як відчинений гріб, усі хоробрі вони.</span> <span class="verse"><a name="17">17</a>І він пожере твоє жниво та хліб твій, поїсть він синів твоїх та дочок твоїх, худобу дрібну та худобу велику твою пожере, з'їсть твого виноградника й фіґу твою, понищить мечем твердинні міста твої, на які ти надієшся...</span> <span class="verse"><a name="18">18</a>Та й за тих днів, говорить Господь, не зроблю Я із вами кінця!</span> <span class="verse"><a name="19">19</a>І буде, як скажуть: За що Господь, Бог наш зробив нам усе це? то ти скажеш до них: Як Мене ви покинули, і служите в вашому краї богам чужоземним, так чужинцям служити ви будете в краї не вашому!...</span> <span class="verse"><a name="20">20</a>Сповістіть в домі Якова це, та оголосіть це в Юдеї, говорить Господь.</span> <span class="verse"><a name="21">21</a>Почуй же оце, ти народе безумний й безсердий, який має очі й не бачить, має вуха й не чує!</span> <span class="verse"><a name="22">22</a>Чи Мене ви боятись не будете, каже Господь, чи тремтіти не будете перед лицем Моїм? Мене, що пісок поклав за границю для моря, за вічну межу, якої воно не перейде: хоч повстануть, та не переможуть, і шумітимуть хвилі його, але не переступлять її!</span> <span class="verse"><a name="23">23</a>А серце в народа цього неслухняне та непокірне, відпали вони та й пішли.</span> <span class="verse"><a name="24">24</a>І не сказали вони в своїм серці: Біймося ж Господа, нашого Бога, який дає дощ, дощ ранній та пізній часу його, стереже нам уставлені тижні для жнив.</span> <span class="verse"><a name="25">25</a>Ваші провини оце відхилили, а ваші гріхи від вас стримали цеє добро.</span> <span class="verse"><a name="26">26</a>Бо в народі Моєму безбожники є, чигають вони, немов той птахолов, вони сітки розставили, хапають людей...</span> <span class="verse"><a name="27">27</a>Як клітка, наповнена птахами, так доми їхні повні омани, тому повиростали та збагатились вони!</span> <span class="verse"><a name="28">28</a>Потовстіли вони та погладшали, переступають також міру злого, справедливо вони не судили сирітського суду, і мають поводження! і не помагають убогим у їхній справі.</span> <span class="verse"><a name="29">29</a>Чи ж оцього Я не покараю? говорить Господь. І хіба над народом, як цей, не помститься душа Моя?</span> <span class="verse"><a name="30">30</a>Чудне та страшне стало в краї:</span> <span class="verse"><a name="31">31</a>пророки віщують неправду, при помочі їхній панують священики, і народ Мій оце так кохає! І що зробите ви, як кінець тому прийде?</span> </p></div</div></div></body></html>