<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/jer/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/jer">Jeremiah</a> &gt <strong>Chapter 51</strong></div><p><span class="verse"><a name="1">1</a>Так говорить Господь: Ось Я бурю збуджу на отой Вавилон та на мешканців серця повстанців на Мене.</span> <span class="verse"><a name="2">2</a>І на Вавилон Я пошлю віяча, і розвіють його, і випорожнять його край, бо оточать його у день зла.</span> <span class="verse"><a name="3">3</a>Нехай лука свого напинає стрілець проти того, хто й собі напинає, проти того, хто своїм панцерем чваниться! І не змилуйтеся над його юнаками, закляттям учиніть усе військо його!</span> <span class="verse"><a name="4">4</a>І попадають вбиті в халдейському краї, і попробивані на його вулицях...</span> <span class="verse"><a name="5">5</a>Бо Ізраїль та Юда не вдівець він по Бозі своєму, по Господу Саваоту, та наповнився край їхній гріхом проти Святого Ізраїлевого.</span> <span class="verse"><a name="6">6</a>Утікайте з-серед Вавилону, і кожен урятовуйте душу свою! За провину його не погиньте, бо це Господеві час помсти, Він дасть відповідну заплату йому!</span> <span class="verse"><a name="7">7</a>Вавилон у Господній руці золотая це чаша, що всю землю напоювала: народи впивались вином тим його, тому пошаліли народи!</span> <span class="verse"><a name="8">8</a>Несподівано впав Вавилон і зруйнований він! Візьміте бальзаму для болю його, може буде загоєний він!</span> <span class="verse"><a name="9">9</a>Вавилон лікували, та він не був вилікуваний, покиньте його, і підемо кожен до краю свого, бо присуд його досягнув до небес, і дійшов аж до хмар!...</span> <span class="verse"><a name="10">10</a>Вивів Господь справедливості наші, прийдіть, і розповімо на Сіоні про чин оцей Господа, нашого Бога!</span> <span class="verse"><a name="11">11</a>Вигостріть стріли, візьміте щити! Збудив Господь духа мідійських царів, бо на Вавилон Його задум, понищити його, бо це помста Господня, помста за храма Його!</span> <span class="verse"><a name="12">12</a>Проти мурів Вавилону підійміте прапора, сторожу зміцніть, сторожів порозставляйте, і чати поставте, бо Господь і задумав, і зробив, що Він говорив був на мешканців Вавилону.</span> <span class="verse"><a name="13">13</a>О ти, що живеш над великими водами, що маєш скарбів багатенно, кінець твій прийшов, міра твоєї захланности!</span> <span class="verse"><a name="14">14</a>Господь Саваот присягав був душею Своєю: наповню людьми тебе, мов сараною, і на тебе вони крик військовий підіймуть!</span> <span class="verse"><a name="15">15</a>Своєю Він силою землю вчинив, Своєю премудрістю міцно поставив вселенну, і небо розтяг Своїм розумом.</span> <span class="verse"><a name="16">16</a>Як голос Його забринить, у небесах шумлять води, а коли підіймає Він хмари із краю землі, коли із дощем чинить блискавки та випроваджує вітер зо сховищ Своїх,</span> <span class="verse"><a name="17">17</a>тоді кожна людина в знанні туманіє, усяк золотар посоромлений через боввана, бо відлив його це неправда, і немає в них духа!</span> <span class="verse"><a name="18">18</a>Марнота вони, вони праця на сміх, в час навіщення їх вони згинуть!</span> <span class="verse"><a name="19">19</a>Не така, як оці, частка Яковова, бо все це Він створив, і Ізраїль племено спадщини Його, Господь Саваот Йому Ймення!</span> <span class="verse"><a name="20">20</a>Ти Мій молот, знаряддя військове, тобою поб'ю Я народи, і тобою Я вигублю царства!</span> <span class="verse"><a name="21">21</a>І тобою поб'ю Я коня й верхівця, і тобою поб'ю колесницю й її візника!</span> <span class="verse"><a name="22">22</a>І тобою поб'ю чоловіка та жінку, старого та хлопця тобою поб'ю, і тобою поб'ю юнака та дівчину!</span> <span class="verse"><a name="23">23</a>І тобою поб'ю пастуха й його стадо, і тобою поб'ю селянина та запряг його, і тобою поб'ю Я намісників та їхніх заступників!</span> <span class="verse"><a name="24">24</a>І Я відплачу Вавилонові і всім мешканцям халдеїв усе їхнє зло, що зробили в Сіоні на ваших очах, промовляє Господь!</span> <span class="verse"><a name="25">25</a>Оце Я на тебе, о горо ти згубна, говорить Господь, що всю землю ти губиш! І руку Свою простягну над тобою, і зо скель тебе скину, і зроблю горою горючою!</span> <span class="verse"><a name="26">26</a>І не братимуть з тебе наріжного каменя, ані каменя на підвалини, бо спустошенням вічним ти станеш, говорить Господь...</span> <span class="verse"><a name="27">27</a>Підійміте прапор на землі, засурміть у сурму між народами, приготуйте народи на бій проти нього, покличте на нього царства Арарату, Мінні та Ашкеназу, призначте гетьмана над ними, коней спровадьте, немов ту шорстку сарану!</span> <span class="verse"><a name="28">28</a>Приготуйте на бій проти нього народи, царів Мідії, намісників її та всіх її заступників, та ввесь край панування її!</span> <span class="verse"><a name="29">29</a>І затряслася земля, і корчитись стала від болю, бо здійснилися задуми Господа на Вавилон, щоб край вавилонський вчинити жахливим спустошенням та без мешканця...</span> <span class="verse"><a name="30">30</a>Силачі вавилонські воювати перестали, у твердинях осілись, загинула вся їхня сила, зробились, неначе жінки, оселі його попідпалювані, його засуви зламані...</span> <span class="verse"><a name="31">31</a>Бігун бігунові назустріч біжить, а посол назустріч послові, щоб звістити царю вавилонському, що з кінця до кінця взяте місто його,</span> <span class="verse"><a name="32">32</a>і броди захоплені, і фортеці огнем попалили, вояки перестрашені...</span> <span class="verse"><a name="33">33</a>Бо так промовляє Господь Саваот, Бог Ізраїлів: Дочка вавилонська мов тік в час топтання його: іще трохи й настане для неї час жнив!</span> <span class="verse"><a name="34">34</a>Пожер мене й стер мене Навуходоносор, цар вавилонський, поставив мене, як той посуд порожній, ковтнув він мене, немов змій, моїми розкошами сповнив свого живота, випхнув мене...</span> <span class="verse"><a name="35">35</a>Насилля моє й моє тіло на Вавилон, говорить мешканка Сіону, кров же моя на мешканців халдеїв, говорить Єрусалим!</span> <span class="verse"><a name="36">36</a>Тому так промовляє Господь: Оце Я змагаюсь за справу твою, і помщу твою помсту, і висушу море його, і джерело його висушу.</span> <span class="verse"><a name="37">37</a>І стане руїною цей Вавилон, мешканням шакалів, страхіттям та посміхом, і в ньому мешканця не буде!...</span> <span class="verse"><a name="38">38</a>Заревуть вони разом, немов левчуки, загарчать, немов ті левенята...</span> <span class="verse"><a name="39">39</a>Як вони порозпалюються, то зроблю їм бенкета та їх упою, щоб раділи й заснули сном вічним, і вже не пробудяться, каже Господь!</span> <span class="verse"><a name="40">40</a>Поспускаю Я їх, мов овець до зарізу, немов баранів із козлами.</span> <span class="verse"><a name="41">41</a>Як здобутий Шешах, і як схоплена слава всієї землі! Яким ось зробивсь Вавилон посеред народів!</span> <span class="verse"><a name="42">42</a>На Вавилон вийшло море, і вкрився він безліччю хвиль тих його.</span> <span class="verse"><a name="43">43</a>Міста його стануть спустошенням, краєм пустині та степу, тим краєм, що в ньому сидіти не буде ніяка людина, і не буде ходити по ньому син людський!</span> <span class="verse"><a name="44">44</a>І Я навіщу Бела в Вавилоні, і витягну з уст його те, що він був ковтнув, і вже народи до нього не будуть плисти, немов ріки, і мур вавилонський впаде!</span> <span class="verse"><a name="45">45</a>Мій народе, виходьте із нього й рятуйте від лютости гніву Господнього душу свою!</span> <span class="verse"><a name="46">46</a>І щоб серце ваше не слабло, а ви не злякалися вістки, почутої в краї, бо прийде цього року ця звістка, а потім того року та звістка, і буде насилля в краю, і повстане пануючий проти пануючого...</span> <span class="verse"><a name="47">47</a>Тому то ось дні настають, і навіщу Я божків Вавилону, і ввесь його край посоромлений буде, і всі його вбиті попадають в ньому!</span> <span class="verse"><a name="48">48</a>І над Вавилоном співатимуть небо й земля, і все, що є в них, бо на нього приходять спустошники з півночі, каже Господь.</span> <span class="verse"><a name="49">49</a>Вавилон мусить упасти за вбитих Ізраїлевих, як за Вавилон впали вбиті всієї землі...</span> <span class="verse"><a name="50">50</a>Хто втік від меча, ідіть, не ставайте! Пам'ятайте й здалека про Господа, а Єрусалим нехай буде на вашому серці!</span> <span class="verse"><a name="51">51</a>Застидалися ми, як почули цю ганьбу, сором покрив нам обличчя, бо чужинці прийшли у святиню Господнього дому...</span> <span class="verse"><a name="52">52</a>Тому то ось дні настають, говорить Господь, і бовванів його навіщу, і буде стогнати поранений по всім краї його!</span> <span class="verse"><a name="53">53</a>Коли б Вавилон аж до неба піднісся, і коли б уміцнив свою силу він на височині, то все таки прийдуть від Мене до нього спустошники, каже Господь!</span> <span class="verse"><a name="54">54</a>Чується крик з Вавилону, і велике понищення з краю халдеїв,</span> <span class="verse"><a name="55">55</a>бо пустошить Господь Вавилона і галас великий приглушує в ньому, і шумлять їхні хвилі, як води великі, і розлягається гуркіт їхнього голосу...</span> <span class="verse"><a name="56">56</a>Бо прийде спустошник на нього, на Вавилон, і схоплене буде лицарство його, їхній лук поламається, бож Бог відплати Господь, Він напевно заплатить!</span> <span class="verse"><a name="57">57</a>І впою його зверхників та мудреців його, намісників його та заступників його, і його лицарів, і сном вічним заснуть, і не збудяться, каже Цар, Господь Саваот Йому Ймення...</span> <span class="verse"><a name="58">58</a>Так говорить Господь Саваот: Товстий мур вавилонський аж до основ буде знищений, і брами високі його огнем будуть спалені, і мучились дармо народи, і для огню мордувались племена!...</span> <span class="verse"><a name="59">59</a>Слово, яке пророк Єремія наказав був Сераї, сину Нерійї, сина Махсеїного, коли він ішов з Седекією, Юдиним царем, до Вавилону, за четвертого року царювання його. А Серая був головним царським постельником.</span> <span class="verse"><a name="60">60</a>І написав Єремія все те лихо, що прийде на Вавилон, до однієї книги, усі ті слова, що написані на Вавилон.</span> <span class="verse"><a name="61">61</a>Я сказав Єремія до Сераї: Як прийдеш ти до Вавилону, то гляди, прочитай усі ці слова.</span> <span class="verse"><a name="62">62</a>І скажи: Господи, Ти провіщав на це місце, щоб вигубити його так, що не буде в ньому мешканця від людини й аж до скотини, бо буде воно спустошенням вічним.</span> <span class="verse"><a name="63">63</a>І станеться, як ти скінчиш читати цю книгу, прив'яжеш до неї каменя, і кинеш її до середини Ефрату,</span> <span class="verse"><a name="64">64</a>та й скажеш: Так потоне Вавилон, і не встане через те лихо, що Я на нього наведу, і вони попомучаться!... Аж досі слова Єремієні.</span> </p></div</div></div></body></html>