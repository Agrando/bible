<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Примхливий шукає сваволі, стає проти всього розумного.</span> <span class="verse"><a name="2">2</a>Нерозумний не хоче навчатися, а тільки свій ум показати.</span> <span class="verse"><a name="3">3</a>З приходом безбожного й ганьба приходить, а з легковаженням сором.</span> <span class="verse"><a name="4">4</a>Слова уст людини глибока вода, джерело премудрости бризкотливий потік.</span> <span class="verse"><a name="5">5</a>Не добре вважати на обличчя безбожного, щоб праведного повалити на суді.</span> <span class="verse"><a name="6">6</a>Уста нерозумного тягнуть до сварки, а слова його кличуть бійки.</span> <span class="verse"><a name="7">7</a>Язик нерозумного загибіль для нього, а уста його то тенета на душу його.</span> <span class="verse"><a name="8">8</a>Слова обмовника мов ті присмаки, і вони сходять у нутро утроби.</span> <span class="verse"><a name="9">9</a>Теж недбалий у праці своїй то брат марнотратнику.</span> <span class="verse"><a name="10">10</a>Господнє Ім'я сильна башта: до неї втече справедливий і буде безпечний.</span> <span class="verse"><a name="11">11</a>Маєток багатому місто твердинне його, і немов міцний мур ув уяві його.</span> <span class="verse"><a name="12">12</a>Перед загибіллю серце людини високо несеться, перед славою ж скромність.</span> <span class="verse"><a name="13">13</a>Хто відповідає на слово, ще поки почув, то глупота та сором йому!</span> <span class="verse"><a name="14">14</a>Дух дійсного мужа виносить терпіння своє, а духа прибитого хто піднесе?</span> <span class="verse"><a name="15">15</a>Серце розумне знання набуває, і вухо премудрих шукає знання.</span> <span class="verse"><a name="16">16</a>Дарунок людини виводить із утиску, і провадить її до великих людей.</span> <span class="verse"><a name="17">17</a>Перший у сварці своїй уважає себе справедливим, але прийде противник його та й дослідить його.</span> <span class="verse"><a name="18">18</a>Жереб перериває сварки, та відділює сильних один від одного.</span> <span class="verse"><a name="19">19</a>Розлючений брат протиставиться більше за місто твердинне, а сварки, немов засуви замку.</span> <span class="verse"><a name="20">20</a>Із плоду уст людини насичується її шлунок, вона насичується плодом уст своїх.</span> <span class="verse"><a name="21">21</a>Смерть та життя у владі язика, хто ж кохає його, його плід поїдає.</span> <span class="verse"><a name="22">22</a>Хто жінку чеснотну знайшов, знайшов той добро, і милість отримав від Господа.</span> <span class="verse"><a name="23">23</a>Убогий говорить благально, багатий же відповідає зухвало.</span> <span class="verse"><a name="24">24</a>Є товариші на розбиття, та є й приятель, більше від брата прив'язаний.</span> </p></div</div></div></body></html>