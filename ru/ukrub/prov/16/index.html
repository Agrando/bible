<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 16</strong></div><p><span class="verse"><a name="1">1</a>Заміри серця належать людині, та від Господа відповідь язика.</span> <span class="verse"><a name="2">2</a>Всі дороги людини чисті в очах її, та зважує душі Господь.</span> <span class="verse"><a name="3">3</a>Поклади свої чини на Господа, і будуть поставлені міцно думки твої.</span> <span class="verse"><a name="4">4</a>Все Господь учинив ради цілей Своїх, і безбожного на днину зла.</span> <span class="verse"><a name="5">5</a>Огида для Господа всякий бундючний, ручуся: не буде такий без вини!</span> <span class="verse"><a name="6">6</a>Провина викуплюється через милість та правду, і страх Господній відводить від злого.</span> <span class="verse"><a name="7">7</a>Як дороги людини Господь уподобає, то й її ворогів Він замирює з нею.</span> <span class="verse"><a name="8">8</a>Ліпше мале справедливе, аніж великі прибутки з безправ'я.</span> <span class="verse"><a name="9">9</a>Розум людини обдумує путь її, але кроки її наставляє Господь.</span> <span class="verse"><a name="10">10</a>Вирішальне слово в царя на губах, тому в суді уста його не спроневіряться.</span> <span class="verse"><a name="11">11</a>Вага й шальки правдиві від Господа, все каміння вагове в торбинці то діло Його.</span> <span class="verse"><a name="12">12</a>Чинити безбожне огида царям, бо трон зміцнюється справедливістю.</span> <span class="verse"><a name="13">13</a>Уподоба царям губи праведности, і він любить того, хто правдиве говорить.</span> <span class="verse"><a name="14">14</a>Гнів царя вісник смерти, та мудра людина злагіднить його.</span> <span class="verse"><a name="15">15</a>У світлі царського обличчя життя, а його уподоба мов хмара дощева весною.</span> <span class="verse"><a name="16">16</a>Набування премудрости як же це ліпше від золота, набування ж розуму добірніше від срібла!</span> <span class="verse"><a name="17">17</a>Путь справедливих ухилятись від зла; хто дорогу свою береже, той душу свою охоронює.</span> <span class="verse"><a name="18">18</a>Перед загибіллю гордість буває, а перед упадком бундючність.</span> <span class="verse"><a name="19">19</a>Ліпше бути покірливим із лагідними, ніж здобич ділити з бундючними.</span> <span class="verse"><a name="20">20</a>Хто вважає на слово, той знайде добро, хто ж надію складає на Господа буде блаженний.</span> <span class="verse"><a name="21">21</a>Мудросердого кличуть розумний, а солодощ уст прибавляє науки.</span> <span class="verse"><a name="22">22</a>Розум джерело життя власникові його, а картання безумних глупота.</span> <span class="verse"><a name="23">23</a>Серце мудрого чинить розумними уста його, і на уста його прибавляє навчання.</span> <span class="verse"><a name="24">24</a>Приємні слова щільниковий то мед, солодкий душі й лік на кості.</span> <span class="verse"><a name="25">25</a>Буває, дорога людині здається простою, та кінець її стежка до смерти.</span> <span class="verse"><a name="26">26</a>Людина трудяща працює для себе, бо до того примушує рот її.</span> <span class="verse"><a name="27">27</a>Нікчемна людина копає лихе, а на устах її як палючий огонь.</span> <span class="verse"><a name="28">28</a>Лукава людина сварки розсіває, а обмовник розділює друзів.</span> <span class="verse"><a name="29">29</a>Насильник підмовлює друга свого, і провадить його по недобрій дорозі.</span> <span class="verse"><a name="30">30</a>Хто прижмурює очі свої, той крутійства видумує, хто губами знаки подає, той виконує зло.</span> <span class="verse"><a name="31">31</a>Сивизна то пишна корона, знаходять її на дорозі праведности.</span> <span class="verse"><a name="32">32</a>Ліпший від силача, хто не скорий до гніву, хто ж панує над собою самим, ліпший від завойовника міста.</span> <span class="verse"><a name="33">33</a>За пазуху жереб вкладається, та ввесь його вирок від Господа.</span> </p></div</div></div></body></html>