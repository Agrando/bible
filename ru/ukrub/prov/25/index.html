<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 25</strong></div><p><span class="verse"><a name="1">1</a>І оце Соломонові приповісті, що зібрали люди Єзекії, Юдиного царя.</span> <span class="verse"><a name="2">2</a>Слава Божа щоб справу сховати, а слава царів щоб розвідати справу.</span> <span class="verse"><a name="3">3</a>Небо високістю, і земля глибиною, і серце царів недослідимі.</span> <span class="verse"><a name="4">4</a>Як відкинути жужель від срібла, то золотареві виходить посудина,</span> <span class="verse"><a name="5">5</a>коли віддалити безбожного з-перед обличчя царевого, то справедливістю міцно поставиться трон його.</span> <span class="verse"><a name="6">6</a>Перед царем не пишайся, а на місці великих не стій,</span> <span class="verse"><a name="7">7</a>бо ліпше, як скажуть тобі: Ходи вище сюди! аніж тебе знизити перед шляхетним, що бачили очі твої.</span> <span class="verse"><a name="8">8</a>Не спішися ставати до позову, бо що будеш робити в кінці його, як тебе засоромить твій ближній?</span> <span class="verse"><a name="9">9</a>Судися за сварку свою з своїм ближнім, але не виявляй таємниці іншого,</span> <span class="verse"><a name="10">10</a>щоб тебе не образив, хто слухати буде, і щоб не вернулась на тебе обмова твоя.</span> <span class="verse"><a name="11">11</a>Золоті яблука на срібнім тарелі це слово, проказане часу свого.</span> <span class="verse"><a name="12">12</a>Золотая сережка й оздоба зо щирого золота це мудрий картач для уважного уха.</span> <span class="verse"><a name="13">13</a>Немов снігова прохолода в день жнив посол вірний для тих, хто його посилає, і він душу пана свого оживляє.</span> <span class="verse"><a name="14">14</a>Хмари та вітер, а немає дощу це людина, що чваниться даром, та його не дає.</span> <span class="verse"><a name="15">15</a>Володар зм'якшується терпеливістю, а м'якенький язик ломить кістку.</span> <span class="verse"><a name="16">16</a>Якщо мед ти знайшов, то спожий, скільки досить тобі, щоб ним не пересититися та не звернути.</span> <span class="verse"><a name="17">17</a>Здержуй ногу свою від дому твого товариша, щоб тобою він не переситивсь, і не зненавидів тебе.</span> <span class="verse"><a name="18">18</a>Молот, і меч, і гостра стріла, людина, що говорить на ближнього свого, як свідок брехливий.</span> <span class="verse"><a name="19">19</a>Гнилий зуб та кульгава нога це надія на зрадливого радника в день твого утиску.</span> <span class="verse"><a name="20">20</a>Що здіймати одежу холодного дня, що лити оцет на соду, це співати пісні серцю засмученому.</span> <span class="verse"><a name="21">21</a>Якщо голодує твій ворог нагодуй його хлібом, а як спрагнений він водою напій ти його,</span> <span class="verse"><a name="22">22</a>бо цим пригортаєш ти жар на його голову, і Господь надолужить тобі!</span> <span class="verse"><a name="23">23</a>Вітер північний народжує дощ, а таємний язик сердите обличчя.</span> <span class="verse"><a name="24">24</a>Ліпше жити в куті на даху, ніж з сварливою жінкою в спільному домі.</span> <span class="verse"><a name="25">25</a>Добра звістка з далекого краю це холодна водиця на спрагнену душу.</span> <span class="verse"><a name="26">26</a>Джерело скаламучене чи зіпсутий потік це праведний, що схиляється перед безбожним.</span> <span class="verse"><a name="27">27</a>Їсти меду багато не добре, так досліджувати власну славу неслава.</span> <span class="verse"><a name="28">28</a>Людина, що стриму немає для духу свого, це зруйноване місто без муру.</span> </p></div</div></div></body></html>