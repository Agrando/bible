<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 19</strong></div><p><span class="verse"><a name="1">1</a>Ліпший убогий, що ходить в своїй неповинності, ніж лукавий устами та нерозумний.</span> <span class="verse"><a name="2">2</a>Теж не добра душа без знання, а хто наглить ногами, спіткнеться.</span> <span class="verse"><a name="3">3</a>Глупота людини дорогу її викривляє, і на Господа гнівається її серце.</span> <span class="verse"><a name="4">4</a>Маєток примножує друзів численних, а від бідака відпадає й товариш його...</span> <span class="verse"><a name="5">5</a>Свідок брехливий не буде без кари, а хто брехні говорить, не буде врятований.</span> <span class="verse"><a name="6">6</a>Багато-хто годять тому, хто гостинці дає, і кожен товариш людині, яка не скупиться на дари.</span> <span class="verse"><a name="7">7</a>Бідаря ненавидять всі браття його, а тимбільш його приятелі відпадають від нього; а коли за словами поради женеться, нема їх!</span> <span class="verse"><a name="8">8</a>Хто ума набуває, кохає той душу свою, а хто розум стереже, той знаходить добро.</span> <span class="verse"><a name="9">9</a>Свідок брехливий не буде без кари, хто ж неправду говорить, загине.</span> <span class="verse"><a name="10">10</a>Не лицює пишнота безумному, тим більше рабові панувати над зверхником.</span> <span class="verse"><a name="11">11</a>Розум людини припинює гнів її, а величність її перейти над провиною.</span> <span class="verse"><a name="12">12</a>Гнів царя немов рик левчука, а ласкавість його як роса на траву.</span> <span class="verse"><a name="13">13</a>Син безумний погибіль для батька свого, а жінка сварлива як ринва, що з неї вода тече завжди.</span> <span class="verse"><a name="14">14</a>Хата й маєток спадщина батьків, а жінка розумна від Господа.</span> <span class="verse"><a name="15">15</a>Лінощі сон накидають, і лінива душа голодує.</span> <span class="verse"><a name="16">16</a>Хто заповідь охороняє, той душу свою стереже; хто дороги свої легковажить, помре.</span> <span class="verse"><a name="17">17</a>Хто милостивий до вбогого, той позичає для Господа, і чин його Він надолужить йому.</span> <span class="verse"><a name="18">18</a>Картай свого сина, коли є надія навчити, та забити його не піднось свою душу.</span> <span class="verse"><a name="19">19</a>Людина великого гніву хай кару несе, бо якщо ти врятуєш її, то вчиниш ще гірше.</span> <span class="verse"><a name="20">20</a>Слухай ради й картання приймай, щоб мудрим ти став при своєму кінці.</span> <span class="verse"><a name="21">21</a>У серці людини багато думок, але виповниться тільки задум Господній.</span> <span class="verse"><a name="22">22</a>Здобуток людині то милість її, але ліпший бідар за людину брехливу.</span> <span class="verse"><a name="23">23</a>Страх Господній веде до життя, і хто його має, той ситим ночує, і зло не досягне його.</span> <span class="verse"><a name="24">24</a>У миску стромляє лінюх свою руку, до уст же своїх не підійме її.</span> <span class="verse"><a name="25">25</a>Як битимеш нерозважного, то помудріє й немудрий, а будеш розумного остерігати, то він зрозуміє поуку.</span> <span class="verse"><a name="26">26</a>Хто батька грабує, хто матір жене? Це син, що застиджує та осоромлює,</span> <span class="verse"><a name="27">27</a>перестань же, мій сину, навчатися від нерозумних, щоб відступитися від слів знання!</span> <span class="verse"><a name="28">28</a>Свідок нікчемний висміює суд, а уста безбожних вибризкують кривду.</span> <span class="verse"><a name="29">29</a>На насмішників кари готові постійно, і вдари на спину безумним.</span> </p></div</div></div></body></html>