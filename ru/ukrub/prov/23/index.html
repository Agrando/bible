<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Коли сядеш хліб їсти з володарем, то пильно вважай, що перед тобою,</span> <span class="verse"><a name="2">2</a>і поклади собі в горло ножа, якщо ти ненажера:</span> <span class="verse"><a name="3">3</a>не жадай його ласощів, бо вони хліб обманливий!</span> <span class="verse"><a name="4">4</a>Не мордуйся, щоб мати багатство, відступися від думки своєї про це,</span> <span class="verse"><a name="5">5</a>свої очі ти звернеш на нього, й нема вже його: бо конче змайструє воно собі крила, і полетить, мов орел той, до неба...</span> <span class="verse"><a name="6">6</a>Не їж хліба в злоокого, і не пожадай лакоминок його,</span> <span class="verse"><a name="7">7</a>бо як у душі своїй він обраховує, такий є. Він скаже тобі: Їж та пий! але серце його не з тобою,</span> <span class="verse"><a name="8">8</a>той кавалок, якого ти з'їв, із себе викинеш, і свої гарні слова надаремно потратиш!</span> <span class="verse"><a name="9">9</a>Не кажи до ушей нерозумному, бо погордить він мудрістю слів твоїх.</span> <span class="verse"><a name="10">10</a>Не пересувай вікової границі, і не входь на сирітські поля,</span> <span class="verse"><a name="11">11</a>бо їхній Визволитель міцний, Він за справу їхню буде судитись з тобою!</span> <span class="verse"><a name="12">12</a>Своє серце зверни до навчання, а уші свої до розумних речей.</span> <span class="verse"><a name="13">13</a>Не стримуй напучування юнака, коли різкою виб'єш його, не помре:</span> <span class="verse"><a name="14">14</a>ти різкою виб'єш його, і душу його від шеолу врятуєш.</span> <span class="verse"><a name="15">15</a>Мій сину, якщо твоє серце змудріло, то буде радіти також моє серце,</span> <span class="verse"><a name="16">16</a>і нутро моє буде тішитись, коли уста твої говоритимуть слушне.</span> <span class="verse"><a name="17">17</a>Нехай серце твоє не завидує грішним, і повсякчас пильнуй тільки страху Господнього,</span> <span class="verse"><a name="18">18</a>бо існує майбутнє, і надія твоя не загине.</span> <span class="verse"><a name="19">19</a>Послухай, мій сину, та й помудрій, і нехай твоє серце ступає дорогою рівною.</span> <span class="verse"><a name="20">20</a>Не будь поміж тими, що жлуктять вино, поміж тими, що м'ясо собі пожирають,</span> <span class="verse"><a name="21">21</a>бо п'яниця й жерун збідніють, а сонливий одягне лахміття.</span> <span class="verse"><a name="22">22</a>Слухай батька свого, він тебе породив, і не гордуй, як постаріла мати твоя.</span> <span class="verse"><a name="23">23</a>Купи собі й не продавай правду, мудрість, і картання та розум.</span> <span class="verse"><a name="24">24</a>Буде вельми радіти батько праведного, і родитель премудрого втішиться ним.</span> <span class="verse"><a name="25">25</a>Хай радіє твій батько та мати твоя, хай потішиться та, що тебе породила.</span> <span class="verse"><a name="26">26</a>Дай мені, сину мій, своє серце, і очі твої хай кохають дороги мої.</span> <span class="verse"><a name="27">27</a>Бо блудниця то яма глибока, а криниця тісна чужа жінка.</span> <span class="verse"><a name="28">28</a>І вона, мов грабіжник, чатує, і примножує зрадників поміж людьми.</span> <span class="verse"><a name="29">29</a>В кого ой, в кого ай, в кого сварки, в кого клопіт, в кого рани даремні, в кого очі червоні?</span> <span class="verse"><a name="30">30</a>У тих, хто запізнюється над вином, у тих, хто приходить попробувати вина змішаного.</span> <span class="verse"><a name="31">31</a>Не дивись на вино, як воно рум'яніє, як виблискує в келіху й рівненько ллється,</span> <span class="verse"><a name="32">32</a>кінець його буде кусати, як гад, і вжалить, немов та гадюка,</span> <span class="verse"><a name="33">33</a>пантруватимуть очі твої на чужі жінки, і серце твоє говоритиме дурощі...</span> <span class="verse"><a name="34">34</a>І ти будеш, як той, хто лежить у середині моря, й як той, хто лежить на щогловім верху.</span> <span class="verse"><a name="35">35</a>І скажеш: Побили мене, та мені не боліло, мене штурхали, я ж не почув, коли я прокинусь, шукатиму далі того ж...</span> </p></div</div></div></body></html>