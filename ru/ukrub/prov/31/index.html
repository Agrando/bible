<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Слова Лемуїла, царя Масси, що ними навчала його його мати:</span> <span class="verse"><a name="2">2</a>Що, сину мій, і що, сину утроби моєї, і що, сину обітниць моїх?</span> <span class="verse"><a name="3">3</a>Не давай жінкам сили своєї, ні доріг своїх для руйнувальниць царів!</span> <span class="verse"><a name="4">4</a>Не царям, Лемуїле, вино, не царям, і напій той п'янкий не князям,</span> <span class="verse"><a name="5">5</a>щоб не впився він та не забув про Закона, і щоб не змінив для всіх гноблених права!</span> <span class="verse"><a name="6">6</a>Дайте напою п'янкого тому, хто гине, а вина гіркодухим:</span> <span class="verse"><a name="7">7</a>він вип'є й забуде за бідність свою, і муки своєї вже не пам'ятатиме!</span> <span class="verse"><a name="8">8</a>Відкривай свої уста немові, для суда всім нещасним.</span> <span class="verse"><a name="9">9</a>Відкривай свої уста, й суди справедливо, і правосуддя зроби для убогого та для нужденного.</span> <span class="verse"><a name="10">10</a>Хто жінку чеснотну знайде? а ціна її більша від перел:</span> <span class="verse"><a name="11">11</a>довіряє їй серце її чоловіка, і йому не забракне прибутку!</span> <span class="verse"><a name="12">12</a>Вона чинить для нього добро, а не зло, по всі дні свого життя.</span> <span class="verse"><a name="13">13</a>Шукає вона вовни й льону, і робить охоче своїми руками.</span> <span class="verse"><a name="14">14</a>Вона, немов кораблі ті купецькі, здалека спроваджує хліб свій.</span> <span class="verse"><a name="15">15</a>І встане вона ще вночі, і видасть для дому свого поживу, а порядок служницям своїм.</span> <span class="verse"><a name="16">16</a>Про поле вона намишляла, і його набула, із плоду долоней своїх засадила вона виноградника.</span> <span class="verse"><a name="17">17</a>Вона підперізує силою стегна свої та зміцняє рамена свої.</span> <span class="verse"><a name="18">18</a>Вона розуміє, що добра робота її, і світильник її не погасне вночі.</span> <span class="verse"><a name="19">19</a>Вона руки свої простягає до прядки, а долоні її веретено тримають.</span> <span class="verse"><a name="20">20</a>Долоню свою відкриває для вбогого, а руки свої простягає до бідного.</span> <span class="verse"><a name="21">21</a>Холоду в домі своїм не боїться вона, бо подвійно одягнений ввесь її дім.</span> <span class="verse"><a name="22">22</a>Килими поробила собі, віссон та кармазин убрання її.</span> <span class="verse"><a name="23">23</a>Чоловік її знаний при брамах, як сидить він із старшими краю.</span> <span class="verse"><a name="24">24</a>Тонку туніку робить вона й продає, і купцеві дає пояси.</span> <span class="verse"><a name="25">25</a>Сила та пишність одежа її, і сміється вона до прийдещнього дня.</span> <span class="verse"><a name="26">26</a>Свої уста вона відкриває на мудрість, і милостива наука їй на язиці.</span> <span class="verse"><a name="27">27</a>Доглядає вона ходи дому свого, і хліба з лінивства не їсть.</span> <span class="verse"><a name="28">28</a>Устають її діти, і хвалять її, чоловік її й він похваляє її:</span> <span class="verse"><a name="29">29</a>Багато було тих чеснотних дочок, та ти їх усіх перевищила!</span> <span class="verse"><a name="30">30</a>Краса то омана, а врода марнота, жінка ж богобоязна вона буде хвалена!</span> <span class="verse"><a name="31">31</a>Дайте їй з плоду рук її, і нехай її вчинки її вихваляють при брамах!</span> </p></div</div></div></body></html>