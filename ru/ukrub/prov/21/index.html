<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Водні потоки цареве це серце в Господній руці: куди тільки захоче, його Він скеровує.</span> <span class="verse"><a name="2">2</a>Всяка дорога людини пряма в її очах, та керує серцями Господь.</span> <span class="verse"><a name="3">3</a>Справедливість та правду чинити для Господа це добірніше за жертву.</span> <span class="verse"><a name="4">4</a>Муж гордого ока та серця надутого несправедливий, а світильник безбожних це гріх.</span> <span class="verse"><a name="5">5</a>Думки пильного лиш на достаток ведуть, а всякий квапливий на збиток.</span> <span class="verse"><a name="6">6</a>Набування майна язиком неправдивим це скороминуща марнота шукаючих смерти.</span> <span class="verse"><a name="7">7</a>Насильство безбожних прямує на них, бо права чинити не хочуть.</span> <span class="verse"><a name="8">8</a>Дорога злочинця крута, а чистий прямий його чин.</span> <span class="verse"><a name="9">9</a>Ліпше жити в куті на даху, ніж з сварливою жінкою в спільному домі.</span> <span class="verse"><a name="10">10</a>Лихого жадає душа нечестивого, і в очах його ближній його не отримає милости.</span> <span class="verse"><a name="11">11</a>Як карають глумливця мудріє безумний, а як мудрого вчать, знання набуває.</span> <span class="verse"><a name="12">12</a>До дому свого приглядається праведний, а безбожний доводить до зла.</span> <span class="verse"><a name="13">13</a>Хто вухо своє затикає від зойку убогого, то й він буде кликати, та не отримає відповіді.</span> <span class="verse"><a name="14">14</a>Таємний дарунок погашує гнів, а неявний гостинець лють сильну.</span> <span class="verse"><a name="15">15</a>Радість праведному правосуддя чинити, а злочинцеві страх.</span> <span class="verse"><a name="16">16</a>Людина, що зблуджує від путі розуму, у зборі померлих спочине.</span> <span class="verse"><a name="17">17</a>Хто любить веселощі, той немаючий, хто любить вино та оливу, той не збагатіє.</span> <span class="verse"><a name="18">18</a>Безбожний то викуп за праведного, а лукавий за щирого.</span> <span class="verse"><a name="19">19</a>Ліпше сидіти в пустинній країні, ніж з сварливою та сердитою жінкою.</span> <span class="verse"><a name="20">20</a>Скарб цінний та олива в мешканні премудрого, та нищить безумна людина його.</span> <span class="verse"><a name="21">21</a>Хто женеться за праведністю та за милістю, той знаходить життя, справедливість та славу.</span> <span class="verse"><a name="22">22</a>До міста хоробрих увійде премудрий, і твердиню надії його поруйнує.</span> <span class="verse"><a name="23">23</a>Хто стереже свої уста й свого язика, той душу свою зберігає від лиха.</span> <span class="verse"><a name="24">24</a>Надутий пихою насмішник ім'я йому, він робить усе із бундючним зухвальством.</span> <span class="verse"><a name="25">25</a>Пожадання лінивого вб'є його, бо руки його відмовляють робити,</span> <span class="verse"><a name="26">26</a>він кожного дня пожадливо жадає, а справедливий дає та не жалує.</span> <span class="verse"><a name="27">27</a>Жертва безбожних огида, а надто тоді, як за діло безчесне приноситься.</span> <span class="verse"><a name="28">28</a>Свідок брехливий загине, а людина, що слухає Боже, говоритиме завжди.</span> <span class="verse"><a name="29">29</a>Безбожна людина жорстока обличчям своїм, а невинний зміцняє дорогу свою.</span> <span class="verse"><a name="30">30</a>Нема мудрости, ані розуму, ані ради насупроти Господа.</span> <span class="verse"><a name="31">31</a>Приготовлений кінь на день бою, але перемога від Господа!</span> </p></div</div></div></body></html>