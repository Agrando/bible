<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Як літом той сніг, і як дощ у жнива, так не лицює глупцеві пошана.</span> <span class="verse"><a name="2">2</a>Як пташка літає, як ластівка лине, так невинне прокляття не сповниться.</span> <span class="verse"><a name="3">3</a>Батіг на коня, оброть на осла, а різка на спину глупців.</span> <span class="verse"><a name="4">4</a>Нерозумному відповіді не давай за нерозум його, щоб і ти не став рівний йому.</span> <span class="verse"><a name="5">5</a>Нерозумному відповідь дай за безумством його, щоб він в очах своїх не став мудрим.</span> <span class="verse"><a name="6">6</a>Хто через глупця посилає слова, той ноги собі обтинає, отруту він п'є.</span> <span class="verse"><a name="7">7</a>Як волочаться ноги в кульгавого, так у безумних устах приповістка.</span> <span class="verse"><a name="8">8</a>Як прив'язувати камінь коштовний до пращі, так глупцеві пошану давати.</span> <span class="verse"><a name="9">9</a>Як терен, що влізе у руку, отак приповістка в устах нерозумного.</span> <span class="verse"><a name="10">10</a>Як стрілець, що все ранить, так і той, хто наймає глупця, і наймає усяких прохожих.</span> <span class="verse"><a name="11">11</a>Як вертається пес до своєї блювотини, так глупоту свою повторяє глупак.</span> <span class="verse"><a name="12">12</a>Чи ти бачив людину, що мудра в очах своїх? Більша надія глупцеві, ніж їй.</span> <span class="verse"><a name="13">13</a>Лінивий говорить: Лев на дорозі! Лев на майдані!</span> <span class="verse"><a name="14">14</a>Двері обертаються на своєму чопі, а лінивий на ліжку своїм.</span> <span class="verse"><a name="15">15</a>Свою руку лінивий стромляє до миски, та піднести до рота її йому тяжко.</span> <span class="verse"><a name="16">16</a>Лінивий мудріший ув очах своїх за сімох, що відповідають розумно.</span> <span class="verse"><a name="17">17</a>Пса за вуха хапає, хто, йдучи, устряває до сварки чужої.</span> <span class="verse"><a name="18">18</a>Як той, хто вдає божевільного, кидає іскри, стріли та смерть,</span> <span class="verse"><a name="19">19</a>так і людина, що обманює друга свого та каже: Таж це я жартую!...</span> <span class="verse"><a name="20">20</a>З браку дров огонь гасне, а без пліткаря мовкне сварка.</span> <span class="verse"><a name="21">21</a>Вугілля для жару, а дрова огневі, а людина сварлива щоб сварку розпалювати.</span> <span class="verse"><a name="22">22</a>Слова обмовника мов ті присмаки, й у нутро живота вони сходять.</span> <span class="verse"><a name="23">23</a>Як срібло з жужелицею, на горшкові накладене, так полум'яні уста, а серце лихе,</span> <span class="verse"><a name="24">24</a>устами своїми маскується ворог, і ховає оману в своєму нутрі:</span> <span class="verse"><a name="25">25</a>коли він говорить лагідно не вір ти йому, бо в серці його сім огид!</span> <span class="verse"><a name="26">26</a>Як ненависть прикрита оманою, її зло відкривається в зборі.</span> <span class="verse"><a name="27">27</a>Хто яму копає, той в неї впаде, а хто котить каміння на нього воно повертається.</span> <span class="verse"><a name="28">28</a>Брехливий язик ненавидить своїх утискуваних, і уста гладенькі до згуби провадять.</span> </p></div</div></div></body></html>