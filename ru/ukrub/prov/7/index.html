<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Сину мій, бережи ти слова мої, мої ж заповіді заховай при собі,</span> <span class="verse"><a name="2">2</a>бережи мої заповіді та й живи, а наука моя немов в очах твоїх та зіниця,</span> <span class="verse"><a name="3">3</a>прив'яжи їх на пальцях своїх, напиши на таблиці тій серця свого!</span> <span class="verse"><a name="4">4</a>На мудрість скажи: Ти сестра моя! а розум назви: Мій довірений!</span> <span class="verse"><a name="5">5</a>щоб тебе стерегти від блудниці, від чужинки, що мовить м'якенькі слова.</span> <span class="verse"><a name="6">6</a>Бо я визирав був в вікно свого дому, через ґрати мого вікна,</span> <span class="verse"><a name="7">7</a>і приглядавсь до невіж, розглядався між молоддю. І юнак ось, позбавлений розуму,</span> <span class="verse"><a name="8">8</a>проходив по ринку при розі його, і ступив по дорозі до дому її,</span> <span class="verse"><a name="9">9</a>коли вітерець повівав був увечорі дня, у темряві ночі та мороку.</span> <span class="verse"><a name="10">10</a>Аж ось жінка в убранні блудниці назустріч йому, із серцем підступним,</span> <span class="verse"><a name="11">11</a>галаслива та непогамована, її ноги у домі своїм не бувають:</span> <span class="verse"><a name="12">12</a>раз на вулиці, раз на майданах, і при кожному розі чатує вона...</span> <span class="verse"><a name="13">13</a>І вхопила вона його міцно та й поцілувала його, безсоромним зробила обличчя своє та й сказала йому:</span> <span class="verse"><a name="14">14</a>У мене тепер мирні жертви, виповнила я сьогодні обіти свої!</span> <span class="verse"><a name="15">15</a>Тому то я вийшла назустріч тобі, пошукати обличчя твого, і знайшла я тебе!</span> <span class="verse"><a name="16">16</a>Килимами я вистелила своє ложе, тканинами різних кольорів з єгипетського полотна,</span> <span class="verse"><a name="17">17</a>постелю свою я посипала миррою, алоєм та цинамоном...</span> <span class="verse"><a name="18">18</a>Ходи ж, аж до ранку впиватися будем коханням, любов'ю натішимось ми!</span> <span class="verse"><a name="19">19</a>Бо вдома нема чоловіка, пішов у далеку дорогу:</span> <span class="verse"><a name="20">20</a>вузлик срібла він узяв в свою руку, хіба на день повні поверне до дому свого...</span> <span class="verse"><a name="21">21</a>Прихилила його велемовством своїм, облесливістю своїх губ його звабила,</span> <span class="verse"><a name="22">22</a>він раптом за нею пішов, немов віл, до зарізу проваджений, і немов пес, що ведуть його на ланцюгу до ув'язнення,</span> <span class="verse"><a name="23">23</a>як той птах, поспішає до сітки, і не знає, що це на життя його пастка...</span> <span class="verse"><a name="24">24</a>А тепер, мої діти, мене ви послухайте, і на слова моїх уст уважайте:</span> <span class="verse"><a name="25">25</a>Хай не збочує серце твоє на дороги її, не блукай ти стежками її,</span> <span class="verse"><a name="26">26</a>бо вона багатьох уже трупами кинула, і численні всі, нею забиті!</span> <span class="verse"><a name="27">27</a>Її дім до шеолу дороги, що провадять до смертних кімнат...</span> </p></div</div></div></body></html>