<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Послухайте, діти, напучення батькового, і прислухайтеся, щоб навчитися розуму,</span> <span class="verse"><a name="2">2</a>бо даю я вам добру науку: закона мого не кидайте,</span> <span class="verse"><a name="3">3</a>бо сином у батька свого я був, пещений й єдиний у неньки своєї.</span> <span class="verse"><a name="4">4</a>І навчав він мене, і мені говорив: Нехай держиться серце твоє моїх слів, стережи мої заповіді та й живи!</span> <span class="verse"><a name="5">5</a>Здобудь мудрість, здобудь собі розум, не забудь, і не цурайся слів моїх уст,</span> <span class="verse"><a name="6">6</a>не кидай її й вона буде тебе стерегти! Кохай ти її й вона буде тебе пильнувати!</span> <span class="verse"><a name="7">7</a>Початок премудрости мудрість здобудь, а за ввесь свій маєток здобудь собі розуму!</span> <span class="verse"><a name="8">8</a>Тримай її високо і підійме тебе, ушанує тебе, як її ти пригорнеш:</span> <span class="verse"><a name="9">9</a>вона дасть голові твоїй гарний вінок, пишну корону тобі подарує!</span> <span class="verse"><a name="10">10</a>Послухай, мій сину, й бери ти слова мої, і помножаться роки твойого життя,</span> <span class="verse"><a name="11">11</a>дороги премудрости вчу я тебе, стежками прямими проваджу тебе:</span> <span class="verse"><a name="12">12</a>коли підеш, то крок твій не буде тісний, а коли побіжиш не спіткнешся!</span> <span class="verse"><a name="13">13</a>Міцно тримайся напучування, не лишай, його стережи, воно бо життя твоє!</span> <span class="verse"><a name="14">14</a>На стежку безбожних не йди, і не ходи на дорогу лихих,</span> <span class="verse"><a name="15">15</a>покинь ти її, не йди нею, усунься від неї й мини,</span> <span class="verse"><a name="16">16</a>бо вони не заснуть, якщо злого не вчинять, відійметься сон їм, як не зроблять кому, щоб спіткнувся!...</span> <span class="verse"><a name="17">17</a>Бо вони хліб безбожжя їдять, і вино грабежу попивають.</span> <span class="verse"><a name="18">18</a>А путь праведних ніби те світло ясне, що світить все більше та більш аж до повного дня!</span> <span class="verse"><a name="19">19</a>Дорога ж безбожних як темність: не знають, об що спотикнуться...</span> <span class="verse"><a name="20">20</a>Мій сину, прислухуйся до моїх слів, до речей моїх ухо своє нахили!</span> <span class="verse"><a name="21">21</a>Нехай не відійдуть вони від очей твоїх, бережи їх в середині серця свого!</span> <span class="verse"><a name="22">22</a>Бо життя вони тим, хто їх знайде, а для тіла усього його лікування.</span> <span class="verse"><a name="23">23</a>Над усе, що лише стережеться, серце своє стережи, бо з нього походить життя.</span> <span class="verse"><a name="24">24</a>Відкинь ти від себе лукавство уст, віддали ти від себе крутійство губ.</span> <span class="verse"><a name="25">25</a>Нехай дивляться очі твої уперед, а повіки твої нехай перед тобою простують.</span> <span class="verse"><a name="26">26</a>Стежку ніг своїх вирівняй, і стануть міцні всі дороги твої:</span> <span class="verse"><a name="27">27</a>не вступайся ні вправо, ні вліво, усунь свою ногу від зла!</span> </p></div</div></div></body></html>