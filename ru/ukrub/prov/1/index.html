<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 1</strong></div><p><span class="verse"><a name="1">1</a>Приповісті Соломона, сина Давидового, царя Ізраїлевого,</span> <span class="verse"><a name="2">2</a>щоб пізнати премудрість і карність, щоб зрозуміти розсудні слова,</span> <span class="verse"><a name="3">3</a>щоб прийняти напоумлення мудрости, праведности, і права й простоти,</span> <span class="verse"><a name="4">4</a>щоб мудрости дати простодушним, юнакові пізнання й розважність.</span> <span class="verse"><a name="5">5</a>Хай послухає мудрий і примножить науку, а розумний здобуде хай мудрих думок,</span> <span class="verse"><a name="6">6</a>щоб пізнати ту приповість та загадкове говорення, слова мудреців та їхні загадки.</span> <span class="verse"><a name="7">7</a>Страх Господній початок премудрости, нерозумні погорджують мудрістю та напучуванням.</span> <span class="verse"><a name="8">8</a>Послухай, мій сину, напучення батька свого, і не відкидай науки матері своєї,</span> <span class="verse"><a name="9">9</a>вони бо хороший вінок для твоєї голови, і прикраса на шию твою.</span> <span class="verse"><a name="10">10</a>Мій сину, як грішники будуть тебе намовляти, то з ними не згоджуйся ти!</span> <span class="verse"><a name="11">11</a>Якщо скажуть вони: Ходи з нами, чатуймо на кров, безпричинно засядьмо на неповинного,</span> <span class="verse"><a name="12">12</a>живих поковтаймо ми їх, як шеол, та здорових, як тих, які сходять до гробу!</span> <span class="verse"><a name="13">13</a>Ми знайдемо всіляке багатство цінне, переповнимо здобиччю наші хати.</span> <span class="verse"><a name="14">14</a>Жеребок свій ти кинеш із нами, буде саква одна для всіх нас,</span> <span class="verse"><a name="15">15</a>сину мій, не ходи ти дорогою з ними, спини ногу свою від їхньої стежки,</span> <span class="verse"><a name="16">16</a>бо біжать їхні ноги на зло, і поспішають, щоб кров проливати!</span> <span class="verse"><a name="17">17</a>Бож надармо поставлена сітка на очах усього крилатого:</span> <span class="verse"><a name="18">18</a>то вони на кров власну чатують, засідають на душу свою!</span> <span class="verse"><a name="19">19</a>Такі то дороги усіх, хто заздрий чужого добра: воно бере душу свого власника!</span> <span class="verse"><a name="20">20</a>Кличе мудрість на вулиці, на площах свій голос дає,</span> <span class="verse"><a name="21">21</a>на шумливих місцях проповідує, у місті при входах до брам вона каже слова свої:</span> <span class="verse"><a name="22">22</a>Доки ви, нерозумні, глупоту любитимете? Аж доки насмішники будуть кохатись собі в глузуванні, а безглузді ненавидіти будуть знання?</span> <span class="verse"><a name="23">23</a>Зверніться но ви до картання мого, ось я виллю вам духа свого, сповіщу вам слова свої!</span> <span class="verse"><a name="24">24</a>Бо кликала я, та відмовились ви, простягла була руку свою, та ніхто не прислухувався!</span> <span class="verse"><a name="25">25</a>І всю раду мою ви відкинули, картання ж мого не схотіли!</span> <span class="verse"><a name="26">26</a>Тож у вашім нещасті сміятися буду і я, насміхатися буду, як прийде ваш страх.</span> <span class="verse"><a name="27">27</a>Коли прийде ваш страх, немов вихор, і привалиться ваше нещастя, мов буря, як прийде недоля та утиск на вас,</span> <span class="verse"><a name="28">28</a>тоді кликати будуть мене, але не відповім, будуть шукати мене, та не знайдуть мене,</span> <span class="verse"><a name="29">29</a>за те, що науку зненавиділи, і не вибрали страху Господнього,</span> <span class="verse"><a name="30">30</a>не хотіли поради моєї, погорджували всіма моїми докорами!</span> <span class="verse"><a name="31">31</a>І тому хай їдять вони з плоду дороги своєї, а з порад своїх хай насищаються,</span> <span class="verse"><a name="32">32</a>бо відступство безумних заб'є їх, і безпечність безтямних їх вигубить!</span> <span class="verse"><a name="33">33</a>А хто мене слухає, той буде жити безпечно, і буде спокійний від страху перед злом!</span> </p></div</div></div></body></html>