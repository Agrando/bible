<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Лагідна відповідь гнів відвертає, а слово вразливе гнів підіймає.</span> <span class="verse"><a name="2">2</a>Язик мудрих то добре знання, а уста нерозумних глупоту висловлюють.</span> <span class="verse"><a name="3">3</a>Очі Господні на кожному місці, позирають на злих та на добрих.</span> <span class="verse"><a name="4">4</a>Язик лагідний то дерево життя, а лукавство його заламання на дусі.</span> <span class="verse"><a name="5">5</a>Зневажає безумний напучення батькове, а хто береже осторогу, стає розумніший.</span> <span class="verse"><a name="6">6</a>Дім праведного скарб великий, а в плоді безбожного безлад.</span> <span class="verse"><a name="7">7</a>Уста мудрих знання розсівають, а серце безглуздих не так.</span> <span class="verse"><a name="8">8</a>Жертва безбожних огида для Господа, а молитва невинних Його уподоба.</span> <span class="verse"><a name="9">9</a>Господеві огида дорога безбожного, а того, хто женеться за праведністю, Він кохає.</span> <span class="verse"><a name="10">10</a>Люта кара на того, хто путь оставляє, а хто осторогу ненавидить, той умирає.</span> <span class="verse"><a name="11">11</a>Шеол й Аваддон перед Господом, тим більше серця синів людських!</span> <span class="verse"><a name="12">12</a>Насмішник не любить картання собі, він до мудрих не піде.</span> <span class="verse"><a name="13">13</a>Радісне серце лице веселить, а при смутку сердечному дух приголомшений.</span> <span class="verse"><a name="14">14</a>Серце розумне шукає знання, а уста безумних глупоту пасуть.</span> <span class="verse"><a name="15">15</a>Нужденному всі дні лихі, кому ж добре на серці, у того гостина постійно.</span> <span class="verse"><a name="16">16</a>Ліпше мале у Господньому страху, ані ж скарб великий, та тривога при тому.</span> <span class="verse"><a name="17">17</a>Ліпша пожива яринна, і при тому любов, аніж тучний віл, та ненависть при тому.</span> <span class="verse"><a name="18">18</a>Гнівлива людина роздражнює сварку, терпелива ж у гніві вспокоює заколот.</span> <span class="verse"><a name="19">19</a>Дорога лінивого то терновиння, а путь щирих дорога гладка.</span> <span class="verse"><a name="20">20</a>Мудрий син тішить батька свого, а людина безумна погорджує матір'ю своєю.</span> <span class="verse"><a name="21">21</a>Глупота то радість для нерозумного, а людина розумна дорогою простою ходить.</span> <span class="verse"><a name="22">22</a>Ламаються задуми з браку поради, при численності ж радників сповняться.</span> <span class="verse"><a name="23">23</a>Радість людині у відповіді його уст, а слово на часі своєму яке воно добре!</span> <span class="verse"><a name="24">24</a>Путь життя для премудрого угору, щоб віддалюватись від шеолу внизу.</span> <span class="verse"><a name="25">25</a>Дім пишних руйнує Господь, але ставить межу для вдови.</span> <span class="verse"><a name="26">26</a>Думки злого огида для Господа, але чисті для Нього приємні слова.</span> <span class="verse"><a name="27">27</a>Зажерливий робить нещасним свій дім, хто ж дарунки ненавидить, той буде жити.</span> <span class="verse"><a name="28">28</a>Серце праведного розмірковує про відповідь, а уста безбожних вибризкують зло.</span> <span class="verse"><a name="29">29</a>Далекий Господь від безбожних, але справедливих молитву Він чує.</span> <span class="verse"><a name="30">30</a>Світло очей тішить серце, добра звістка підкріплює кості.</span> <span class="verse"><a name="31">31</a>Ухо, що навчання життя вислуховує, буде перебувати між мудрими.</span> <span class="verse"><a name="32">32</a>Хто напучування не приймає, той не дбає про душу свою, а хто слухається остороги, здобуде той розум.</span> <span class="verse"><a name="33">33</a>Страх Господній навчання премудрости, а перед славою скромність іде.</span> </p></div</div></div></body></html>