<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Мій сину, якщо поручився ти за свого ближнього, дав руку свою за чужого,</span> <span class="verse"><a name="2">2</a>ти попався до пастки з-за слів своїх уст, схоплений ти із-за слів своїх уст!</span> <span class="verse"><a name="3">3</a>Учини тоді це, сину мій, та рятуйсь, бо впав ти до рук свого ближнього: іди, впади в порох, і на ближніх своїх напирай,</span> <span class="verse"><a name="4">4</a>не дай сну своїм очам, і дрімання повікам своїм,</span> <span class="verse"><a name="5">5</a>рятуйся, як серна, з руки, і як птах із руки птахолова!</span> <span class="verse"><a name="6">6</a>Іди до мурашки, лінюху, поглянь на дороги її й помудрій:</span> <span class="verse"><a name="7">7</a>нема в неї володаря, ані урядника, ані правителя;</span> <span class="verse"><a name="8">8</a>вона заготовлює літом свій хліб, збирає в жнива свою їжу.</span> <span class="verse"><a name="9">9</a>Аж доки, лінюху, ти будеш вилежуватись, коли ти зо сну свого встанеш?</span> <span class="verse"><a name="10">10</a>Ще трохи поспати, подрімати ще трохи, руки трохи зложити, щоб полежати,</span> <span class="verse"><a name="11">11</a>і прийде, немов волоцюга, твоя незаможність, і злидні твої, як озброєний муж!...</span> <span class="verse"><a name="12">12</a>Людина нікчемна, чоловік злочинний, він ходить з лукавими устами,</span> <span class="verse"><a name="13">13</a>він моргає очима своїми, шургає своїми ногами, знаки подає пальцями своїми,</span> <span class="verse"><a name="14">14</a>в його серці лукавство виорює зло кожночасно, сварки розсіває,</span> <span class="verse"><a name="15">15</a>тому нагло приходить погибіль його, буде раптом побитий і ліку нема!</span> <span class="verse"><a name="16">16</a>Оцих шість ненавидить Господь, а ці сім то гидота душі Його:</span> <span class="verse"><a name="17">17</a>очі пишні, брехливий язик, і руки, що кров неповинну ллють,</span> <span class="verse"><a name="18">18</a>серце, що плекає злочинні думки, ноги, що сквапно біжать на лихе,</span> <span class="verse"><a name="19">19</a>свідок брехливий, що брехні роздмухує, і хто розсіває сварки між братів!</span> <span class="verse"><a name="20">20</a>Стережи, сину мій, заповідь батька свого, і не відкидай науки матері своєї!</span> <span class="verse"><a name="21">21</a>Прив'яжи їх на серці своєму назавжди, повісь їх на шиї своїй!</span> <span class="verse"><a name="22">22</a>Вона буде провадити тебе у ході, стерегтиме тебе, коли будеш лежати, а пробудишся мовити буде до тебе!</span> <span class="verse"><a name="23">23</a>Бо заповідь Божа світильник, а наука то світло, дорога ж життя то навчальні картання,</span> <span class="verse"><a name="24">24</a>щоб тебе стерегти від злосливої жінки, від облесливого язика чужинки.</span> <span class="verse"><a name="25">25</a>Не жадай її вроди у серці своїм, і тебе хай не візьме своїми повіками,</span> <span class="verse"><a name="26">26</a>бо вартість розпусної жінки то боханець хліба, а жінка заміжня вловлює душу цінну...</span> <span class="verse"><a name="27">27</a>Чи візьме людина огонь на лоно своє, і одіж її не згорить?</span> <span class="verse"><a name="28">28</a>Чи буде людина ходити по вугіллю розпаленому, і не попаляться ноги її?</span> <span class="verse"><a name="29">29</a>Так і той, хто вчащає до жінки свого ближнього: не буде некараним кожен, хто доторкнеться до неї!</span> <span class="verse"><a name="30">30</a>Не погорджують злодієм, якщо він украде, щоб рятувати життя своє, коли він голодує,</span> <span class="verse"><a name="31">31</a>та як буде він знайдений, всемеро він відшкодує, віддасть все майно свого дому!</span> <span class="verse"><a name="32">32</a>Хто чинить перелюб, не має той розуму, він знищує душу свою,</span> <span class="verse"><a name="33">33</a>побої та сором він знайде, а ганьба його не зітреться,</span> <span class="verse"><a name="34">34</a>бо заздрощі лютість мужчини, і не змилосердиться він у день помсти:</span> <span class="verse"><a name="35">35</a>він не зверне уваги на жоден твій викуп, і не схоче, коли ти гостинця прибільшиш!</span> </p></div</div></div></body></html>