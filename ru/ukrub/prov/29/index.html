<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 29</strong></div><p><span class="verse"><a name="1">1</a>Чоловік остережуваний, та твердошиїй, буде зламаний нагло, і ліку не буде йому.</span> <span class="verse"><a name="2">2</a>Коли множаться праведні, радіє народ, як панує ж безбожний то стогне народ.</span> <span class="verse"><a name="3">3</a>Людина, що мудрість кохає, потішує батька свого, а хто попасає блудниць, той губить маєток.</span> <span class="verse"><a name="4">4</a>Цар утримує край правосуддям, а людина хабарна руйнує його.</span> <span class="verse"><a name="5">5</a>Людина, що другові своєму підлещує, на стопах його пастку ставить.</span> <span class="verse"><a name="6">6</a>У провині людини лихої знаходиться пастка, а справедливий радіє та тішиться.</span> <span class="verse"><a name="7">7</a>Праведний знає про право вбогих, безбожний же не розуміє пізнання про це.</span> <span class="verse"><a name="8">8</a>Люди глузливі підбурюють місто, а мудрі утишують гнів.</span> <span class="verse"><a name="9">9</a>Мудра людина, що правується із нерозумним, то чи гнівається, чи сміється, спокою не знає.</span> <span class="verse"><a name="10">10</a>Кровожерці ненавидять праведного, справедливі ж шукають спасти його душу.</span> <span class="verse"><a name="11">11</a>Глупак увесь свій гнів увиявляє, а мудрий назад його стримує.</span> <span class="verse"><a name="12">12</a>Володар, що слухає слова брехливого, безбожні всі слуги його!</span> <span class="verse"><a name="13">13</a>Убогий й гнобитель стрічаються, їм обом Господь очі освітлює.</span> <span class="verse"><a name="14">14</a>Як цар правдою судить убогих, стоятиме трон його завжди.</span> <span class="verse"><a name="15">15</a>Різка й поука премудрість дають, а дитина, залишена тільки собі, засоромлює матір свою.</span> <span class="verse"><a name="16">16</a>Як множаться несправедливі провина розмножується, але праведні бачитимуть їхній упадок.</span> <span class="verse"><a name="17">17</a>Карай сина свого й він тебе заспокоїть, і приємнощі дасть для твоєї душі.</span> <span class="verse"><a name="18">18</a>Без пророчих видінь люд розбещений, коли ж стереже він Закона блаженний.</span> <span class="verse"><a name="19">19</a>Раб словами не буде покараний, хоч він розуміє, але не послухає.</span> <span class="verse"><a name="20">20</a>Чи бачив людину, квапливу в словах своїх? Більша надія глупцеві, ніж їй!</span> <span class="verse"><a name="21">21</a>Хто розпещує змалку свого раба, то кінець його буде невдячний.</span> <span class="verse"><a name="22">22</a>Гнівлива людина викликує сварку, а лютий вчиняє багато провин.</span> <span class="verse"><a name="23">23</a>Гординя людини її понижає, а чести набуває покірливий духом.</span> <span class="verse"><a name="24">24</a>Хто ділиться з злодієм, той ненавидить душу свою, він чує прокляття, та не виявляє.</span> <span class="verse"><a name="25">25</a>Страх перед людиною пастку дає, хто ж надію складає на Господа, буде безпечний.</span> <span class="verse"><a name="26">26</a>Багато шукають для себе обличчя володаря, та від Господа суд для людини.</span> <span class="verse"><a name="27">27</a>Насильник огида для праведних, а простодорогий огида безбожному.</span> </p></div</div></div></body></html>