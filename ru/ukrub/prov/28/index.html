<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 28</strong></div><p><span class="verse"><a name="1">1</a>Безбожні втікають, коли й не женуться за ними, а справедливий безпечний, немов той левчук.</span> <span class="verse"><a name="2">2</a>Коли край провиниться, то має багато володарів, коли ж є людина розумна й знаюча, то держиться довго.</span> <span class="verse"><a name="3">3</a>Людина убога, що гнобить нужденних, це злива рвучка, що хліба по ній не буває.</span> <span class="verse"><a name="4">4</a>Ті, хто Закон залишає, хвалять безбожних, а ті, хто Закон береже, на них буряться.</span> <span class="verse"><a name="5">5</a>Люди лихі правосуддя не розуміють, а шукаючі Господа все розуміють.</span> <span class="verse"><a name="6">6</a>Ліпше убогий, що ходить в своїй неповинності, ніж криводорогий, хоч він і багач.</span> <span class="verse"><a name="7">7</a>Хто Закон береже, розумний той син, а хто водиться із гультяями, засоромлює батька свого.</span> <span class="verse"><a name="8">8</a>Хто множить лихварським відсотком багатство своє, той для того громадить його, хто ласкавий для бідних.</span> <span class="verse"><a name="9">9</a>Хто відхилює вухо своє, щоб не слухати Закона, то буде огидна й молитва того.</span> <span class="verse"><a name="10">10</a>Хто простих доводить блудити дорогою зла, сам до ями своєї впаде, а невинні посядуть добро.</span> <span class="verse"><a name="11">11</a>Багата людина в очах своїх мудра, та розумний убогий розслідить її.</span> <span class="verse"><a name="12">12</a>Велика пишнота, як тішаться праведні, коли ж несправедливі зростають, то треба шукати людину.</span> <span class="verse"><a name="13">13</a>Хто ховає провини свої, тому не ведеться, а хто признається та кидає їх, той буде помилуваний.</span> <span class="verse"><a name="14">14</a>Блаженна людина, що завжди обачна, а хто ожорсточує серце своє, той впадає в лихе.</span> <span class="verse"><a name="15">15</a>Лев ричучий й ведмідь ненажерливий це безбожний володар над людом убогим.</span> <span class="verse"><a name="16">16</a>Володар, позбавлений розуму, тисне дошкульно, а ненависник зажерливости буде мати дні довгі.</span> <span class="verse"><a name="17">17</a>Людина, обтяжена за душогубство, втікає до гробу, нехай її не підпирають!</span> <span class="verse"><a name="18">18</a>Хто ходить невинний, той буде спасений, а криводорогий впаде на одній із доріг.</span> <span class="verse"><a name="19">19</a>Хто землю свою обробляє, той насититься хлібом, а хто за марнотним женеться, насититься вбогістю.</span> <span class="verse"><a name="20">20</a>Вірна людина багата на благословення, а хто спішно збагачується, непокараним той не залишиться.</span> <span class="verse"><a name="21">21</a>Увагу звертати на особу не добре, бо й за кус хліба людина згрішить.</span> <span class="verse"><a name="22">22</a>Завидюща людина спішить до багатства, і не знає, що прийде на неї нужда.</span> <span class="verse"><a name="23">23</a>Хто напоумляє людину, той знаходить вкінці більшу ласку, ніж той, хто лестить язиком.</span> <span class="verse"><a name="24">24</a>Хто батька свого й свою матір грабує і каже: Це не гріх, той розбійнику друг.</span> <span class="verse"><a name="25">25</a>Захланний викликує сварку, хто ж має надію на Господа, буде насичений.</span> <span class="verse"><a name="26">26</a>Хто надію кладе на свій розум, то він нерозумний, а хто мудрістю ходить, той буде врятований.</span> <span class="verse"><a name="27">27</a>Хто дає немаючому, той недостатку не знатиме, хто ж свої очі ховає від нього, той зазнає багато проклять.</span> <span class="verse"><a name="28">28</a>Коли підіймаються люди безбожні, людина ховається, а як гинуть вони, то множаться праведні.</span> </p></div</div></div></body></html>