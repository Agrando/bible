<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 22</strong></div><p><span class="verse"><a name="1">1</a>Ліпше добре ім'я за багатство велике, і ліпша милість за срібло та золото.</span> <span class="verse"><a name="2">2</a>Багатий та вбогий стрічаються, Господь їх обох створив.</span> <span class="verse"><a name="3">3</a>Мудрий бачить лихе і ховається, а безумні йдуть і караються.</span> <span class="verse"><a name="4">4</a>Заплата покори і страху Господнього, це багатство, і слава, й життя.</span> <span class="verse"><a name="5">5</a>Тернина й пастки на дорозі лукавого, а хто стереже свою душу, відійде далеко від них.</span> <span class="verse"><a name="6">6</a>Привчай юнака до дороги його, і він, як постаріється, не уступиться з неї.</span> <span class="verse"><a name="7">7</a>Багатий панує над бідними, а боржник раб позичальника.</span> <span class="verse"><a name="8">8</a>Хто сіє кривду, той жатиме лихо, а бич гніву його покінчиться.</span> <span class="verse"><a name="9">9</a>Хто доброго ока, той поблагословлений буде, бо дає він убогому з хліба свого.</span> <span class="verse"><a name="10">10</a>Глумливого вижени, й вийде з ним сварка, і суперечка та ганьба припиняться.</span> <span class="verse"><a name="11">11</a>Хто чистість серця кохає, той має хороше на устах, і другом йому буде цар.</span> <span class="verse"><a name="12">12</a>Очі Господа оберігають знання, а лукаві слова Він відкине.</span> <span class="verse"><a name="13">13</a>Лінивий говорить: На вулиці лев, серед майдану я буду забитий!</span> <span class="verse"><a name="14">14</a>Уста коханки яма глибока: на кого Господь має гнів, той впадає туди.</span> <span class="verse"><a name="15">15</a>До юнакового серця глупота прив'язана, та різка картання віддалить від нього її.</span> <span class="verse"><a name="16">16</a>Хто тисне убогого, щоб собі збагатитись, і хто багачеві дає, той певно збідніє.</span> <span class="verse"><a name="17">17</a>Нахили своє вухо, і послухай слів мудрих, і серце зверни до мого знання,</span> <span class="verse"><a name="18">18</a>бо гарне воно, коли будеш ти їх у своєму нутрі стерегти, хай стануть на устах твоїх вони разом!</span> <span class="verse"><a name="19">19</a>Щоб надія твоя була в Господі, я й сьогодні навчаю тебе.</span> <span class="verse"><a name="20">20</a>Хіба ж не писав тобі тричі з порадами та із знанням,</span> <span class="verse"><a name="21">21</a>щоб тобі завідомити правду, правдиві слова, щоб ти істину міг відповісти тому, хто тебе запитає.</span> <span class="verse"><a name="22">22</a>Не грабуй незаможнього, бо він незаможній, і не тисни убогого в брамі,</span> <span class="verse"><a name="23">23</a>бо Господь за їхню справу судитиметься, і грабіжникам їхнім ограбує Він душу.</span> <span class="verse"><a name="24">24</a>Не дружись із чоловіком гнівливим, і не ходи із людиною лютою,</span> <span class="verse"><a name="25">25</a>щоб доріг її ти не навчився, і тенета не взяв для своєї душі.</span> <span class="verse"><a name="26">26</a>Не будь серед тих, хто поруку дає, серед тих, хто поручується за борги:</span> <span class="verse"><a name="27">27</a>коли ти не матимеш чим заплатити, нащо візьмуть з-під тебе постелю твою?</span> <span class="verse"><a name="28">28</a>Не пересувай вікової границі, яку встановили батьки твої.</span> <span class="verse"><a name="29">29</a>Ти бачив людину, моторну в занятті своїм? Вона перед царями спокійно стоятиме, та не встоїть вона перед простими.</span> </p></div</div></div></body></html>