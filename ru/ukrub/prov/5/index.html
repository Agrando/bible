<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 5</strong></div><p><span class="verse"><a name="1">1</a>Мій сину, на мудрість мою уважай, нахили своє ухо до мого розуму,</span> <span class="verse"><a name="2">2</a>щоб розважність ти міг стерегти, а пізнання хай уста твої стережуть!</span> <span class="verse"><a name="3">3</a>Бо крапають солодощ губи блудниці, а уста її від оливи масніші,</span> <span class="verse"><a name="4">4</a>та гіркий їй кінець, мов полин, гострий, як меч обосічний,</span> <span class="verse"><a name="5">5</a>її ноги до смерти спускаються, шеолу тримаються кроки її!</span> <span class="verse"><a name="6">6</a>Вона путь життя не урівнює, її стежки непевні, і цього не знає вона.</span> <span class="verse"><a name="7">7</a>Тож тепер, мої діти, мене ви послухайте, не відходьте від слів моїх уст:</span> <span class="verse"><a name="8">8</a>віддали ти від неї дорогу свою, і не зближайсь до дверей її дому,</span> <span class="verse"><a name="9">9</a>щоб слави своєї ти іншим не дав, а роки свої для жорстокого,</span> <span class="verse"><a name="10">10</a>щоб чужі не наситились сили твоєї й маєтку твого в чужім домі!...</span> <span class="verse"><a name="11">11</a>І будеш стогнати при своєму кінці, як знеможеться тіло твоє й твої сили,</span> <span class="verse"><a name="12">12</a>і скажеш: Як ненавидів я те напучування, а картання те серце моє відкидало!</span> <span class="verse"><a name="13">13</a>І не слухав я голосу своїх учителів, і уха свого не схиляв до наставників...</span> <span class="verse"><a name="14">14</a>Трохи не був я при кожному злому, в середині збору й громади!...</span> <span class="verse"><a name="15">15</a>Пий воду з криниці своєї, і текуче з свого колодязя:</span> <span class="verse"><a name="16">16</a>чи ж мають на вулицю вилиті бути джерела твої, а на площі потоки твоєї води?</span> <span class="verse"><a name="17">17</a>Нехай вони будуть для тебе, для тебе самого, а не для чужих із тобою!</span> <span class="verse"><a name="18">18</a>Хай твоє джерело буде благословенне, і радій через жінку твоїх юних літ,</span> <span class="verse"><a name="19">19</a>вона ланя любовна та серна прекрасна, її перса напоять тебе кожночасно, впивайся ж назавжди коханням її!</span> <span class="verse"><a name="20">20</a>І нащо, мій сину, ти маєш впиватись блудницею, і нащо ти будеш пригортати груди чужинки?</span> <span class="verse"><a name="21">21</a>Бож перед очима Господніми всі дороги людини, і стежки її всі Він рівняє:</span> <span class="verse"><a name="22">22</a>власні провини безбожного схоплять його, і повороззям свого гріха буде зв'язаний він,</span> <span class="verse"><a name="23">23</a>помиратиме він без напучування, і буде блукати в великій глупоті своїй!...</span> </p></div</div></div></body></html>