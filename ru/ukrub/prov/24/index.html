<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Не завидуй злим людям, не бажай бути з ними,</span> <span class="verse"><a name="2">2</a>бо їхне серце говорить про здирство, а уста їхні мовлять про зло.</span> <span class="verse"><a name="3">3</a>Дім будується мудрістю, і розумом ставиться міцно.</span> <span class="verse"><a name="4">4</a>А через пізнання кімнати наповнюються усіляким маєтком цінним та приємним.</span> <span class="verse"><a name="5">5</a>Мудрий сильніший від сильного, а людина розумна від повносилого.</span> <span class="verse"><a name="6">6</a>Тому то провадь війну мудрими радами, бо спасіння в численності радників.</span> <span class="verse"><a name="7">7</a>Для безумного мудрість занадто висока, своїх уст не розкриє при брамі.</span> <span class="verse"><a name="8">8</a>Хто чинити лихе заміряє, того звуть лукавим.</span> <span class="verse"><a name="9">9</a>Замір глупоти то гріх, а насмішник огида людині.</span> <span class="verse"><a name="10">10</a>Якщо ти в день недолі знесилився, то мала твоя сила.</span> <span class="verse"><a name="11">11</a>Рятуй узятих на смерть, також тих, хто на страчення хилиться, хіба не підтримаєш їх?</span> <span class="verse"><a name="12">12</a>Якщо скажеш: Цього ми не знали! чи ж Той, хто серця випробовує, знати не буде? Він Сторож твоєї душі, і він знає про це, і поверне людині за чином її.</span> <span class="verse"><a name="13">13</a>Їж, сину мій, мед, бо він добрий, а мед щільниковий солодкий він на піднебінні твоїм,</span> <span class="verse"><a name="14">14</a>отак мудрість пізнай для своєї душі: якщо знайдеш її, то ти маєш майбутність, і надія твоя не понищиться!</span> <span class="verse"><a name="15">15</a>Не чатуй на помешкання праведного, ти безбожнику, не ограблюй мешкання його,</span> <span class="verse"><a name="16">16</a>бо праведний сім раз впаде та зведеться, а безбожний в погибіль впаде!</span> <span class="verse"><a name="17">17</a>Не тішся, як ворог твій падає, а коли він спіткнеться, хай серце твоє не радіє,</span> <span class="verse"><a name="18">18</a>щоб Господь не побачив, і це не було в Його очах лихим, і щоб Він не звернув Свого гніву від нього на тебе!</span> <span class="verse"><a name="19">19</a>Не пались на злочинців, не заздри безбожним,</span> <span class="verse"><a name="20">20</a>бо злому не буде майбутности, світильник безбожних погасне.</span> <span class="verse"><a name="21">21</a>Бійся, сину мій, Господа та царя, не водися з непевними,</span> <span class="verse"><a name="22">22</a>бо погибіль їхня нагло постане, а біду від обох тих хто знає?</span> <span class="verse"><a name="23">23</a>І оце ось походить від мудрих: Звертати увагу в суді на обличчя не добре.</span> <span class="verse"><a name="24">24</a>Хто буде казати безбожному: Праведний ти! того проклинатимуть люди, і гніватись будуть на того народи.</span> <span class="verse"><a name="25">25</a>А тим, хто картає його, буде миле оце, і прийде на них благословення добра!</span> <span class="verse"><a name="26">26</a>Мов у губи цілує, хто відповідає правдиве.</span> <span class="verse"><a name="27">27</a>Приготуй свою працю надворі, й оброби собі поле, а потім збудуєш свій дім.</span> <span class="verse"><a name="28">28</a>Не будь ложним свідком на свого ближнього, і не підговорюй устами своїми.</span> <span class="verse"><a name="29">29</a>Не кажи: Як зробив він мені, так зроблю я йому, верну людині за чином її!</span> <span class="verse"><a name="30">30</a>Я проходив край поля людини лінивої, та край виноградника недоумкуватого,</span> <span class="verse"><a name="31">31</a>і ось все воно позаростало терням, будяками покрита поверхня його, камінний же мур його був поруйнований...</span> <span class="verse"><a name="32">32</a>І бачив я те, і увагу звернув, і взяв я поуку собі:</span> <span class="verse"><a name="33">33</a>Ще трохи поспати, подрімати ще трохи, руки трохи зложити, щоб полежати,</span> <span class="verse"><a name="34">34</a>і приходить, немов мандрівник, незаможність твоя, і нужда твоя, як озброєний муж!...</span> </p></div</div></div></body></html>