<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 11</strong></div><p><span class="verse"><a name="1">1</a>Обманливі шальки огида для Господа, а повна вага це Його уподоба.</span> <span class="verse"><a name="2">2</a>Прийде пишність, та прийде і ганьба, а з сумирними мудрість.</span> <span class="verse"><a name="3">3</a>Невинність простосердих веде їх, а лукавство зрадливих їх вигубить.</span> <span class="verse"><a name="4">4</a>Не поможе багатство в день гніву, а справедливість від смерти визволює.</span> <span class="verse"><a name="5">5</a>Справедливість невинного дорогу йому випростовує, безбожний же падає через безбожність свою.</span> <span class="verse"><a name="6">6</a>Справедливість прямих їх рятує, а зрадливі захоплені будуть своєю захланністю.</span> <span class="verse"><a name="7">7</a>При смерті людини безбожної гине надія, зникає чекання людини нікчемної.</span> <span class="verse"><a name="8">8</a>Виривається праведний з утиску, і замість нього безбожний іде.</span> <span class="verse"><a name="9">9</a>Свого ближнього нищить лукавий устами, а знанням визволяються праведні.</span> <span class="verse"><a name="10">10</a>Добром праведних місто радіє, а як гинуть безбожні співає.</span> <span class="verse"><a name="11">11</a>Благословенням чесних підноситься місто, а устами безбожних руйнується.</span> <span class="verse"><a name="12">12</a>Хто погорджує ближнім своїм, той позбавлений розуму, а розумна людина мовчить.</span> <span class="verse"><a name="13">13</a>Виявляє обмовник таємне, вірнодухий же справу ховає.</span> <span class="verse"><a name="14">14</a>Народ падає з браку розумного проводу, при численності ж радників спасіння буває.</span> <span class="verse"><a name="15">15</a>Зле робить, як хто за чужого поручується, хто ж поруку ненавидить, той безпечний.</span> <span class="verse"><a name="16">16</a>Жінка чеснотна осягує слави, і пильні багатства здобудуть.</span> <span class="verse"><a name="17">17</a>Людина ласкава душі своїй чинить добро, а жорстока замучує тіло своє.</span> <span class="verse"><a name="18">18</a>Чинить діло безвартне безбожний, хто ж праведність сіє заплату правдиву одержує.</span> <span class="verse"><a name="19">19</a>Отак праведність є на життя, хто ж женеться за злом, той до смерти зближається.</span> <span class="verse"><a name="20">20</a>Серцем лукаві огида для Господа, а хто в неповинності ходить Його уподоба.</span> <span class="verse"><a name="21">21</a>Ручаюсь: не буде невинним лихий, а нащадок правдивих захований буде.</span> <span class="verse"><a name="22">22</a>Золотая сережка в свині на ніздрі це жінка гарна, позбавлена розуму.</span> <span class="verse"><a name="23">23</a>Жадання у праведних тільки добро, надія безбожних то гнів.</span> <span class="verse"><a name="24">24</a>Дехто щедро дає, та ще додається йому, а дехто ховає над міру, та тільки бідніє.</span> <span class="verse"><a name="25">25</a>Душа, яка благословляє, насичена буде, а хто поїть інших, напоєний буде і він.</span> <span class="verse"><a name="26">26</a>Хто задержує збіжжя, того проклинає народ, хто ж поживу випродує, тому благословення на голову.</span> <span class="verse"><a name="27">27</a>Хто прагне добра, той шукає вподобання, хто ж лихого жадає, то й прийде на нього воно.</span> <span class="verse"><a name="28">28</a>Хто надію кладе на багатство своє, той впаде, а праведники зеленіють, як листя.</span> <span class="verse"><a name="29">29</a>Хто неряд уносить до дому свого, той вітер посяде, а дурноголовий розумному стане рабом.</span> <span class="verse"><a name="30">30</a>Плід праведного дерево життя, і мудрий життя набуває.</span> <span class="verse"><a name="31">31</a>Коли праведний ось надолужується на землі, то тим більше безбожний та грішний!</span> </p></div</div></div></body></html>