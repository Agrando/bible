<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/prov">Proverbs</a> &gt <strong>Chapter 17</strong></div><p><span class="verse"><a name="1">1</a>Ліпший черствий кусок зо спокоєм, ніж дім, повний учти м'ясної зо сваркою.</span> <span class="verse"><a name="2">2</a>Раб розумний панує над сином безпутнім, і серед братів він поділить спадок.</span> <span class="verse"><a name="3">3</a>Для срібла топильна посудина, а горно для золота, Господь же серця випробовує.</span> <span class="verse"><a name="4">4</a>Лиходій слухається уст безбожних, слухає неправдомов язика лиходійного.</span> <span class="verse"><a name="5">5</a>Хто сміється з убогого, той ображає свого Творця, хто радіє з нещастя, не буде такий без вини.</span> <span class="verse"><a name="6">6</a>Корона для старших онуки, а пишнота дітей їхні батьки.</span> <span class="verse"><a name="7">7</a>Не пристойна безумному мова поважна, а тим більше шляхетному мова брехлива.</span> <span class="verse"><a name="8">8</a>Хабар в очах його власника самоцвіт: до всього, до чого повернеться, буде щастити йому.</span> <span class="verse"><a name="9">9</a>Хто шукає любови провину ховає, хто ж про неї повторює, розгонює друзів.</span> <span class="verse"><a name="10">10</a>На розумного більше впливає одне остереження, як на глупака сто ударів.</span> <span class="verse"><a name="11">11</a>Злий шукає лише неслухняности, та вісник жорстокий на нього пошлеться.</span> <span class="verse"><a name="12">12</a>Ліпше спіткати обездітнену ведмедицю, що кидається на людину, аніж нерозумного в глупоті його.</span> <span class="verse"><a name="13">13</a>Хто відплачує злом за добро, не відступить лихе з його дому.</span> <span class="verse"><a name="14">14</a>Почин сварки то прорив води, тому перед вибухом сварки покинь ти її!</span> <span class="verse"><a name="15">15</a>Хто оправдує несправедливого, і хто засуджує праведного, обидва вони Господеві огидні.</span> <span class="verse"><a name="16">16</a>Нащо ті гроші в руці нерозумного, щоб мудрість купити, як мозку нема?</span> <span class="verse"><a name="17">17</a>Правдивий друг любить за всякого часу, в недолі ж він робиться братом.</span> <span class="verse"><a name="18">18</a>Людина, позбавлена розуму, ручиться, поруку дає за друга свого.</span> <span class="verse"><a name="19">19</a>Хто сварку кохає, той любить гріх; хто ж підвищує уста свої, той шукає нещастя.</span> <span class="verse"><a name="20">20</a>Людина лукавого серця не знайде добра, хто ж лукавить своїм язиком, упаде в зло.</span> <span class="verse"><a name="21">21</a>Хто родить безумного, родить на смуток собі, і не потішиться батько безглуздого.</span> <span class="verse"><a name="22">22</a>Серце радісне добре лікує, а пригноблений дух сушить кості.</span> <span class="verse"><a name="23">23</a>Безбожний таємно бере хабара, щоб зігнути путі правосуддя.</span> <span class="verse"><a name="24">24</a>З обличчям розумного мудрість, а очі глупця аж на кінці землі.</span> <span class="verse"><a name="25">25</a>Нерозумний син смуток для батька, для своєї ж родительки гіркість.</span> <span class="verse"><a name="26">26</a>Не добре карати справедливого, бити шляхетних за щирість!</span> <span class="verse"><a name="27">27</a>Хто слова свої стримує, той знає пізнання, і холоднокровний розумна людина.</span> <span class="verse"><a name="28">28</a>І глупак, як мовчить, уважається мудрим, а як уста свої закриває розумним.</span> </p></div</div></div></body></html>