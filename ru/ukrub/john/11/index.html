<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 11</strong></div><p><span class="verse"><a name="1">1</a>Був же хворий один, Лазар у Віфанії, із села Марії й сестри її Марти.</span> <span class="verse"><a name="2">2</a>А Марія, що брат її Лазар був хворий, була та, що помазала Господа миром, і волоссям своїм Йому ноги обтерла.</span> <span class="verse"><a name="3">3</a>Тоді сестри послали до Нього, говорячи: Ось нездужає, Господи, той, що кохаєш його!...</span> <span class="verse"><a name="4">4</a>Як почув же Ісус, то промовив: Не на смерть ця недуга, а на Божу славу, щоб Син Божий прославився нею.</span> <span class="verse"><a name="5">5</a>А Ісус любив Марту, і сестру її, і Лазаря.</span> <span class="verse"><a name="6">6</a>А коли Він почув, що нездужає той, то зостався два дні на тім місці, де був.</span> <span class="verse"><a name="7">7</a>Після ж того говорить до учнів: Ходімо знову в Юдею.</span> <span class="verse"><a name="8">8</a>Йому учні сказали: Учителю, таж допіру юдеї хотіли камінням побити Тебе, а Ти знов туди підеш?</span> <span class="verse"><a name="9">9</a>Ісус відповів: Хіба дня не дванадцять годин? Як хто ходить за дня, не спіткнеться, цьогосвітнє бо світло він бачить.</span> <span class="verse"><a name="10">10</a>А хто ходить нічної пори, той спіткнеться, бо немає в нім світла.</span> <span class="verse"><a name="11">11</a>Оце Він сказав, а по тому говорить до них: Друг наш Лазар заснув, та піду розбудити Його.</span> <span class="verse"><a name="12">12</a>А учні сказали Йому: Як заснув, то він, Господи, видужає.</span> <span class="verse"><a name="13">13</a>Та про смерть його мовив Ісус, вони ж думали, що про сонний спочинок Він каже.</span> <span class="verse"><a name="14">14</a>Тоді просто сказав їм Ісус: Умер Лазар.</span> <span class="verse"><a name="15">15</a>І Я тішусь за вас, що там Я не був, щоб повірили ви. Та ходімо до нього.</span> <span class="verse"><a name="16">16</a>Сказав же Хома, називаний Близнюк, до співучнів: Ходімо й ми, щоб із Ним повмирати.</span> <span class="verse"><a name="17">17</a>Як прибув же Ісус, то знайшов, що чотири вже дні той у гробі.</span> <span class="verse"><a name="18">18</a>А Віфанія поблизу Єрусалиму була, яких стадій з п'ятнадцять.</span> <span class="verse"><a name="19">19</a>І багато з юдеїв до Марти й Марії прийшли, щоб за брата розважити їх.</span> <span class="verse"><a name="20">20</a>Тоді Марта, почувши, що надходить Ісус, побігла зустріти Його, Марія ж удома сиділа.</span> <span class="verse"><a name="21">21</a>І Марта сказала Ісусові: Коли б, Господи, був Ти отут, то не вмер би мій брат...</span> <span class="verse"><a name="22">22</a>Та й тепер, знаю я, що чого тільки в Бога попросиш, то дасть Тобі Бог!</span> <span class="verse"><a name="23">23</a>Промовляє до неї Ісус: Воскресне твій брат!</span> <span class="verse"><a name="24">24</a>Відказує Марта Йому: Знаю, що в воскресення останнього дня він воскресне.</span> <span class="verse"><a name="25">25</a>Промовив до неї Ісус: Я воскресення й життя. Хто вірує в Мене, хоч і вмре, буде жити.</span> <span class="verse"><a name="26">26</a>І кожен, хто живе та хто вірує в Мене, повіки не вмре. Чи ти віруєш в це?</span> <span class="verse"><a name="27">27</a>Вона каже Йому: Так, Господи! Я вірую, що Ти Христос, Син Божий, що має прийти на цей світ.</span> <span class="verse"><a name="28">28</a>І промовивши це, відійшла, та й покликала нишком Марію, сестру свою, кажучи: Учитель тут, і Він кличе тебе!</span> <span class="verse"><a name="29">29</a>А та, як зачула, квапливо встала й до Нього пішла.</span> <span class="verse"><a name="30">30</a>А Ісус не ввійшов був іще до села, а знаходивсь на місці, де Марта зустріла Його.</span> <span class="verse"><a name="31">31</a>Юдеї тоді, що були з нею в домі й її розважали, як побачили, що Марія квапливо встала й побігла, подалися за нею, гадаючи, що до гробу пішла вона, плакати там.</span> <span class="verse"><a name="32">32</a>Як Марія ж прийшла туди, де був Ісус, і Його вгледіла, то припала до ніг Йому та й говорила до Нього: Коли б, Господи, був Ти отут, то не вмер би мій брат!</span> <span class="verse"><a name="33">33</a>А Ісус, як побачив, що плаче вона, і плачуть юдеї, що з нею прийшли, то в дусі розжалобився та й зворушився Сам,</span> <span class="verse"><a name="34">34</a>і сказав: Де його ви поклали? Говорять Йому: Іди, Господи, та подивися!</span> <span class="verse"><a name="35">35</a>І закапали сльози Ісусові...</span> <span class="verse"><a name="36">36</a>А юдеї казали: Дивись, як кохав Він його!</span> <span class="verse"><a name="37">37</a>А з них дехто сказали: Чи не міг же зробити Отой, Хто очі сліпому відкрив, щоб і цей не помер?</span> <span class="verse"><a name="38">38</a>Ісус же розжалобивсь знову в Собі, і до гробу прийшов. Була ж то печера, і камінь на ній налягав.</span> <span class="verse"><a name="39">39</a>Промовляє Ісус: Відваліть цього каменя! Сестра вмерлого Марта говорить до Нього: Уже, Господи, чути, бо чотири вже дні він у гробі...</span> <span class="verse"><a name="40">40</a>Ісус каже до неї: Чи тобі не казав Я, що як будеш ти вірувати, славу Божу побачиш?</span> <span class="verse"><a name="41">41</a>І зняли тоді каменя. А Ісус ізвів очі до неба й промовив: Отче, дяку приношу Тобі, що Мене Ти почув.</span> <span class="verse"><a name="42">42</a>Та Я знаю, що Ти завжди почуєш Мене, але ради народу, що довкола стоїть, Я сказав, щоб увірували, що послав Ти Мене.</span> <span class="verse"><a name="43">43</a>І, промовивши це, Він скричав гучним голосом: Лазарю, вийди сюди!</span> <span class="verse"><a name="44">44</a>І вийшов померлий, по руках і ногах обв'язаний пасами, а обличчя у нього було перев'язане хусткою... Ісус каже до них: Розв'яжіть його та й пустіть, щоб ходив...</span> <span class="verse"><a name="45">45</a>І багато з юдеїв, що посходилися до Марії, та бачили те, що Він учинив, у Нього ввірували.</span> <span class="verse"><a name="46">46</a>А деякі з них пішли до фарисеїв, і їм розповіли, що Ісус учинив.</span> <span class="verse"><a name="47">47</a>Тоді первосвященики та фарисеї скликали раду й казали: Що маємо робити, бо Цей Чоловік пребагато чуд чинить?</span> <span class="verse"><a name="48">48</a>Якщо так позоставимо Його, то всі в Нього ввірують, і прийдуть римляни, та й візьмуть нам і Край, і народ!</span> <span class="verse"><a name="49">49</a>А один із них, Кайяфа, що був первосвящеником року того, промовив до них: Ви нічого не знаєте,</span> <span class="verse"><a name="50">50</a>і не поміркуєте, що краще для вас, щоб один чоловік прийняв смерть за людей, аніж щоб увесь народ мав загинути!</span> <span class="verse"><a name="51">51</a>А того не сказав сам від себе, але, первосвящеником бувши в тім році, пророкував, що Ісус за народ мав умерти,</span> <span class="verse"><a name="52">52</a>і не лише за народ, але й щоб сполучити в одне розпорошених Божих дітей.</span> <span class="verse"><a name="53">53</a>Отож, від того дня вони змовилися, щоб убити Його.</span> <span class="verse"><a name="54">54</a>І тому не ходив більш Ісус між юдеями явно, але звідти вдавсь до околиць поближче пустині, до міста, що зветься Єфрем, і тут залишався з Своїми учнями.</span> <span class="verse"><a name="55">55</a>Наближалася ж Пасха юдейська, і багато-хто з Краю вдались перед Пасхою в Єрусалим, щоб очистити себе.</span> <span class="verse"><a name="56">56</a>І шукали Ісуса вони, а в храмі стоявши, гомоніли один до одного: А як вам здається? Хіба Він не прийде на свято?</span> <span class="verse"><a name="57">57</a>А первосвященики та фарисеї наказа дали: як дізнається хто, де Він перебуватиме, нехай донесе, щоб схопити Його.</span> </p></div</div></div></body></html>