<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 2</strong></div><p><span class="verse"><a name="1">1</a>А третього дня весілля справляли в Кані Галілейській, і була там Ісусова мати.</span> <span class="verse"><a name="2">2</a>На весілля запрошений був теж Ісус та учні Його.</span> <span class="verse"><a name="3">3</a>Як забракло ж вина, то мати Ісусова каже до Нього: Не мають вина!</span> <span class="verse"><a name="4">4</a>Ісус же відказує їй: Що тобі, жоно, до Мене? Не прийшла ще година Моя!</span> <span class="verse"><a name="5">5</a>А мати Його до слуг каже: Зробіть усе те, що Він вам скаже!</span> <span class="verse"><a name="6">6</a>Було тут шість камінних посудин на воду, що стояли для очищення юдейського, що відер по дві чи по три вміщали.</span> <span class="verse"><a name="7">7</a>Ісус каже до слуг: Наповніть водою посудини. І їх поналивали вщерть.</span> <span class="verse"><a name="8">8</a>І Він каже до них: Тепер зачерпніть, і занесіть до весільного старости. І занесли.</span> <span class="verse"><a name="9">9</a>Як весільний же староста скуштував воду, що сталась вином, а він не знав, звідки воно, знали ж слуги, що води наливали, то староста кличе тоді молодого</span> <span class="verse"><a name="10">10</a>та й каже йому: Кожна людина подає перше добре вино, а як понапиваються, тоді гірше; а ти добре вино аж на досі зберіг...</span> <span class="verse"><a name="11">11</a>Такий початок чудам зробив Ісус у Кані Галілейській, і виявив славу Свою. І ввірували в Нього учні Його.</span> <span class="verse"><a name="12">12</a>Після цього відправивсь Він Сам, і мати Його, і брати Його, і Його учні до Капернауму, і там перебули небагато днів.</span> <span class="verse"><a name="13">13</a>А зближалася Пасха юдейська, і до Єрусалиму подався Ісус.</span> <span class="verse"><a name="14">14</a>І знайшов Він, що продавали у храмі волів, і овець, і голубів, та сиділи міняльники.</span> <span class="verse"><a name="15">15</a>І, зробивши бича з мотузків, Він вигнав із храму всіх, вівці й воли, а міняльникам гроші розсипав, і поперевертав їм столи.</span> <span class="verse"><a name="16">16</a>І сказав продавцям голубів: Заберіть оце звідси, і не робіть із дому Отця Мого дому торгового!</span> <span class="verse"><a name="17">17</a>Тоді учні Його згадали, що написано: Ревність до дому Твого з'їдає Мене!</span> <span class="verse"><a name="18">18</a>І обізвались юдеї й сказали Йому: Яке нам знамено покажеш, що Ти можеш робити таке?</span> <span class="verse"><a name="19">19</a>Ісус відповів і промовив до них: Зруйнуйте цей храм, і за три дні Я поставлю його!</span> <span class="verse"><a name="20">20</a>Відказали ж юдеї: Сорок шість літ будувався цей храм, а Ти за три дні поставиш його?</span> <span class="verse"><a name="21">21</a>А Він говорив про храм тіла Свого.</span> <span class="verse"><a name="22">22</a>Коли ж Він із мертвих воскрес, то учні Його згадали, що Він говорив це, і ввірували в Писання та в слово, що сказав був Ісус.</span> <span class="verse"><a name="23">23</a>А як в Єрусалимі Він був у свято Пасхи, то багато-хто ввірували в Його Ймення, побачивши чуда Його, що чинив.</span> <span class="verse"><a name="24">24</a>Але Сам Ісус їм не звірявся, бо Сам знав усіх,</span> <span class="verse"><a name="25">25</a>і потреби не мав, щоб хто свідчив Йому про людину, бо знав Сам, що в людині було.</span> </p></div</div></div></body></html>