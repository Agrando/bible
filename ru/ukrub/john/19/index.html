<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 19</strong></div><p><span class="verse"><a name="1">1</a>От тоді взяв Ісуса Пилат, та й звелів збичувати Його.</span> <span class="verse"><a name="2">2</a>Вояки ж, сплівши з терну вінка, Йому поклали на голову, та багряницю наділи на Нього,</span> <span class="verse"><a name="3">3</a>і приступали до Нього й казали: Радій, Царю Юдейський! І били по щоках Його...</span> <span class="verse"><a name="4">4</a>Тоді вийшов назовні ізнову Пилат та й говорить до них: Ось Його я виводжу назовні до вас, щоб ви переконались, що провини ніякої в Нім не знаходжу.</span> <span class="verse"><a name="5">5</a>І вийшов назовні Ісус, у терновім вінку та в багрянім плащі. А Пилат до них каже: Оце Чоловік!</span> <span class="verse"><a name="6">6</a>Як зобачили ж Його первосвященики й служба, то закричали, говорячи: Розіпни, розіпни! Пилат каже до них: То візьміть Його ви й розіпніть, бо провини я в Нім не знаходжу!</span> <span class="verse"><a name="7">7</a>Відказали юдеї йому: Ми маємо Закона, а за Законом Він мусить умерти, бо за Божого Сина Себе видавав!</span> <span class="verse"><a name="8">8</a>Як зачув же Пилат оце слово, налякався ще більш,</span> <span class="verse"><a name="9">9</a>і вернувся в преторій ізнову, і питає Ісуса: Звідки Ти? Та Ісус йому відповіді не подав.</span> <span class="verse"><a name="10">10</a>І каже до Нього Пилат: Не говориш до мене? Хіба ж Ти не знаєш, що маю я владу розп'ясти Тебе, і маю владу Тебе відпустити?</span> <span class="verse"><a name="11">11</a>Ісус відповів: Надо Мною ти жадної влади не мав би, коли б тобі зверху не дано було; тому більший гріх має той, хто Мене тобі видав...</span> <span class="verse"><a name="12">12</a>Після цього Пилат намагався пустити Його, та юдеї кричали, говорячи: Якщо Його пустиш, то не кесарів приятель ти! Усякий, хто себе за царя видає, противиться кесареві.</span> <span class="verse"><a name="13">13</a>Як зачув же Пилат оце слово, то вивів назовні Ісуса, і засів на суддеве сидіння, на місці, що зветься літостротон, по-гебрейському ж гаввата.</span> <span class="verse"><a name="14">14</a>Був то ж день Приготовлення Пасхи, година була близько шостої. І він каже юдеям: Ось ваш Цар!</span> <span class="verse"><a name="15">15</a>Та вони закричали: Геть, геть із Ним! Розіпни Його! Пилат каже до них: Царя вашого маю розп'ясти? Первосвященики відповіли: Ми не маєм царя, окрім кесаря!</span> <span class="verse"><a name="16">16</a>Ось тоді він їм видав Його, щоб розп'ясти... І взяли Ісуса й повели...</span> <span class="verse"><a name="17">17</a>І, нісши Свого хреста, Він вийшов на місце, Череповищем зване, по-гебрейському Голгофа.</span> <span class="verse"><a name="18">18</a>Там Його розп'яли, а з Ним разом двох інших, з одного та з другого боку, а Ісуса всередині.</span> <span class="verse"><a name="19">19</a>А Пилат написав і написа, та й умістив на хресті. Було ж там написано: Ісус Назарянин, Цар Юдейський.</span> <span class="verse"><a name="20">20</a>І багато з юдеїв читали цього написа, бо те місце, де Ісус був розп'ятий, було близько від міста. А було по-гебрейському, по-грецькому й по-римському написано.</span> <span class="verse"><a name="21">21</a>Тож сказали Пилатові юдейські первосвященики: Не пиши: Цар Юдейський, але що Він Сам говорив: Я Цар Юдейський.</span> <span class="verse"><a name="22">22</a>Пилат відповів: Що я написав написав!</span> <span class="verse"><a name="23">23</a>Розп'явши ж Ісуса, вояки взяли одіж Його, та й поділили на чотири частині, по частині для кожного вояка, теж і хітона. А хітон був не шитий, а витканий цілий відверху.</span> <span class="verse"><a name="24">24</a>Тож сказали один до одного: Не будемо дерти його, але жереба киньмо на нього, кому припаде. Щоб збулося Писання: Поділили одежу Мою між собою, і метнули про шату Мою жеребка. Вояки ж це й зробили...</span> <span class="verse"><a name="25">25</a>Під хрестом же Ісуса стояли Його мати, і сестра Його матері, Марія Клеопова, і Марія Магдалина.</span> <span class="verse"><a name="26">26</a>Як побачив Ісус матір та учня, що стояв тут, якого любив, то каже до матері: Оце, жоно, твій син!</span> <span class="verse"><a name="27">27</a>Потім каже до учня: Оце мати твоя! І з тієї години той учень узяв її до себе.</span> <span class="verse"><a name="28">28</a>Потім, знавши Ісус, що вже все довершилось, щоб збулося Писання, проказує: Прагну!</span> <span class="verse"><a name="29">29</a>Тут стояла посудина, повна оцту. Вояки ж, губку оцтом наповнивши, і на тростину її настромивши, піднесли до уст Його.</span> <span class="verse"><a name="30">30</a>А коли Ісус оцту прийняв, то промовив: Звершилось!... І, голову схиливши, віддав Свого духа...</span> <span class="verse"><a name="31">31</a>Був же день Приготовлення, тож юдеї, щоб тіла на хресті не зосталися в суботу, був бо Великдень тієї суботи просили Пилата зламати голінки розп'ятим, і зняти.</span> <span class="verse"><a name="32">32</a>Тож прийшли вояки й поламали голінки першому й другому, що розп'ятий з Ним був.</span> <span class="verse"><a name="33">33</a>Коли ж підійшли до Ісуса й побачили, що Він уже вмер, то голінок Йому не зламали,</span> <span class="verse"><a name="34">34</a>та один з вояків списом бока Йому проколов, і зараз витекла звідти кров та вода.</span> <span class="verse"><a name="35">35</a>І самовидець засвідчив, і правдиве свідоцтво його; і він знає, що правду говорить, щоб повірили й ви.</span> <span class="verse"><a name="36">36</a>о це сталось тому, щоб збулося Писання: Йому кості ламати не будуть!</span> <span class="verse"><a name="37">37</a>І знов друге Писання говорить: Дивитися будуть на Того, Кого прокололи.</span> <span class="verse"><a name="38">38</a>Потім Йосип із Аріматеї, що був учень Ісуса, але потайний, бо боявся юдеїв, став просити Пилата, щоб тіло Ісусове взяти. І дозволив Пилат. Тож прийшов він, і взяв тіло Ісусове.</span> <span class="verse"><a name="39">39</a>Прибув також і Никодим, що давніше приходив вночі до Ісуса, і смирну приніс, із алоєм помішану, щось літрів із сто.</span> <span class="verse"><a name="40">40</a>Отож, узяли вони тіло Ісусове, та й обгорнули його плащаницею із пахощами, як є звичай ховати в юдеїв.</span> <span class="verse"><a name="41">41</a>На тім місці, де Він був розп'ятий, знаходився сад, а в саду новий гріб, що в ньому ніколи ніхто не лежав.</span> <span class="verse"><a name="42">42</a>Тож отут, з-за юдейського дня Приготовлення вони поклали Ісуса, бо поблизу був гріб.</span> </p></div</div></div></body></html>