<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 17</strong></div><p><span class="verse"><a name="1">1</a>По мові оцій Ісус очі Свої звів до неба й промовив: Прийшла, Отче, година, прослав Сина Свого, щоб і Син Твій прославив Тебе,</span> <span class="verse"><a name="2">2</a>бо Ти дав Йому владу над тілом усяким, щоб Він дав життя вічне всім їм, яких дав Ти Йому.</span> <span class="verse"><a name="3">3</a>Життя ж вічне це те, щоб пізнали Тебе, єдиного Бога правдивого, та Ісуса Христа, що послав Ти Його.</span> <span class="verse"><a name="4">4</a>Я прославив Тебе на землі, довершив Я те діло, що Ти дав Мені виконати.</span> <span class="verse"><a name="5">5</a>І тепер прослав, Отче, Мене Сам у Себе тією славою, яку в Тебе Я мав, поки світ не постав.</span> <span class="verse"><a name="6">6</a>Я Ім'я Твоє виявив людям, що Мені Ти із світу їх дав. Твоїми були вони, і Ти дав їх Мені, і вони зберегли Твоє слово.</span> <span class="verse"><a name="7">7</a>Тепер пізнали вони, що все те, що Ти Мені дав, від Тебе походить,</span> <span class="verse"><a name="8">8</a>бо слова, що дав Ти Мені, Я їм передав, і вони прийняли й зрозуміли правдиво, що Я вийшов від Тебе, і ввірували, що послав Ти Мене.</span> <span class="verse"><a name="9">9</a>Я благаю за них. Не за світ Я благаю, а за тих, кого дав Ти Мені, Твої бо вони!</span> <span class="verse"><a name="10">10</a>Усе бо Моє то Твоє, а Твоє то Моє, і прославивсь Я в них.</span> <span class="verse"><a name="11">11</a>І не на світі вже Я, а вони ще на світі, а Я йду до Тебе. Святий Отче, заховай в Ім'я Своє їх, яких дав Ти Мені, щоб як Ми, єдине були!</span> <span class="verse"><a name="12">12</a>Коли з ними на світі Я був, Я беріг їх у Ймення Твоє, тих, що дав Ти Мені, і зберіг, і ніхто з них не згинув, крім призначеного на загибіль, щоб збулося Писання.</span> <span class="verse"><a name="13">13</a>Тепер же до Тебе Я йду, але це говорю Я на світі, щоб мали вони в собі радість Мою досконалу.</span> <span class="verse"><a name="14">14</a>Я їм дав Твоє слово, але світ їх зненавидів, бо вони не від світу, як і Я не від світу.</span> <span class="verse"><a name="15">15</a>Не благаю, щоб Ти їх зо світу забрав, але щоб зберіг їх від злого.</span> <span class="verse"><a name="16">16</a>Не від світу вони, як і Я не від світу.</span> <span class="verse"><a name="17">17</a>Освяти Ти їх правдою! Твоє слово то правда.</span> <span class="verse"><a name="18">18</a>Як на світ Ти послав Мене, так і Я на світ послав їх.</span> <span class="verse"><a name="19">19</a>А за них Я посвячую в жертву Самого Себе, щоб освячені правдою стали й вони.</span> <span class="verse"><a name="20">20</a>Та не тільки за них Я благаю, а й за тих, що ради їхнього слова ввірують у Мене,</span> <span class="verse"><a name="21">21</a>щоб були всі одно: як Ти, Отче, в Мені, а Я у Тобі, щоб одно були в Нас і вони, щоб увірував світ, що Мене Ти послав.</span> <span class="verse"><a name="22">22</a>А ту славу, що дав Ти Мені, Я їм передав, щоб єдине були, як єдине і Ми.</span> <span class="verse"><a name="23">23</a>Я у них, а Ти у Мені, щоб були досконалі в одно, і щоб пізнав світ, що послав Мене Ти, і що їх полюбив Ти, як Мене полюбив.</span> <span class="verse"><a name="24">24</a>Бажаю Я, Отче, щоб і ті, кого дав Ти Мені, там зо Мною були, де знаходжуся Я, щоб бачили славу Мою, яку дав Ти Мені, бо Ти полюбив Мене перше закладин світу.</span> <span class="verse"><a name="25">25</a>Отче Праведний! Хоча не пізнав Тебе світ, та пізнав Тебе Я. І пізнали вони, що послав Мене Ти.</span> <span class="verse"><a name="26">26</a>Я ж Ім'я Твоє їм об'явив й об'являтиму, щоб любов, що Ти нею Мене полюбив, була в них, а Я в них!...</span> </p></div</div></div></body></html>