<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 18</strong></div><p><span class="verse"><a name="1">1</a>Промовивши це, Ісус вийшов із учнями Своїми на той бік потоку Кедрону, де був сад, до якого ввійшов Він та учні Його.</span> <span class="verse"><a name="2">2</a>Але й Юда, що видав Його, знав те місце, бо там часто збирались Ісус й Його учні.</span> <span class="verse"><a name="3">3</a>Отож Юда, узявши відділ війська та службу від первосвящеників і фарисеїв, приходить туди із смолоскипами, та з ліхтарями, та з зброєю.</span> <span class="verse"><a name="4">4</a>А Ісус, усе відавши, що з Ним статися має, виходить та й каже до них: Кого ви шукаєте?</span> <span class="verse"><a name="5">5</a>Йому відповіли: Ісуса Назарянина. Він говорить до них: Це Я... А стояв із ними й Юда, що видав Його.</span> <span class="verse"><a name="6">6</a>І як тільки сказав їм: Це Я, вони подалися назад, та й на землю попадали...</span> <span class="verse"><a name="7">7</a>І Він знов запитав їх: Кого ви шукаєте? Вони ж відказали: Ісуса Назарянина.</span> <span class="verse"><a name="8">8</a>Ісус відповів: Я сказав вам, що це Я... Отож, як Мене ви шукаєте, то дайте оцим відійти,</span> <span class="verse"><a name="9">9</a>щоб збулося те слово, що Він був сказав: Я не втратив нікого із тих, кого дав Ти Мені.</span> <span class="verse"><a name="10">10</a>Тоді Симон Петро, меча мавши, його вихопив, і рубонув раба первосвященика, і відтяв праве вухо йому. А рабу на ім'я було Малх.</span> <span class="verse"><a name="11">11</a>Та промовив Ісус до Петра: Всунь у піхви меча! Чи ж не мав би Я пити ту чашу, що Отець дав Мені?</span> <span class="verse"><a name="12">12</a>Відділ же війська та тисяцький і служба юдейська схопили Ісуса, і зв'язали Його,</span> <span class="verse"><a name="13">13</a>і повели Його перше до Анни, бо тестем доводивсь Кайяфі, що первосвящеником був того року.</span> <span class="verse"><a name="14">14</a>Це ж був той Кайяфа, що порадив юдеям, що ліпше померти людині одній за народ.</span> <span class="verse"><a name="15">15</a>А Симон Петро й інший учень ішли за Ісусом слідом. Той же учень відомий був первосвященикові, і ввійшов у двір первосвящеників із Ісусом.</span> <span class="verse"><a name="16">16</a>А Петро за ворітьми стояв. Тоді вийшов той учень, що відомий був первосвященикові, і сказав воротарці, і впровадив Петра.</span> <span class="verse"><a name="17">17</a>І питає Петра воротарка служниця: Ти хіба не з учнів Цього Чоловіка? Той відказує: Ні!</span> <span class="verse"><a name="18">18</a>А раби й служба, розклавши огонь, стояли та й грілися, бо був холод. І Петро стояв із ними та грівся.</span> <span class="verse"><a name="19">19</a>А первосвященик спитався Ісуса про учнів Його, і про науку Його.</span> <span class="verse"><a name="20">20</a>Ісус Йому відповідь дав: Я світові явно казав. Я постійно навчав у синагозі й у храмі, куди всі юдеї збираються, а таємно нічого Я не говорив.</span> <span class="verse"><a name="21">21</a>Чого ти питаєш Мене? Поспитайся тих, що чули, що Я їм говорив. Отже, знають вони, про що Я говорив.</span> <span class="verse"><a name="22">22</a>А як Він це сказав, то один із присутньої там служби вдарив Ісуса в щоку, говорячи: То так відповідаєш первосвященикові?</span> <span class="verse"><a name="23">23</a>Ісус йому відповідь дав: Якщо зле Я сказав, покажи, що то зле; коли ж добре, за що Мене б'єш?</span> <span class="verse"><a name="24">24</a>І відіслав Його Анна зв'язаним первосвященикові Кайяфі.</span> <span class="verse"><a name="25">25</a>А Симон Петро стояв, гріючись. І сказали до нього: Чи й ти не з учнів Його? Він відрікся й сказав: Ні!</span> <span class="verse"><a name="26">26</a>Говорить один із рабів первосвященика, родич тому, що йому Петро вухо відтяв: Чи тебе я не бачив у саду з Ним?</span> <span class="verse"><a name="27">27</a>І знову відрікся Петро, і заспівав півень хвилі тієї...</span> <span class="verse"><a name="28">28</a>А Ісуса ведуть від Кайяфи в преторій. Був же ранок. Та вони не ввійшли до преторія, щоб не опоганитись, а щоб їсти пасху.</span> <span class="verse"><a name="29">29</a>Тоді вийшов Пилат назовні до них і сказав: Яку скаргу приносите ви на Цього Чоловіка?</span> <span class="verse"><a name="30">30</a>Вони відповіли та й сказали йому: Коли б Цей злочинцем не був, ми б Його тобі не видавали.</span> <span class="verse"><a name="31">31</a>А Пилат їм сказав: Візьміть Його, та й за вашим Законом судіть Його. Юдеї сказали йому: Нам не вільно нікого вбивати,</span> <span class="verse"><a name="32">32</a>щоб збулося Ісусове слово, що його Він прорік, зазначаючи, якою то смертю Він має померти.</span> <span class="verse"><a name="33">33</a>Тоді знову Пилат увійшов у преторій, і покликав Ісуса, і до Нього сказав: Чи Ти Цар Юдейський?</span> <span class="verse"><a name="34">34</a>Ісус відповів: Чи від себе самого питаєш ти це, чи то інші тобі говорили про Мене?</span> <span class="verse"><a name="35">35</a>Пилат відповів: Чи ж юдеянин я? Твій народ та первосвященики мені Тебе видали. Що таке Ти вчинив?</span> <span class="verse"><a name="36">36</a>Ісус відповів: Моє Царство не із світу цього. Якби із цього світу було Моє Царство, то служба Моя воювала б, щоб не виданий був Я юдеям. Та тепер Моє Царство не звідси...</span> <span class="verse"><a name="37">37</a>Сказав же до Нього Пилат: Так Ти Цар? Ісус відповів: Сам ти кажеш, що Цар Я. Я на те народився, і на те прийшов у світ, щоб засвідчити правду. І кожен, хто з правди, той чує Мій голос.</span> <span class="verse"><a name="38">38</a>Говорить до Нього Пилат: Що є правда? І сказавши оце, до юдеїв знов вийшов, та й каже до них: Не знаходжу Я в Ньому провини ніякої.</span> <span class="verse"><a name="39">39</a>Та ви маєте звичай, щоб я випустив вам одного на Пасху. Чи хочете отже, відпущу вам Царя Юдейського?</span> <span class="verse"><a name="40">40</a>Та знову вони зняли крик, вимагаючи: Не Його, а Варавву! А Варавва був злочинець.</span> </p></div</div></div></body></html>