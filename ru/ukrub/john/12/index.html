<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 12</strong></div><p><span class="verse"><a name="1">1</a>Ісус же за шість день до Пасхи прибув до Віфанії, де жив Лазар, що його воскресив Ісус із мертвих.</span> <span class="verse"><a name="2">2</a>І для Нього вечерю там справили, а Марта прислуговувала. Був же й Лазар одним із тих, що до столу з Ним сіли.</span> <span class="verse"><a name="3">3</a>А Марія взяла літру мира, з найдорожчого нарду пахучого, і намастила Ісусові ноги, і волоссям своїм Йому ноги обтерла... І пахощі мира наповнили дім!</span> <span class="verse"><a name="4">4</a>І говорить один з Його учнів, Юда Іскаріотський, що мав Його видати:</span> <span class="verse"><a name="5">5</a>Чому мира оцього за триста динарів не продано, та й не роздано вбогим?</span> <span class="verse"><a name="6">6</a>А це він сказав не тому, що про вбогих журився, а тому, що був злодій: він мав скриньку на гроші, і крав те, що вкидали.</span> <span class="verse"><a name="7">7</a>І промовив Ісус: Позостав її ти, це вона на день похорону заховала Мені...</span> <span class="verse"><a name="8">8</a>Бо вбогих ви маєте завжди з собою, а Мене не постійно ви маєте!</span> <span class="verse"><a name="9">9</a>А натовп великий юдеїв довідався, що Він там, та й поприходили не з-за Ісуса Самого, але щоб побачити й Лазаря, що його воскресив Він із мертвих.</span> <span class="verse"><a name="10">10</a>А первосвященики змовилися, щоб і Лазареві смерть заподіяти,</span> <span class="verse"><a name="11">11</a>бо багато з юдеїв з-за нього відходили, та в Ісуса ввірували.</span> <span class="verse"><a name="12">12</a>А другого дня, коли безліч народу, що зібрався на свято, прочула, що до Єрусалиму надходить Ісус,</span> <span class="verse"><a name="13">13</a>то взяли вони пальмове віття, і вийшли назустріч Йому та й кричали: Осанна! Благословенний, хто йде у Господнє Ім'я! Цар Ізраїлів!</span> <span class="verse"><a name="14">14</a>Ісус же, знайшовши осля, сів на нього, як написано:</span> <span class="verse"><a name="15">15</a>Не бійся, дочко Сіонська! Ото Цар твій іде, сидячи на ослі молодому!</span> <span class="verse"><a name="16">16</a>А учні Його спочатку того не зрозуміли були, але, як прославивсь Ісус, то згадали тоді, що про Нього було так написано, і що цеє вчинили Йому.</span> <span class="verse"><a name="17">17</a>Тоді свідчив народ, який був із Ним, що Він викликав Лазаря з гробу, і воскресив його з мертвих.</span> <span class="verse"><a name="18">18</a>Через це й зустрів натовп Його, бо почув, що Він учинив таке чудо.</span> <span class="verse"><a name="19">19</a>Фарисеї тоді між собою казали: Ви бачите, що нічого не вдієте: ось пішов увесь світ услід за Ним!</span> <span class="verse"><a name="20">20</a>А між тими, що в свято прийшли поклонитись, були й деякі геллени.</span> <span class="verse"><a name="21">21</a>І вони підійшли до Пилипа, що з Віфсаїди Галілейської, і просили його та казали: Ми хочемо, пане, побачити Ісуса.</span> <span class="verse"><a name="22">22</a>Іде Пилип та Андрієві каже; іде Андрій і Пилип та Ісусові розповідають.</span> <span class="verse"><a name="23">23</a>Ісус же їм відповідає, говорячи: Надійшла година, щоб Син Людський прославивсь.</span> <span class="verse"><a name="24">24</a>Поправді, поправді кажу вам: коли зерно пшеничне, як у землю впаде, не помре, то одне зостається; як умре ж, плід рясний принесе.</span> <span class="verse"><a name="25">25</a>Хто кохає душу свою, той погубить її; хто ж ненавидить душу свою на цім світі, збереже її в вічне життя.</span> <span class="verse"><a name="26">26</a>Як хто служить Мені, хай іде той за Мною, і де Я, там буде й слуга Мій. Як хто служить Мені, того пошанує Отець.</span> <span class="verse"><a name="27">27</a>Затривожена зараз душа Моя. І що Я повім? Заступи Мене, Отче, від цієї години! Та на те Я й прийшов на годину оцю...</span> <span class="verse"><a name="28">28</a>Прослав, Отче, Ім'я Своє! Залунав тоді голос із неба: І прославив, і знову прославлю!</span> <span class="verse"><a name="29">29</a>А народ, що стояв і почув, говорив: Загреміло! Інші казали: Це Ангол Йому говорив!</span> <span class="verse"><a name="30">30</a>Ісус відповів і сказав: Не для Мене цей голос лунав, а для вас.</span> <span class="verse"><a name="31">31</a>Тепер суд цьому світові. Князь світу цього буде вигнаний звідси тепер.</span> <span class="verse"><a name="32">32</a>І, як буду піднесений з землі, то до Себе Я всіх притягну.</span> <span class="verse"><a name="33">33</a>А Він це говорив, щоб зазначити, якою то смертю Він має померти.</span> <span class="verse"><a name="34">34</a>А народ відповів Йому: Ми чули з Закону, що Христос перебуває повік, то чого ж Ти говориш, що Людському Сину потрібно піднесеному бути? Хто такий Цей Син Людський?</span> <span class="verse"><a name="35">35</a>І сказав їм Ісус: Короткий ще час світло з вами. Ходіть, поки маєте світло, щоб вас темрява не обгорнула. А хто в темряві ходить, не знає, куди він іде...</span> <span class="verse"><a name="36">36</a>Аж доки ви маєте світло, то віруйте в світло, щоб синами світла ви стали. Промовивши це, Ісус відійшов, і сховався від них.</span> <span class="verse"><a name="37">37</a>І хоч Він стільки чуд перед ними вчинив був, та в Нього вони не ввірували,</span> <span class="verse"><a name="38">38</a>щоб справдилось слово пророка Ісаї, який провіщав: Хто повірив тому, що ми, Господи, чули, а Господнє рамено кому об'явилось?</span> <span class="verse"><a name="39">39</a>Тому не могли вони вірити, що знову Ісая прорік:</span> <span class="verse"><a name="40">40</a>Засліпив їхні очі, і скам'янив їхнє серце, щоб очима не бачили, ані серцем щоб не зрозуміли, і не навернулись, щоб Я їх уздоровив!</span> <span class="verse"><a name="41">41</a>Це Ісая сказав, коли бачив славу Його, і про Нього звіщав.</span> <span class="verse"><a name="42">42</a>Проте багато-хто навіть із старших у Нього ввірували, та не признавались через фарисеїв, щоб не вигнано їх із синагоги.</span> <span class="verse"><a name="43">43</a>Бо любили вони славу людську більше, аніж славу Божу.</span> <span class="verse"><a name="44">44</a>А Ісус підняв голос, та й промовляв: Хто вірує в Мене, не в Мене він вірує, але в Того, Хто послав Мене.</span> <span class="verse"><a name="45">45</a>А хто бачить Мене, той бачить Того, хто послав Мене.</span> <span class="verse"><a name="46">46</a>Я, Світло, на світ прийшов, щоб кожен, хто вірує в Мене, у темряві не зоставався.</span> <span class="verse"><a name="47">47</a>Коли б же хто слів Моїх слухав та не вірував, Я того не суджу, бо Я не прийшов світ судити, але щоб спасти світ.</span> <span class="verse"><a name="48">48</a>Хто цурається Мене, і Моїх слів не приймає, той має для себе суддю: те слово, що Я говорив, останнього дня воно буде судити його!</span> <span class="verse"><a name="49">49</a>Бо від Себе Я не говорив, а Отець, що послав Мене, то Він Мені заповідь дав, що Я маю казати та що говорити.</span> <span class="verse"><a name="50">50</a>І відаю Я, що Його ота заповідь то вічне життя. Тож що Я говорю, то так говорю, як Отець Мені розповідав.</span> </p></div</div></div></body></html>