<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 10</strong></div><p><span class="verse"><a name="1">1</a>Поправді, поправді кажу вам: Хто не входить дверима в кошару, але перелазить деінде, той злодій і розбійник.</span> <span class="verse"><a name="2">2</a>А хто входить дверима, той вівцям пастух.</span> <span class="verse"><a name="3">3</a>Воротар відчиняє йому, і його голосу слухають вівці; і свої вівці він кличе по йменню, і випроваджує їх.</span> <span class="verse"><a name="4">4</a>А як вижене всі свої вівці, він іде перед ними, і вівці слідом за ним ідуть, бо знають голос його.</span> <span class="verse"><a name="5">5</a>За чужим же не підуть вони, а будуть утікати від нього, бо не знають вони чужого голосу.</span> <span class="verse"><a name="6">6</a>Оцю притчу повів їм Ісус, але не зрозуміли вони, про що їм говорив.</span> <span class="verse"><a name="7">7</a>І знову промовив Ісус: Поправді, поправді кажу вам, що Я двері вівцям.</span> <span class="verse"><a name="8">8</a>Усі, скільки їх перше Мене приходило, то злодії й розбійники, але вівці не слухали їх.</span> <span class="verse"><a name="9">9</a>Я двері: коли через Мене хто ввійде, спасеться, і той ввійде та вийде, і пасовисько знайде.</span> <span class="verse"><a name="10">10</a>Злодій тільки на те закрадається, щоб красти й убивати та нищити. Я прийшов, щоб ви мали життя, і подостатком щоб мали.</span> <span class="verse"><a name="11">11</a>Я Пастир Добрий! Пастир добрий кладе життя власне за вівці.</span> <span class="verse"><a name="12">12</a>А наймит, і той, хто не вівчар, кому вівці не свої, коли бачить, що вовк наближається, то кидає вівці й тікає, а вовк їх хапає й полошить.</span> <span class="verse"><a name="13">13</a>А наймит утікає тому, що він наймит, і не дбає про вівці.</span> <span class="verse"><a name="14">14</a>Я Пастир Добрий, і знаю Своїх, і Свої Мене знають.</span> <span class="verse"><a name="15">15</a>Як Отець Мене знає, так і Я Отця знаю, і власне життя Я за вівці кладу.</span> <span class="verse"><a name="16">16</a>Також маю Я інших овець, які не з цієї кошари, Я повинен і їх припровадити. І Мій голос почують вони, і буде отара одна й Один Пастир!</span> <span class="verse"><a name="17">17</a>Через те Отець любить Мене, що Я власне життя віддаю, щоб ізнову прийняти його.</span> <span class="verse"><a name="18">18</a>Ніхто в Мене його не бере, але Я Сам від Себе кладу його. Маю владу віддати його, і маю владу прийняти його знову, Я цю заповідь взяв від Свого Отця.</span> <span class="verse"><a name="19">19</a>З-за цих слів між юдеями знову незгода знялася.</span> <span class="verse"><a name="20">20</a>І багато-хто з них говорили: Він демона має, і несамовитий. Чого слухаєте ви Його?</span> <span class="verse"><a name="21">21</a>Інші казали: Ці слова не того, хто демона має. Хіба демон може очі сліпим відкривати?...</span> <span class="verse"><a name="22">22</a>Було тоді свято Відновлення в Єрусалимі. Стояла зима.</span> <span class="verse"><a name="23">23</a>А Ісус у храмі ходив, у Соломоновім ґанку.</span> <span class="verse"><a name="24">24</a>Юдеї тоді обступили Його та й казали Йому: Доки будеш тримати в непевності нас? Якщо Ти Христос, то відкрито скажи нам!</span> <span class="verse"><a name="25">25</a>Відповів їм Ісус: Я вам був сказав, та не вірите ви. Ті діла, що чиню їх у Ймення Свого Отця, вони свідчать про Мене.</span> <span class="verse"><a name="26">26</a>Та не вірите ви, не з Моїх бо овець ви.</span> <span class="verse"><a name="27">27</a>Мого голосу слухають вівці Мої, і знаю Я їх, і за Мною слідком вони йдуть.</span> <span class="verse"><a name="28">28</a>І Я життя вічне даю їм, і вони не загинуть повік, і ніхто їх не вихопить із Моєї руки.</span> <span class="verse"><a name="29">29</a>Мій Отець, що дав їх Мені, Він більший за всіх, і вихопити ніхто їх не може Отцеві з руки.</span> <span class="verse"><a name="30">30</a>Я й Отець Ми одне!</span> <span class="verse"><a name="31">31</a>Знов каміння схопили юдеї, щоб укаменувати Його.</span> <span class="verse"><a name="32">32</a>Відповів їм Ісус: Від Отця показав Я вам добрих учинків багато, за котрий же з тих учинків хочете Мене каменувати?</span> <span class="verse"><a name="33">33</a>Юдеї Йому відказали: Не за добрий учинок хочемо Тебе вкаменувати, а за богозневагу, бо Ти, бувши людиною, за Бога Себе видаєш...</span> <span class="verse"><a name="34">34</a>Відповів їм Ісус: Хіба не написано в вашім Законі: Я сказав: ви боги?</span> <span class="verse"><a name="35">35</a>Коли тих Він богами назвав, що до них слово Боже було, а Писання не може порушене бути,</span> <span class="verse"><a name="36">36</a>то Тому, що Отець освятив і послав Його в світ, закидаєте ви: Зневажаєш Ти Бога, через те, що сказав Я: Я Син Божий?</span> <span class="verse"><a name="37">37</a>Коли Я не чиню діл Свого Отця, то не вірте Мені.</span> <span class="verse"><a name="38">38</a>А коли Я чиню, то хоч ви Мені віри й не ймете, повірте ділам, щоб пізнали й повірили ви, що Отець у Мені, а Я ув Отці!</span> <span class="verse"><a name="39">39</a>Тоді знову шукали вони, щоб схопити Його, але вийшов із рук їхніх Він.</span> <span class="verse"><a name="40">40</a>І Він знову на той бік Йордану пішов, на те місце, де Іван найперше христив, та й там перебував.</span> <span class="verse"><a name="41">41</a>І багато до Нього приходили та говорили, що хоч жадного чуда Іван не вчинив, але все, що про Нього Іван говорив, правдиве було.</span> <span class="verse"><a name="42">42</a>І багато-хто ввірували в Нього там.</span> </p></div</div></div></body></html>