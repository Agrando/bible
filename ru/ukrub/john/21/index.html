<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 21</strong></div><p><span class="verse"><a name="1">1</a>Після цього з'явивсь Ісус знов Своїм учням над морем Тіверіядським. А з'явився отак.</span> <span class="verse"><a name="2">2</a>Укупі були Симон Петро, і Хома, званий Близнюк, і Нафанаїл, із Кани Галілейської, і обидва сини Зеведеєві, і двоє інших із учнів Його.</span> <span class="verse"><a name="3">3</a>Говорить їм Симон Петро: Піду риби вловити. Вони кажуть до нього: І ми підемо з тобою. І пішли вони, і всіли до човна. Та ночі тієї нічого вони не вловили.</span> <span class="verse"><a name="4">4</a>А як ранок настав, то Ісус став над берегом, але учні не знали, що то був Ісус.</span> <span class="verse"><a name="5">5</a>Ісус тоді каже до них: Чи не маєте, діти, якоїсь поживи? Ні, вони відказали.</span> <span class="verse"><a name="6">6</a>А Він їм сказав: Закиньте невода праворуч від човна, то й знайдете! Вони кинули, і вже не могли його витягнути із-за безлічі риби...</span> <span class="verse"><a name="7">7</a>Тоді учень, якого любив був Ісус, говорить Петрові: Це ж Господь!... А Симон Петро, як зачув, що Господь то, накинув на себе одежину, бо він був нагий, та й кинувся в море...</span> <span class="verse"><a name="8">8</a>Інші ж учні, що були недалеко від берега якихсь ліктів із двісті припливли човником, тягнучи невода з рибою.</span> <span class="verse"><a name="9">9</a>А коли вони вийшли на землю, то бачать розложений жар, а на нім рибу й хліб.</span> <span class="verse"><a name="10">10</a>Ісус каже до них: Принесіть тієї риби, що оце ви вловили!</span> <span class="verse"><a name="11">11</a>Пішов Симон Петро та й на землю витягнув невода, повного риби великої, сто п'ятдесят три. І хоч стільки було її, не продерся проте невід.</span> <span class="verse"><a name="12">12</a>Ісус каже до учнів: Ідіть, снідайте! А з учнів ніхто не наважився спитати Його: Хто Ти такий? Бо знали вони, що Господь то...</span> <span class="verse"><a name="13">13</a>Тож підходить Ісус, бере хліб і дає їм, так само ж і рибу.</span> <span class="verse"><a name="14">14</a>Це вже втретє з'явився Ісус Своїм учням, як із мертвих воскрес.</span> <span class="verse"><a name="15">15</a>Як вони вже поснідали, то Ісус промовляє до Симона Петра: Симоне, сину Йонин, чи ти любиш мене більше цих? Той каже Йому: Так, Господи, відаєш Ти, що кохаю Тебе! Промовляє йому: Паси ягнята Мої!</span> <span class="verse"><a name="16">16</a>І говорить йому Він удруге: Симоне, сину Йонин, чи ти любиш Мене? Той каже Йому: Так, Господи, відаєш Ти, що кохаю Тебе! Промовляє йому: Паси вівці Мої!</span> <span class="verse"><a name="17">17</a>Утретє Він каже йому: Симоне, сину Йонин, чи кохаєш Мене? Засмутився Петро, що спитав його втретє: Чи кохаєш Мене? І він каже Йому: Ти все відаєш, Господи, відаєш Ти, що кохаю Тебе! Промовляє до нього Ісус: Паси вівці Мої!</span> <span class="verse"><a name="18">18</a>Поправді, поправді кажу Я тобі: Коли був ти молодший, то ти сам підперізувався, і ходив, куди ти бажав. А коли постарієш, свої руки простягнеш, і інший тебе підпереже, і поведе, куди не захочеш...</span> <span class="verse"><a name="19">19</a>А оце Він сказав, щоб зазначити, якою то смертю той Бога прославить. Сказавши таке, Він говорить йому: Іди за Мною!</span> <span class="verse"><a name="20">20</a>Обернувся Петро, та й ось бачить, що за ним слідкома йде той учень, якого любив Ісус, який на вечері до лоня Йому був схилився й спитав: Хто, Господи, видасть Тебе?</span> <span class="verse"><a name="21">21</a>Петро, як побачив того, говорить Ісусові: Господи, цей же що?</span> <span class="verse"><a name="22">22</a>Промовляє до нього Ісус: Якщо Я схотів, щоб він позостався, аж поки прийду, що до того тобі? Ти йди за Мною!</span> <span class="verse"><a name="23">23</a>І це слово рознеслось було між братами, що той учень не вмре. Проте Ісус не сказав йому, що не вмре, а: Якщо Я схотів, щоб він позостався, аж поки прийду, що до того тобі?</span> <span class="verse"><a name="24">24</a>Це той учень, що свідчить про це, що й оце написав. І знаємо ми, що правдиве свідоцтво його!</span> <span class="verse"><a name="25">25</a>Багато є й іншого, що Ісус учинив. Але думаю, що коли б написати про все те зокрема про кожне, то й сам світ не вмістив би написаних книг! Амінь.</span> </p></div</div></div></body></html>