<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 4</strong></div><p><span class="verse"><a name="1">1</a>Як Господь же довідався, що почули фарисеї, що Ісус учнів більше збирає та христить, як Іван,</span> <span class="verse"><a name="2">2</a>хоч Ісус не христив Сам, а учні Його,</span> <span class="verse"><a name="3">3</a>Він покинув Юдею та знову пішов у Галілею.</span> <span class="verse"><a name="4">4</a>І потрібно було Самарію Йому переходити.</span> <span class="verse"><a name="5">5</a>Отож, прибуває Він до самарійського міста, що зветься Сіхар, недалеко від поля, яке Яків був дав своєму синові Йосипові.</span> <span class="verse"><a name="6">6</a>Там же була Яковова криниця. І Ісус, дорогою зморений, сів отак край криниці. Було коло години десь шостої.</span> <span class="verse"><a name="7">7</a>Надходить ось жінка одна з Самарії набрати води. Ісус каже до неї: Дай напитись Мені!</span> <span class="verse"><a name="8">8</a>Бо учні Його відійшли були в місто, щоб купити поживи.</span> <span class="verse"><a name="9">9</a>Тоді каже Йому самарянка: Як же Ти, юдеянин бувши, та просиш напитись від мене, самарянки? Бо юдеї не сходяться із самарянами.</span> <span class="verse"><a name="10">10</a>Ісус відповів і промовив до неї: Коли б знала ти Божий дар, і Хто Той, Хто говорить тобі: Дай напитись Мені, ти б у Нього просила, і Він тобі дав би живої води.</span> <span class="verse"><a name="11">11</a>Каже жінка до Нього: І черпака в Тебе, Пане, нема, а криниця глибока, звідки ж маєш Ти воду живу?</span> <span class="verse"><a name="12">12</a>Чи Ти більший за нашого отця Якова, що нам дав цю криницю, і він сам із неї пив, і сини його, і худоба його?</span> <span class="verse"><a name="13">13</a>Ісус відповів і сказав їй: Кожен, хто воду цю п'є, буде прагнути знову.</span> <span class="verse"><a name="14">14</a>А хто питиме воду, що Я йому дам, прагнути не буде повік, бо вода, що Я йому дам, стане в нім джерелом тієї води, що тече в життя вічне.</span> <span class="verse"><a name="15">15</a>Каже жінка до Нього: Дай мені, Пане, цієї води, щоб я пити не хотіла, і сюди не приходила брати.</span> <span class="verse"><a name="16">16</a>Говорить до неї Ісус: Іди, поклич чоловіка свого та й вертайся сюди.</span> <span class="verse"><a name="17">17</a>Жінка відповіла та й сказала: Чоловіка не маю... Відказав їй Ісус: Ти добре сказала: Чоловіка не маю.</span> <span class="verse"><a name="18">18</a>Бо п'ятьох чоловіків ти мала, а той, кого маєш тепер, не муж він тобі. Це ти правду сказала.</span> <span class="verse"><a name="19">19</a>Каже жінка до Нього: Бачу, Пане, що Пророк Ти.</span> <span class="verse"><a name="20">20</a>Отці наші вклонялися Богу на цій ось горі, а ви твердите, що в Єрусалимі те місце, де потрібно вклонятись.</span> <span class="verse"><a name="21">21</a>Ісус промовляє до неї: Повір, жінко, Мені, що надходить година, коли ні на горі цій, ані в Єрусалимі вклонятись Отцеві не будете ви.</span> <span class="verse"><a name="22">22</a>Ви вклоняєтесь тому, чого ви не знаєте, ми вклоняємось тому, що знаємо, бо спасіння від юдеїв.</span> <span class="verse"><a name="23">23</a>Але наступає година, і тепер вона є, коли богомільці правдиві вклонятися будуть Отцеві в дусі та в правді, бо Отець Собі прагне таких богомільців.</span> <span class="verse"><a name="24">24</a>Бог є Дух, і ті, що Йому вклоняються, повинні в дусі та в правді вклонятись.</span> <span class="verse"><a name="25">25</a>Відказує жінка Йому: Я знаю, що прийде Месія, що зветься Христос, як Він прийде, то все розповість нам.</span> <span class="verse"><a name="26">26</a>Промовляє до неї Ісус: Це Я, що розмовляю з тобою...</span> <span class="verse"><a name="27">27</a>І тоді надійшли Його учні, і дивувались, що з жінкою Він розмовляв. Проте жаден із них не спитав: Чого хочеш? або: Про що з нею говориш?</span> <span class="verse"><a name="28">28</a>Покинула жінка тоді водоноса свого, і побігла до міста, та й людям говорить:</span> <span class="verse"><a name="29">29</a>Ходіть но, побачте Того Чоловіка, що сказав мені все, що я вчинила. Чи Він не Христос?</span> <span class="verse"><a name="30">30</a>І вони повиходили з міста, і до Нього прийшли.</span> <span class="verse"><a name="31">31</a>Тим часом же учні просили Його та й казали: Учителю, їж!</span> <span class="verse"><a name="32">32</a>А Він їм відказав: Я маю поживу на їдження, якої не знаєте ви.</span> <span class="verse"><a name="33">33</a>Питали тоді один одного учні: Хіба хто приніс Йому їсти?</span> <span class="verse"><a name="34">34</a>Ісус каже до них: Пожива Моя чинити волю Того, Хто послав Мене, і справу Його довершити.</span> <span class="verse"><a name="35">35</a>Чи не кажете ви: Ще чотири от місяці, і настануть жнива? А Я вам кажу: Підійміть свої очі, та гляньте на ниви, як для жнив уже пополовіли вони!</span> <span class="verse"><a name="36">36</a>А хто жне, той заплату бере, та збирає врожай в життя вічне, щоб хто сіє й хто жне разом раділи.</span> <span class="verse"><a name="37">37</a>Бо про це поговірка правдива: Хто інший сіє, а хто інший жне.</span> <span class="verse"><a name="38">38</a>Я вас жати послав, де ви не працювали: працювали інші, ви ж до їхньої праці ввійшли.</span> <span class="verse"><a name="39">39</a>З того ж міста багато-хто із самарян в Нього ввірували через слово жінки, що свідчила: Він сказав мені все, що я вчинила була!</span> <span class="verse"><a name="40">40</a>А коли самаряни до Нього прийшли, то благали Його, щоб у них позостався. І Він перебув там два дні.</span> <span class="verse"><a name="41">41</a>Значно ж більш вони ввірували через слово Його.</span> <span class="verse"><a name="42">42</a>А до жінки казали вони: Не за слово твоє ми вже віруємо, самі бо ми чули й пізнали, що справді Спаситель Він світу!</span> <span class="verse"><a name="43">43</a>Як минуло ж два дні, Він ізвідти пішов в Галілею.</span> <span class="verse"><a name="44">44</a>Сам бо свідчив Ісус, що не має пошани пророк у вітчизні своїй.</span> <span class="verse"><a name="45">45</a>А коли Він прийшов в Галілею, Його прийняли галілеяни, побачивши все, що вчинив Він в Єрусалимі на святі, бо ходили на свято й вони.</span> <span class="verse"><a name="46">46</a>Тоді знову прийшов Ісус у Кану Галілейську, де перемінив був Він воду на вино. І був там один царедворець, що син його хворів у Капернаумі.</span> <span class="verse"><a name="47">47</a>Він, почувши, що Ісус із Юдеї прибув в Галілею, до Нього прийшов і благав Його, щоб пішов і сина йому вздоровив, бо мав той умерти.</span> <span class="verse"><a name="48">48</a>Ісус же промовив до нього: Як знамен тих та чуд не побачите, не ввіруєте!</span> <span class="verse"><a name="49">49</a>Царедворець говорить до Нього: Піди, Господи, поки не вмерла дитина моя!</span> <span class="verse"><a name="50">50</a>Промовляє до нього Ісус: Іди, син твій живе! І повірив той слову, що до нього промовив Ісус, і пішов.</span> <span class="verse"><a name="51">51</a>А коли ще в дорозі він був, то раби його перестріли його й сповістили, говорячи: Син твій живе.</span> <span class="verse"><a name="52">52</a>А він їх запитав про годину, о котрій стало легше йому. Вони ж відказали до нього: Учора о сьомій годині гарячка покинула його.</span> <span class="verse"><a name="53">53</a>Зрозумів тоді батько, що була то година, о котрій до нього промовив Ісус: Син твій живе. І ввірував сам і ввесь його дім.</span> <span class="verse"><a name="54">54</a>Це знов друге знамено Ісус учинив, як вернувся до Галілеї з Юдеї.</span> </p></div</div></div></body></html>