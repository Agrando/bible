<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 14</strong></div><p><span class="verse"><a name="1">1</a>Нехай серце вам не тривожиться! Віруйте в Бога, і в Мене віруйте!</span> <span class="verse"><a name="2">2</a>Багато осель у домі Мого Отця; а коли б то не так, то сказав би Я вам, що йду приготувати місце для вас?</span> <span class="verse"><a name="3">3</a>А коли відійду й приготую вам місце, Я знову прийду й заберу вас до Себе, щоб де Я були й ви.</span> <span class="verse"><a name="4">4</a>А куди Я йду дорогу ви знаєте.</span> <span class="verse"><a name="5">5</a>Говорить до Нього Хома: Ми не знаємо, Господи, куди йдеш; як же можемо знати дорогу?</span> <span class="verse"><a name="6">6</a>Промовляє до нього Ісус: Я дорога, і правда, і життя. До Отця не приходить ніхто, якщо не через Мене.</span> <span class="verse"><a name="7">7</a>Коли б то були ви пізнали Мене, ви пізнали були б і Мого Отця. Відтепер Його знаєте ви, і Його бачили.</span> <span class="verse"><a name="8">8</a>Говорить до Нього Пилип: Господи, покажи нам Отця, і вистачить нам!</span> <span class="verse"><a name="9">9</a>Промовляє до нього Ісус: Стільки часу Я з вами, ти ж не знаєш, Пилипе, Мене? Хто бачив Мене, той бачив Отця, то як же ти кажеш: Покажи нам Отця?</span> <span class="verse"><a name="10">10</a>Чи не віруєш ти, що Я в Отці, а Отець у Мені? Слова, що Я вам говорю, говорю не від Себе, а Отець, що в Мені перебуває, Той чинить діла ті.</span> <span class="verse"><a name="11">11</a>Повірте Мені, що Я в Отці, а Отець у Мені! Коли ж ні, то повірте за вчинки самі.</span> <span class="verse"><a name="12">12</a>Поправді, поправді кажу вам: Хто вірує в Мене, той учинить діла, які чиню Я, і ще більші від них він учинить, бо Я йду до Отця.</span> <span class="verse"><a name="13">13</a>І коли що просити ви будете в Імення Моє, те вчиню, щоб у Сині прославивсь Отець.</span> <span class="verse"><a name="14">14</a>Коли будете в Мене просити чого в Моє Ймення, то вчиню.</span> <span class="verse"><a name="15">15</a>Якщо Ви Мене любите, Мої заповіді зберігайте!</span> <span class="verse"><a name="16">16</a>І вблагаю Отця Я, і Втішителя іншого дасть вам, щоб із вами повік перебував,</span> <span class="verse"><a name="17">17</a>Духа правди, що Його світ прийняти не може, бо не бачить Його та не знає Його. Його знаєте ви, бо при вас перебуває, і в вас буде Він.</span> <span class="verse"><a name="18">18</a>Я не кину вас сиротами, Я прибуду до вас!</span> <span class="verse"><a name="19">19</a>Ще недовго, і вже світ Мене не побачить, але ви Мене бачити будете, бо живу Я і ви жити будете!</span> <span class="verse"><a name="20">20</a>Того дня пізнаєте ви, що в Своїм Я Отці, а ви в Мені, і Я в вас.</span> <span class="verse"><a name="21">21</a>Хто заповіді Мої має та їх зберігає, той любить Мене. А хто любить Мене, то полюбить його Мій Отець, і Я полюблю Його, і об'явлюсь йому Сам.</span> <span class="verse"><a name="22">22</a>Запитує Юда, не Іскаріотський, Його: Що то, Господи, що Ти нам об'явитися маєш, а не світові?</span> <span class="verse"><a name="23">23</a>Ісус відповів і до нього сказав: Як хто любить Мене, той слово Моє берегтиме, і Отець Мій полюбить його, і Ми прийдемо до нього, і оселю закладемо в нього.</span> <span class="verse"><a name="24">24</a>Хто не любить Мене, той не береже Моїх слів. А слово, що чуєте ви, не Моє, а Отця, що послав Мене.</span> <span class="verse"><a name="25">25</a>Говорив це Я вам, бувши з вами.</span> <span class="verse"><a name="26">26</a>Утішитель же, Дух Святий, що Його Отець пошле в Ім'я Моє, Той навчить вас усього, і пригадає вам усе, що Я вам говорив.</span> <span class="verse"><a name="27">27</a>Зоставляю вам мир, мир Свій вам даю! Я даю вам не так, як дає світ. Серце ваше нехай не тривожиться, ані не лякається!</span> <span class="verse"><a name="28">28</a>Чули ви, що Я вам говорив: Я відходжу, і вернуся до вас. Якби ви любили Мене, то ви б тішилися, що Я йду до Отця, бо більший за Мене Отець.</span> <span class="verse"><a name="29">29</a>І тепер Я сказав вам, передніше, ніж сталося, щоб ви вірували, коли станеться.</span> <span class="verse"><a name="30">30</a>Небагато вже Я говоритиму з вами, бо надходить князь світу цього, а в Мені він нічого не має,</span> <span class="verse"><a name="31">31</a>та щоб світ зрозумів, що люблю Я Отця, і як Отець наказав Мені, так роблю. Уставайте, ходім звідсіля!</span> </p></div</div></div></body></html>