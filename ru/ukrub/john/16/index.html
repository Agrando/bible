<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 16</strong></div><p><span class="verse"><a name="1">1</a>Оце Я сказав вам, щоб ви не спокусились.</span> <span class="verse"><a name="2">2</a>Вас виженуть із синагог. Прийде навіть година, коли кожен, хто вам смерть заподіє, то думатиме, ніби службу приносить він Богові!</span> <span class="verse"><a name="3">3</a>А це вам учинять, бо вони не пізнали Отця, ні Мене.</span> <span class="verse"><a name="4">4</a>Але Я це сказав вам, щоб згадали про те, про що говорив був Я вам, як настане година. Цього вам не казав Я спочатку, бо з вами Я був.</span> <span class="verse"><a name="5">5</a>Тепер же до Того Я йду, Хто послав Мене, і ніхто з вас Мене не питає: Куди йдеш?</span> <span class="verse"><a name="6">6</a>Та від того, що це Я сказав вам, серце ваше наповнилось смутком.</span> <span class="verse"><a name="7">7</a>Та Я правду кажу вам: Краще для вас, щоб пішов Я, бо як Я не піду, Утішитель не прийде до вас. А коли Я піду, то пошлю вам Його.</span> <span class="verse"><a name="8">8</a>А як прийде, Він світові виявить про гріх, і про правду, і про суд:</span> <span class="verse"><a name="9">9</a>тож про гріх, що не вірують у Мене;</span> <span class="verse"><a name="10">10</a>а про правду, що Я до Отця Свого йду, і Мене не побачите вже;</span> <span class="verse"><a name="11">11</a>а про суд, що засуджений князь цього світу.</span> <span class="verse"><a name="12">12</a>Я ще маю багато сказати вам, та тепер ви не можете знести.</span> <span class="verse"><a name="13">13</a>А коли прийде Він, Той Дух правди, Він вас попровадить до цілої правди, бо не буде казати Сам від Себе, а що тільки почує, казатиме, і що має настати, звістить вам.</span> <span class="verse"><a name="14">14</a>Він прославить Мене, бо Він візьме з Мого та й вам сповістить.</span> <span class="verse"><a name="15">15</a>Усе, що має Отець, то Моє; через те Я й сказав, що Він візьме з Мого та й вам сповістить.</span> <span class="verse"><a name="16">16</a>Незабаром, і Мене вже не будете бачити, і знов незабаром і Мене ви побачите, бо Я йду до Отця.</span> <span class="verse"><a name="17">17</a>А деякі з учнів Його говорили один до одного: Що таке, що сказав Він до нас: Незабаром, і Мене вже не будете бачити, і знов незабаром і Мене ви побачите, та: Я йду до Отця?...</span> <span class="verse"><a name="18">18</a>Гомоніли також: Що таке, що говорить: Незабаром? Про що каже, не знаємо...</span> <span class="verse"><a name="19">19</a>Ісус же пізнав, що хочуть поспитати Його, і сказав їм: Чи про це між собою міркуєте ви, що сказав Я: Незабаром, і вже Мене бачити не будете ви, і знов незабаром і Мене ви побачите?</span> <span class="verse"><a name="20">20</a>Поправді, поправді кажу вам, що ви будете плакати та голосити, а світ буде радіти. Сумувати ви будете, але сум ваш обернеться в радість!</span> <span class="verse"><a name="21">21</a>Журиться жінка, що родить, бо настала година її. Як дитинку ж породить вона, то вже не пам'ятає терпіння з-за радощів, що людина зродилась на світ...</span> <span class="verse"><a name="22">22</a>Так сумуєте й ви ось тепер, та побачу вас знову, і серце ваше радітиме, і ніхто радости вашої вам не відійме!</span> <span class="verse"><a name="23">23</a>Ні про що ж того дня ви Мене не спитаєте. Поправді, поправді кажу вам: Чого тільки попросите ви від Отця в Моє Ймення, Він дасть вам.</span> <span class="verse"><a name="24">24</a>Не просили ви досі нічого в Ім'я Моє. Просіть і отримаєте, щоб повна була ваша радість.</span> <span class="verse"><a name="25">25</a>Оце все Я в притчах до вас говорив. Настає година, коли притчами Я вже не буду до вас промовляти, але явно звіщу про Отця вам.</span> <span class="verse"><a name="26">26</a>Того дня ви проситимете в Моє Ймення, і Я вам не кажу, що вблагаю Отця Я за вас,</span> <span class="verse"><a name="27">27</a>бо Отець любить Сам вас за те, що ви полюбили Мене та й увірували, що Я вийшов від Бога.</span> <span class="verse"><a name="28">28</a>Від Отця вийшов Я, і на світ Я прийшов. І знов покидаю Я світ та й іду до Отця.</span> <span class="verse"><a name="29">29</a>Його учні відказують: Ось тепер Ти говориш відкрито, і жадної притчі не кажеш.</span> <span class="verse"><a name="30">30</a>Тепер відаємо ми, що Ти знаєш усе, і потреби не маєш, щоб Тебе хто питав. Тому віруємо, що Ти вийшов від Бога!</span> <span class="verse"><a name="31">31</a>Ісус їм відповів: Тепер віруєте?</span> <span class="verse"><a name="32">32</a>Ото настає година, і вже настала, що ви розпорошитесь кожен у власне своє, а Мене ви Самого покинете... Та не Сам Я, бо зо Мною Отець!</span> <span class="verse"><a name="33">33</a>Це Я вам розповів, щоб мали ви мир у Мені. Страждання зазнаєте в світі, але будьте відважні: Я світ переміг!</span> </p></div</div></div></body></html>