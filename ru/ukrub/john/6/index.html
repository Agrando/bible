<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 6</strong></div><p><span class="verse"><a name="1">1</a>Після того Ісус перейшов на той бік Галілейського чи Тіверіядського моря.</span> <span class="verse"><a name="2">2</a>А за Ним ішла безліч народу, бо бачили чуда Його, що чинив над недужими.</span> <span class="verse"><a name="3">3</a>Ісус же на гору зійшов, і сидів там зо Своїми учнями.</span> <span class="verse"><a name="4">4</a>Наближалася ж Пасха, свято юдейське.</span> <span class="verse"><a name="5">5</a>А Ісус, звівши очі Свої та побачивши, яка безліч народу до Нього йде, говорить Пилипові: Де ми купимо хліба, щоб вони поживились?</span> <span class="verse"><a name="6">6</a>Він же це говорив, його випробовуючи, бо знав Сам, що Він має робити.</span> <span class="verse"><a name="7">7</a>Пилип Йому відповідь дав: І за двісті динаріїв їм хліба не стане, щоб кожен із них бодай трохи дістав.</span> <span class="verse"><a name="8">8</a>Говорить до Нього Андрій, один з учнів Його, брат Симона Петра:</span> <span class="verse"><a name="9">9</a>Є тут хлопчина один, що має п'ять ячних хлібів та дві рибі, але що то на безліч таку!</span> <span class="verse"><a name="10">10</a>А Ісус відказав: Скажіть людям сідати! А була на тім місці велика трава. І засіло чоловіка числом із п'ять тисяч.</span> <span class="verse"><a name="11">11</a>А Ісус узяв хліби, і, подяку вчинивши, роздав тим, хто сидів. Так само і з риб, скільки хотіли вони.</span> <span class="verse"><a name="12">12</a>І, як наїлись вони, Він говорить до учнів Своїх: Позбирайте куски позосталі, щоб ніщо не загинуло.</span> <span class="verse"><a name="13">13</a>І зібрали вони. І дванадцять повних кошів наклали кусків, що лишились їдцям із п'яти ячних хлібів.</span> <span class="verse"><a name="14">14</a>А люди, що бачили чудо, яке Ісус учинив, гомоніли: Це Той справді Пророк, що повинен прибути на світ!</span> <span class="verse"><a name="15">15</a>Спостерігши ж Ісус, що вони мають замір прийти та забрати Його, щоб настановити царем, знов на гору пішов Сам один.</span> <span class="verse"><a name="16">16</a>А як вечір настав, то зійшли Його учні над море.</span> <span class="verse"><a name="17">17</a>І, ввійшовши до човна, на другий бік моря вони попливли, до Капернауму. І темрява вже наступила була, а Ісус ще до них не приходив.</span> <span class="verse"><a name="18">18</a>Від великого ж вітру, що віяв, хвилювалося море.</span> <span class="verse"><a name="19">19</a>Як вони ж пропливли стадій із двадцять п'ять або з тридцять, то Ісуса побачили, що йде Він по морю, і до човна зближається, і їх страх обгорнув...</span> <span class="verse"><a name="20">20</a>Він же каже до них: Це Я, не лякайтесь!</span> <span class="verse"><a name="21">21</a>І хотіли вони взяти до човна Його; та човен зараз пристав до землі, до якої пливли.</span> <span class="verse"><a name="22">22</a>А наступного дня той народ, що на тім боці моря стояв, побачив, що там іншого човна, крім одного того, що до нього ввійшли були учні Його, не було, і що до човна не входив Ісус із Своїми учнями, але відпливли самі учні.</span> <span class="verse"><a name="23">23</a>А тим часом із Тіверіяди припливли човни інші близько до місця того, де вони їли хліб, як Господь учинив був подяку.</span> <span class="verse"><a name="24">24</a>Отож, як побачили люди, що Ісуса та учнів Його там нема, то в човни посідали самі й прибули до Капернауму, і шукали Ісуса.</span> <span class="verse"><a name="25">25</a>І, на тім боці моря знайшовши Його, сказали Йому: Коли Ти прибув сюди, Учителю?</span> <span class="verse"><a name="26">26</a>Відповів їм Ісус і сказав: Поправді, поправді кажу вам: Мене не тому ви шукаєте, що бачили чуда, а що їли з хлібів і наситились.</span> <span class="verse"><a name="27">27</a>Пильнуйте не про поживу, що гине, але про поживу, що зостається на вічне життя, яку дасть нам Син Людський, бо відзначив Його Бог Отець.</span> <span class="verse"><a name="28">28</a>Сказали ж до Нього вони: Що ми маємо почати, щоб робити діла Божі?</span> <span class="verse"><a name="29">29</a>Ісус відповів і сказав їм: Оце діло Боже, щоб у Того ви вірували, Кого Він послав.</span> <span class="verse"><a name="30">30</a>А вони відказали Йому: Яке ж знамено Ти чиниш, щоб побачили ми й поняли Тобі віри? Що Ти робиш?</span> <span class="verse"><a name="31">31</a>Наші отці їли манну в пустині, як написано: Хліб із неба їм дав на поживу.</span> <span class="verse"><a name="32">32</a>А Ісус їм сказав: Поправді, поправді кажу вам: Не Мойсей хліб із неба вам дав, Мій Отець дає вам хліб правдивий із неба.</span> <span class="verse"><a name="33">33</a>Бо хліб Божий є Той, Хто сходить із неба й дає життя світові.</span> <span class="verse"><a name="34">34</a>А вони відказали до Нього: Давай, Господи, хліба такого нам завжди!</span> <span class="verse"><a name="35">35</a>Ісус же сказав їм: Я хліб життя. Хто до Мене приходить, не голодуватиме він, а хто вірує в Мене, ніколи не прагнутиме.</span> <span class="verse"><a name="36">36</a>Але Я вам сказав, що Мене хоч ви й бачили, та не віруєте.</span> <span class="verse"><a name="37">37</a>Усе прийде до Мене, що Отець дає Мені, а того, хто до Мене приходить, Я не вижену геть.</span> <span class="verse"><a name="38">38</a>Бо Я з неба зійшов не на те, щоб волю чинити Свою, але волю Того, Хто послав Мене.</span> <span class="verse"><a name="39">39</a>Оце ж воля Того, Хто послав Мене, щоб з усього, що дав Мені Він, Я нічого не стратив, але воскресив те останнього дня.</span> <span class="verse"><a name="40">40</a>Оце ж воля Мого Отця, щоб усякий, хто Сина бачить та вірує в Нього, мав вічне життя, і того воскрешу Я останнього дня.</span> <span class="verse"><a name="41">41</a>Тоді стали юдеї ремствувати на Нього, що сказав: Я той хліб, що з неба зійшов.</span> <span class="verse"><a name="42">42</a>І казали вони: хіба Він не Ісус, син Йосипів, що ми знаємо батька та матір Його? Як же Він каже: Я з неба зійшов?</span> <span class="verse"><a name="43">43</a>А Ісус відповів і промовив до них: Не ремствуйте ви між собою!</span> <span class="verse"><a name="44">44</a>Ніхто бо не може до Мене прийти, як Отець, що послав Мене, не притягне його, і того воскрешу Я останнього дня.</span> <span class="verse"><a name="45">45</a>У Пророків написано: І всі будуть від Бога навчені. Кожен, хто від Бога почув і навчився, приходить до Мене.</span> <span class="verse"><a name="46">46</a>Це не значить, щоб хтось Отця бачив, тільки Той Отця бачив, Хто походить від Бога.</span> <span class="verse"><a name="47">47</a>Поправді, поправді кажу Вам: Хто вірує в Мене, життя вічне той має.</span> <span class="verse"><a name="48">48</a>Я хліб життя!</span> <span class="verse"><a name="49">49</a>Отці ваші в пустині їли манну, і померли.</span> <span class="verse"><a name="50">50</a>То є хліб, Який сходить із неба, щоб не вмер, хто Його споживає.</span> <span class="verse"><a name="51">51</a>Я хліб живий, що з неба зійшов: коли хто споживатиме хліб цей, той повік буде жити. А хліб, що дам Я, то є тіло Моє, яке Я за життя світові дам.</span> <span class="verse"><a name="52">52</a>Тоді між собою змагатися стали юдеї, говорячи: Як же Він може дати нам тіла спожити?</span> <span class="verse"><a name="53">53</a>І сказав їм Ісус: Поправді, поправді кажу вам: Якщо ви споживати не будете тіла Сина Людського й пити не будете крови Його, то в собі ви не будете мати життя.</span> <span class="verse"><a name="54">54</a>Хто тіло Моє споживає та кров Мою п'є, той має вічне життя, і того воскрешу Я останнього дня.</span> <span class="verse"><a name="55">55</a>Бо тіло Моє то правдиво пожива, Моя ж кров то правдиво пиття.</span> <span class="verse"><a name="56">56</a>Хто тіло Моє споживає та кров Мою п'є, той в Мені перебуває, а Я в ньому.</span> <span class="verse"><a name="57">57</a>Як Живий Отець послав Мене, і живу Я Отцем, так і той, хто Мене споживає, і він житиме Мною.</span> <span class="verse"><a name="58">58</a>То є хліб, що з неба зійшов. Не як ваші отці їли манну й померли, хто цей хліб споживає, той жити буде повік!</span> <span class="verse"><a name="59">59</a>Оце Він говорив, коли в Капернаумі навчав у синагозі.</span> <span class="verse"><a name="60">60</a>А багато-хто з учнів Його, як почули оце, гомоніли: Жорстока це мова! Хто слухати може її?</span> <span class="verse"><a name="61">61</a>А Ісус, Сам у Собі знавши це, що учні Його на те ремствують, промовив до них: Чи оце вас спокушує?</span> <span class="verse"><a name="62">62</a>А що ж, як побачите Людського Сина, що сходить туди, де перше Він був?</span> <span class="verse"><a name="63">63</a>То дух, що оживлює, тіло ж не помагає нічого. Слова, що їх Я говорив вам, то дух і життя.</span> <span class="verse"><a name="64">64</a>Але є дехто з вас, хто не вірує. Бо Ісус знав спочатку, хто ті, хто не вірує, і хто видасть Його.</span> <span class="verse"><a name="65">65</a>І сказав Він: Я тому й говорив вам, що до Мене прибути не може ніхто, як не буде йому від Отця дане те.</span> <span class="verse"><a name="66">66</a>Із того часу відпали багато-хто з учнів Його, і не ходили вже з Ним.</span> <span class="verse"><a name="67">67</a>І сказав Ісус Дванадцятьом: Чи не хочете й ви відійти?</span> <span class="verse"><a name="68">68</a>Відповів Йому Симон Петро: До кого ми підемо, Господи? Ти маєш слова життя вічного.</span> <span class="verse"><a name="69">69</a>Ми ж увірували та пізнали, що Ти Христос, Син Бога Живого!</span> <span class="verse"><a name="70">70</a>Відповів їм Ісус: Чи не Дванадцятьох Я вас вибрав? Та один із вас диявол...</span> <span class="verse"><a name="71">71</a>Це сказав Він про Юду, сина Симонового, Іскаріота. Бо цей мав Його видати, хоч він був один із Дванадцятьох.</span> </p></div</div></div></body></html>