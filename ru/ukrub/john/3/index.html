<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 3</strong></div><p><span class="verse"><a name="1">1</a>Був один чоловік із фарисеїв Никодим на ім'я, начальник юдейський.</span> <span class="verse"><a name="2">2</a>Він до Нього прийшов уночі, та й промовив Йому: Учителю, знаємо ми, що прийшов Ти від Бога, як Учитель, бо не може ніхто таких чуд учинити, які чиниш Ти, коли Бог із ним не буде.</span> <span class="verse"><a name="3">3</a>Ісус відповів і до нього сказав: Поправді, поправді кажу Я тобі: Коли хто не народиться згори, то не може побачити Божого Царства.</span> <span class="verse"><a name="4">4</a>Никодим Йому каже: Як може людина родитися, бувши старою? Хіба може вона ввійти до утроби своїй матері знову й родитись?</span> <span class="verse"><a name="5">5</a>Ісус відповів: Поправді, поправді кажу Я тобі: Коли хто не родиться з води й Духа, той не може ввійти в Царство Боже.</span> <span class="verse"><a name="6">6</a>Що вродилося з тіла є тіло, що ж уродилося з Духа є дух.</span> <span class="verse"><a name="7">7</a>Не дивуйся тому, що сказав Я тобі: Вам необхідно родитись згори.</span> <span class="verse"><a name="8">8</a>Дух дихає, де хоче, і його голос ти чуєш, та не відаєш, звідкіля він приходить, і куди він іде. Так буває і з кожним, хто від Духа народжений.</span> <span class="verse"><a name="9">9</a>Відповів Никодим і до Нього сказав: Як це статися може?</span> <span class="verse"><a name="10">10</a>Ісус відповів і до нього сказав: Ти учитель ізраїльський, то чи ж цього не знаєш?</span> <span class="verse"><a name="11">11</a>Поправді, поправді кажу Я тобі: Ми говоримо те, що ми знаємо, а свідчимо про те, що ми бачили, але свідчення нашого ви не приймаєте.</span> <span class="verse"><a name="12">12</a>Коли Я говорив вам про земне, та не вірите ви, то як же повірите ви, коли Я говоритиму вам про небесне?</span> <span class="verse"><a name="13">13</a>І не сходив на небо ніхто, тільки Той, Хто з неба зійшов, Людський Син, що на небі.</span> <span class="verse"><a name="14">14</a>І, як Мойсей підніс змія в пустині, так мусить піднесений бути й Син Людський,</span> <span class="verse"><a name="15">15</a>щоб кожен, хто вірує в Нього, мав вічне життя.</span> <span class="verse"><a name="16">16</a>Так бо Бог полюбив світ, що дав Сина Свого Однородженого, щоб кожен, хто вірує в Нього, не згинув, але мав життя вічне.</span> <span class="verse"><a name="17">17</a>Бо Бог не послав Свого Сина на світ, щоб Він світ засудив, але щоб через Нього світ спасся.</span> <span class="verse"><a name="18">18</a>Хто вірує в Нього, не буде засуджений; хто ж не вірує, той вже засуджений, що не повірив в Ім'я Однородженого Сина Божого.</span> <span class="verse"><a name="19">19</a>Суд же такий, що світло на світ прибуло, люди ж темряву більш полюбили, як світло, лихі бо були їхні вчинки!</span> <span class="verse"><a name="20">20</a>Бо кожен, хто робить лихе, ненавидить світло, і не приходить до світла, щоб не зганено вчинків його.</span> <span class="verse"><a name="21">21</a>А хто робить за правдою, той до світла йде, щоб діла його виявились, бо зроблені в Бозі вони.</span> <span class="verse"><a name="22">22</a>По цьому прийшов Ісус та учні Його до країни Юдейської, і з ними Він там проживав та христив.</span> <span class="verse"><a name="23">23</a>А Іван теж христив в Еноні поблизу Салиму, бо було там багато води; і приходили люди й христились,</span> <span class="verse"><a name="24">24</a>бо Іван до в'язниці не був ще посаджений.</span> <span class="verse"><a name="25">25</a>І зчинилось змагання Іванових учнів з юдеями про очищення.</span> <span class="verse"><a name="26">26</a>І прийшли до Івана вони та й сказали йому: Учителю, Той, Хто був із тобою по той бік Йордану, про Якого ти свідчив, ото христить і Він, і до Нього всі йдуть.</span> <span class="verse"><a name="27">27</a>Іван відповів і сказав: Людина нічого приймати не може, як їй з неба не дасться.</span> <span class="verse"><a name="28">28</a>Ви самі мені свідчите, що я говорив: я не Христос, але посланий я перед Ним.</span> <span class="verse"><a name="29">29</a>Хто має заручену, той молодий. А дружко молодого, що стоїть і його слухає, дуже тішиться з голосу молодого. Така радість моя оце здійснилась!</span> <span class="verse"><a name="30">30</a>Він має рости, я ж маліти.</span> <span class="verse"><a name="31">31</a>Хто зверху приходить, Той над усіма. Хто походить із землі, то той земний, і говорить поземному. Хто приходить із неба, Той над усіма,</span> <span class="verse"><a name="32">32</a>і що бачив і чув, те Він свідчить, та свідоцтва Його не приймає ніхто.</span> <span class="verse"><a name="33">33</a>Хто ж прийняв свідоцтво Його, той ствердив тим, що Бог правдивий.</span> <span class="verse"><a name="34">34</a>Бо Кого Бог послав, Той Божі слова промовляє, бо Духа дає Бог без міри.</span> <span class="verse"><a name="35">35</a>Отець любить Сина, і дав усе в Його руку.</span> <span class="verse"><a name="36">36</a>Хто вірує в Сина, той має вічне життя; а хто в Сина не вірує, той життя не побачить а гнів Божий на нім перебуває.</span> </p></div</div></div></body></html>