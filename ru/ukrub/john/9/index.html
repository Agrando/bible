<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 9</strong></div><p><span class="verse"><a name="1">1</a>А коли Він проходив, побачив чоловіка, що сліпим був з народження.</span> <span class="verse"><a name="2">2</a>І спитали Його учні Його, говорячи: Учителю, хто згрішив: чи він сам, чи батьки його, що сліпим він родився?</span> <span class="verse"><a name="3">3</a>Ісус відповів: Не згрішив ані він, ні батьки його, а щоб діла Божі з'явились на ньому.</span> <span class="verse"><a name="4">4</a>Ми мусимо виконувати діла Того, Хто послав Мене, аж поки є день. Надходить он ніч, коли жаден нічого не зможе виконувати.</span> <span class="verse"><a name="5">5</a>Доки Я в світі, Я Світло для світу.</span> <span class="verse"><a name="6">6</a>Промовивши це, Він сплюнув на землю, і з слини грязиво зробив, і очі сліпому помазав грязивом,</span> <span class="verse"><a name="7">7</a>і до нього промовив: Піди, умийся в ставку Сілоам визначає це Посланий. Тож пішов той і вмився, і вернувся видющим...</span> <span class="verse"><a name="8">8</a>А сусіди та ті, що бачили перше його, як був він сліпий, говорили: Чи ж не той це, що сидів та просив?</span> <span class="verse"><a name="9">9</a>Говорили одні, що це він, а інші казали: Ні, подібний до нього. А він відказав: Це я!</span> <span class="verse"><a name="10">10</a>І питали його: Як же очі відкрились тобі?</span> <span class="verse"><a name="11">11</a>А той оповідав: Чоловік, що Його звуть Ісусом, грязиво зробив, і очі помазав мені, і до мене сказав: Піди в Сілоам та й умийся. Я ж пішов та й умився, і став бачити.</span> <span class="verse"><a name="12">12</a>І сказали до нього: Де Він? Відказує той: Я не знаю.</span> <span class="verse"><a name="13">13</a>Ведуть тоді до фарисеїв того, що був перше незрячий.</span> <span class="verse"><a name="14">14</a>А була то субота, як грязиво Ісус учинив і відкрив йому очі.</span> <span class="verse"><a name="15">15</a>І знов запитали його й фарисеї, як видющим він став. А він розповів їм: Грязиво поклав Він на очі мені, а я вмився, та й бачу.</span> <span class="verse"><a name="16">16</a>Тоді деякі з фарисеїв казали: Не від Бога Оцей Чоловік, бо суботи не держить. А інші казали: Як же чуда такі може грішна людина чинити? І незгода між ними була.</span> <span class="verse"><a name="17">17</a>Тому знову говорять сліпому: Що ти кажеш про Нього, коли очі відкрив Він тобі? А той відказав: Він Пророк!</span> <span class="verse"><a name="18">18</a>Юдеї проте йому не повірили, що незрячим він був і прозрів, аж поки не покликано батьків того прозрілого.</span> <span class="verse"><a name="19">19</a>І запитали їх, кажучи: Чи ваш оце син, про якого ви кажете, ніби родився сліпим? Як же він тепер бачить?</span> <span class="verse"><a name="20">20</a>А батьки його відповіли та сказали: Ми знаєм, що цей то наш син, і що він народився сліпим.</span> <span class="verse"><a name="21">21</a>Але як тепер бачить, не знаємо, або хто йому очі відкрив, ми не відаємо. Поспитайте його, він дорослий, хай сам скаже про себе...</span> <span class="verse"><a name="22">22</a>Таке говорили батьки його, бо боялись юдеїв: юдеї бо вже були змовились, як хто за Христа Його визнає, щоб той був відлучений від синагоги.</span> <span class="verse"><a name="23">23</a>Ось тому говорили батьки його: Він дорослий, його поспитайте.</span> <span class="verse"><a name="24">24</a>І покликали вдруге того чоловіка, що був сліпим, і сказали йому: Віддай хвалу Богові. Ми знаємо, що грішний Отой Чоловік.</span> <span class="verse"><a name="25">25</a>Але він відповів: Чи Він грішний не знаю. Одне тільки знаю, що я був сліпим, а тепер бачу!...</span> <span class="verse"><a name="26">26</a>І спитали його: Що тобі Він зробив? Як відкрив тобі очі?</span> <span class="verse"><a name="27">27</a>Відповів він до них: Я вже вам говорив, та не слухали ви. Що бажаєте знову почути? Може й ви Його учнями хочете стати?</span> <span class="verse"><a name="28">28</a>А вони його вилаяли та й сказали: То ти Його учень, а ми учні Мойсеєві.</span> <span class="verse"><a name="29">29</a>Ми знаємо, що Бог говорив до Мойсея, звідки ж узявся Оцей, ми не відаємо.</span> <span class="verse"><a name="30">30</a>Відповів чоловік і сказав їм: То ж воно й дивно, що не знаєте ви, звідки Він, а Він мені очі відкрив!</span> <span class="verse"><a name="31">31</a>Та ми знаємо, що грішників Бог не послухає; хто ж богобійний, і виконує волю Його, того слухає Він.</span> <span class="verse"><a name="32">32</a>Відвіку не чувано, щоб хто очі відкрив був сліпому з народження.</span> <span class="verse"><a name="33">33</a>Коли б не від Бога був Цей, Він нічого не міг би чинити.</span> <span class="verse"><a name="34">34</a>Вони відповіли та й сказали йому: Ти ввесь у гріхах народився, і чи тобі нас учити? І геть його вигнали.</span> <span class="verse"><a name="35">35</a>Дізнався Ісус, що вони того вигнали геть, і, знайшовши його, запитав: Чи віруєш ти в Сина Божого?</span> <span class="verse"><a name="36">36</a>Відповів той, говорячи: Хто ж то, Пане, Такий, щоб я вірував у Нього?</span> <span class="verse"><a name="37">37</a>Промовив до нього Ісус: І ти бачив Його, і Той, Хто говорить з тобою то Він!...</span> <span class="verse"><a name="38">38</a>А він відказав: Я вірую, Господи! І вклонився Йому.</span> <span class="verse"><a name="39">39</a>І промовив Ісус: На суд Я прийшов у цей світ, щоб бачили темні, а видющі щоб стали незрячі.</span> <span class="verse"><a name="40">40</a>І почули це деякі з тих фарисеїв, що були з Ним, та й сказали Йому: Чи ж і ми невидющі?</span> <span class="verse"><a name="41">41</a>Відказав їм Ісус: Якби ви невидющі були, то не мали б гріха; а тепер ви говорите: Бачимо, то й ваш гріх зостається при вас!</span> </p></div</div></div></body></html>