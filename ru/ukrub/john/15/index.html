<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 15</strong></div><p><span class="verse"><a name="1">1</a>Я правдива Виноградина, а Отець Мій Виноградар.</span> <span class="verse"><a name="2">2</a>Усяку галузку в Мене, що плоду не приносить, Він відтинає, але всяку, що плід родить, обчищає її, щоб рясніше родила.</span> <span class="verse"><a name="3">3</a>Через Слово, що Я вам говорив, ви вже чисті.</span> <span class="verse"><a name="4">4</a>Перебувайте в Мені, а Я в вас! Як та вітка не може вродити плоду сама з себе, коли не позостанеться на виноградині, так і ви, як в Мені перебувати не будете.</span> <span class="verse"><a name="5">5</a>Я Виноградина, ви галуззя! Хто в Мені перебуває, а Я в ньому, той рясно зароджує, бо без Мене нічого чинити не можете ви.</span> <span class="verse"><a name="6">6</a>Коли хто перебувати не буде в Мені, той буде відкинений геть, як галузка, і всохне. І громадять їх, і кладуть на огонь, і згорять.</span> <span class="verse"><a name="7">7</a>Коли ж у Мені перебувати ви будете, а слова Мої позостануться в вас, то просіть, чого хочете, і станеться вам!</span> <span class="verse"><a name="8">8</a>Отець Мій прославиться в тому, якщо рясно зародите й будете учні Мої.</span> <span class="verse"><a name="9">9</a>Як Отець полюбив Мене, так і Я полюбив вас. Перебувайте в любові Моїй!</span> <span class="verse"><a name="10">10</a>Якщо будете ви зберігати Мої заповіді, то в любові Моїй перебуватимете, як і Я зберіг Заповіді Свого Отця, і перебуваю в любові Його.</span> <span class="verse"><a name="11">11</a>Це Я вам говорив, щоб радість Моя була в вас, і щоб повна була ваша радість!</span> <span class="verse"><a name="12">12</a>Оце Моя заповідь, щоб любили один одного ви, як Я вас полюбив!</span> <span class="verse"><a name="13">13</a>Ніхто більшої любови не має над ту, як хто свою душу поклав би за друзів своїх.</span> <span class="verse"><a name="14">14</a>Ви друзі Мої, якщо чините все, що Я вам заповідую.</span> <span class="verse"><a name="15">15</a>Я вже більше не буду рабами вас звати, бо не відає раб, що пан його чинить. А вас назвав друзями Я, бо Я вам об'явив усе те, що почув від Мого Отця.</span> <span class="verse"><a name="16">16</a>Не ви Мене вибрали, але Я вибрав вас, і вас настановив, щоб ішли ви й приносили плід, і щоб плід ваш зостався, щоб дав вам Отець, чого тільки попросите в Імення Моє.</span> <span class="verse"><a name="17">17</a>Це Я вам заповідую, щоб любили один одного ви!</span> <span class="verse"><a name="18">18</a>Коли вас світ ненавидить, знайте, що Мене він зненавидів перше, як вас.</span> <span class="verse"><a name="19">19</a>Коли б ви зо світу були, то своє світ любив би. А що ви не зо світу, але Я вас зо світу обрав, тому світ вас ненавидить.</span> <span class="verse"><a name="20">20</a>Пригадайте те слово, яке Я вам сказав: Раб не більший за пана свого. Як Мене переслідували, то й вас переслідувати будуть; як слово Моє зберігали, берегтимуть і ваше.</span> <span class="verse"><a name="21">21</a>Але все це робитимуть вам за Ім'я Моє, бо не знають Того, хто послав Мене.</span> <span class="verse"><a name="22">22</a>Коли б Я не прийшов і до них не казав, то не мали б гріха, а тепер вимовки не мають вони за свій гріх.</span> <span class="verse"><a name="23">23</a>Хто Мене ненавидить, і Мого Отця той ненавидить.</span> <span class="verse"><a name="24">24</a>Коли б Я серед них не вчинив був тих діл, яких не чинив ніхто інший, то не мали б гріха. Та тепер вони бачили, і зненавиділи і Мене, і Мого Отця.</span> <span class="verse"><a name="25">25</a>Та щоб справдилось слово, що в їхнім Законі написане: Мене безпідставно зненавиділи!</span> <span class="verse"><a name="26">26</a>А коли Втішитель прибуде, що Його від Отця Я пошлю вам, Той Дух правди, що походить від Отця, Він засвідчить про Мене.</span> <span class="verse"><a name="27">27</a>Та засвідчте і ви, бо ви від початку зо Мною.</span> </p></div</div></div></body></html>