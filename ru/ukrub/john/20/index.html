<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 20</strong></div><p><span class="verse"><a name="1">1</a>А дня першого в тижні, рано вранці, як ще темно було, прийшла Марія Магдалина до гробу, та й бачить, що камінь від гробу відвалений.</span> <span class="verse"><a name="2">2</a>Тож біжить вона та й прибуває до Симона Петра, та до другого учня, що Ісус його любив, та й каже до них: Взяли Господа з гробу, і ми не знаємо, де поклали Його!</span> <span class="verse"><a name="3">3</a>Тоді вийшов Петро й другий учень, і до гробу пішли.</span> <span class="verse"><a name="4">4</a>Вони ж бігли обидва укупі, але другий той учень попереду біг, хутчіш від Петра, і перший до гробу прибув.</span> <span class="verse"><a name="5">5</a>І, нахилившися, бачить лежить плащаниця... Але він не ввійшов.</span> <span class="verse"><a name="6">6</a>Прибуває і Симон Петро, що слідком за ним біг, і входить до гробу, і плащаницю оглядає, що лежала,</span> <span class="verse"><a name="7">7</a>і хустка, що була на Його голові, лежить не з плащаницею, але осторонь, згорнена, в іншому місці...</span> <span class="verse"><a name="8">8</a>Тоді ж увійшов й інший учень, що перший до гробу прибув, і побачив, і ввірував.</span> <span class="verse"><a name="9">9</a>Бо ще не розуміли з Писання вони, що Він має воскреснути з мертвих.</span> <span class="verse"><a name="10">10</a>І учні вернулися знову до себе.</span> <span class="verse"><a name="11">11</a>А Марія стояла при гробі назовні та й плакала. Плачучи, нахилилась до гробу.</span> <span class="verse"><a name="12">12</a>І бачить два Анголи, що в білім сиділи, один у головах, а другий у ніг, де лежало Ісусове тіло...</span> <span class="verse"><a name="13">13</a>І говорять до неї вони: Чого плачеш ти, жінко? Та відказує їм: Узяли мого Господа, і я не знаю, де Його поклали...</span> <span class="verse"><a name="14">14</a>І, сказавши оце, обернулась назад, і бачить Ісуса, що стояв, та вона не пізнала, що то Ісус...</span> <span class="verse"><a name="15">15</a>Промовляє до неї Ісус: Чого плачеш ти, жінко? Кого ти шукаєш? Вона ж, думаючи, що то садівник, говорить до Нього: Якщо, пане, узяв ти Його, то скажи мені, де поклав ти Його, і Його я візьму!</span> <span class="verse"><a name="16">16</a>Ісус мовить до неї: Маріє! А вона обернулася та по-єврейському каже Йому: Раббуні! цебто: Учителю мій!</span> <span class="verse"><a name="17">17</a>Говорить до неї Ісус: Не торкайся до Мене, бо Я ще не зійшов до Отця. Але йди до братів Моїх та їм розповіж: Я йду до Свого Отця й Отця вашого, і до Бога Мого й Бога вашого!</span> <span class="verse"><a name="18">18</a>Іде Марія Магдалина, та й учням звіщає, що бачила Господа, і Він це їй сказав...</span> <span class="verse"><a name="19">19</a>Того ж дня дня першого в тижні, коли вечір настав, а двері, де учні зібрались були, були замкнені, бо боялись юдеїв, з'явився Ісус, і став посередині, та й промовляє до них: Мир вам!</span> <span class="verse"><a name="20">20</a>І, сказавши оце, показав Він їм руки та бока. А учні зраділи, побачивши Господа.</span> <span class="verse"><a name="21">21</a>Тоді знову сказав їм Ісус: Мир вам! Як Отець послав Мене, і Я вас посилаю!</span> <span class="verse"><a name="22">22</a>Сказавши оце, Він дихнув, і говорить до них: Прийміть Духа Святого!</span> <span class="verse"><a name="23">23</a>Кому гріхи простите, простяться їм, а кому затримаєте, то затримаються!</span> <span class="verse"><a name="24">24</a>А Хома, один з Дванадцятьох, званий Близнюк, із ними не був, як приходив Ісус.</span> <span class="verse"><a name="25">25</a>Інші ж учні сказали йому: Ми бачили Господа!... А він відказав їм: Коли на руках Його знаку відцвяшного я не побачу, і пальця свого не вкладу до відцвяшної рани, і своєї руки не вкладу до боку Його, не ввірую!</span> <span class="verse"><a name="26">26</a>За вісім же день знов удома були Його учні, а з ними й Хома. І, як замкнені двері були, прийшов Ісус, і став посередині та й проказав: Мир вам!</span> <span class="verse"><a name="27">27</a>Потім каже Хомі: Простягни свого пальця сюди, та на руки Мої подивись. Простягни й свою руку, і вклади до боку Мого. І не будь ти невіруючий, але віруючий!</span> <span class="verse"><a name="28">28</a>А Хома відповів і сказав Йому: Господь мій і Бог мій!</span> <span class="verse"><a name="29">29</a>Промовляє до нього Ісус: Тому ввірував ти, що побачив Мене? Блаженні, що не бачили й увірували!</span> <span class="verse"><a name="30">30</a>Багато ж і інших ознак учинив був Ісус у присутності учнів Своїх, що в книзі оцій не записані.</span> <span class="verse"><a name="31">31</a>Це ж написано, щоб ви ввірували, що Ісус є Христос, Божий Син, і щоб, віруючи, життя мали в Ім'я Його!</span> </p></div</div></div></body></html>