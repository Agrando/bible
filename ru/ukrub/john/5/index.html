<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/john">John</a> &gt <strong>Chapter 5</strong></div><p><span class="verse"><a name="1">1</a>Після того юдейське Свято було, і до Єрусалиму Ісус відійшов.</span> <span class="verse"><a name="2">2</a>А в Єрусалимі, біля брами Овечої, є купальня, Віфесда по-єврейському зветься, що мала п'ять ґанків.</span> <span class="verse"><a name="3">3</a>У них лежало багато слабих, сліпих, кривих, сухих, що чекали, щоб воду порушено.</span> <span class="verse"><a name="4">4</a>Бо Ангол Господній часами спускавсь до купальні, і порушував воду, і хто перший улазив, як воду порушено, той здоровим ставав, хоч би яку мав хворобу.</span> <span class="verse"><a name="5">5</a>А був там один чоловік, що тридцять і вісім років був недужим.</span> <span class="verse"><a name="6">6</a>Як Ісус його вгледів, що лежить, та, відаючи, що багато він часу слабує, говорить до нього: Хочеш бути здоровим?</span> <span class="verse"><a name="7">7</a>Відповів Йому хворий: Пане, я не маю людини, щоб вона, як порушено воду, до купальні всадила мене. А коли я приходжу, то передо мною вже інший улазить.</span> <span class="verse"><a name="8">8</a>Говорить до нього Ісус: Уставай, візьми ложе своє та й ходи!</span> <span class="verse"><a name="9">9</a>І зараз одужав оцей чоловік, і взяв ложе своє та й ходив. Того ж дня субота була,</span> <span class="verse"><a name="10">10</a>тому то сказали юдеї вздоровленому: Є субота, і не годиться тобі брати ложа свого.</span> <span class="verse"><a name="11">11</a>А він відповів їм: Хто мене вздоровив, Той до мене сказав: Візьми ложе своє та й ходи.</span> <span class="verse"><a name="12">12</a>А вони запитали його: Хто Той Чоловік, що до тебе сказав: Візьми ложе своє та й ходи?</span> <span class="verse"><a name="13">13</a>Та не знав уздоровлений, Хто то Він, бо Ісус ухиливсь від народу, що був на тім місці.</span> <span class="verse"><a name="14">14</a>Після того Ісус стрів у храмі його, та й промовив до нього: Ось видужав ти. Не гріши ж уже більше, щоб не сталось тобі чого гіршого!</span> <span class="verse"><a name="15">15</a>Чоловік же пішов і юдеям звістив, що Той, Хто вздоровив його, то Ісус.</span> <span class="verse"><a name="16">16</a>І тому зачали юдеї переслідувати Ісуса, що таке Він чинив у суботу.</span> <span class="verse"><a name="17">17</a>А Ісус відповів їм: Отець Мій працює аж досі, працюю і Я.</span> <span class="verse"><a name="18">18</a>І тому то юдеї ще більш намагалися вбити Його, що не тільки суботу порушував Він, але й Бога Отцем Своїм звав, тим роблячись Богові рівним.</span> <span class="verse"><a name="19">19</a>Відповів же Ісус і сказав їм: Поправді, поправді кажу вам: Син нічого робити не може Сам від Себе, тільки те, що Він бачить, що робить Отець; бо що робить Він, те так само й Син робить.</span> <span class="verse"><a name="20">20</a>Бо Отець любить Сина, і показує все, що Сам робить, Йому. І покаже Йому діла більші від цих, щоб ви дивувались.</span> <span class="verse"><a name="21">21</a>Бо як мертвих Отець воскрешає й оживлює, так і Син, кого хоче, оживлює.</span> <span class="verse"><a name="22">22</a>Бо Отець і не судить нікого, а ввесь суд віддав Синові,</span> <span class="verse"><a name="23">23</a>щоб усі шанували і Сина, як шанують Отця. Хто не шанує Сина, не шанує Отця, що послав Його.</span> <span class="verse"><a name="24">24</a>Поправді, поправді кажу вам: Хто слухає слова Мого, і вірує в Того, Хто послав Мене, життя вічне той має, і на суд не приходить, але перейшов він від смерти в життя.</span> <span class="verse"><a name="25">25</a>Поправді, поправді кажу вам: Наступає година, і тепер уже є, коли голос Божого Сина почують померлі, а ті, що почують, оживуть.</span> <span class="verse"><a name="26">26</a>Бо як має Отець життя Сам у Собі, так і Синові дав життя мати в Самому Собі.</span> <span class="verse"><a name="27">27</a>І Він дав Йому силу чинити і суд, бо Він Людський Син.</span> <span class="verse"><a name="28">28</a>Не дивуйтесь цьому, бо надходить година, коли всі, хто в гробах, Його голос почують,</span> <span class="verse"><a name="29">29</a>і повиходять ті, що чинили добро, на воскресення життя, а котрі зло чинили, на воскресення Суду.</span> <span class="verse"><a name="30">30</a>Я нічого не можу робити Сам від Себе. Як Я чую, суджу, і Мій суд справедливий, не шукаю бо волі Своєї, але волі Отця, що послав Мене.</span> <span class="verse"><a name="31">31</a>Коли свідчу про Себе Я Сам, то свідоцтво Моє неправдиве.</span> <span class="verse"><a name="32">32</a>Є Інший, Хто свідчить про Мене, і Я знаю, що правдиве свідоцтво, яким свідчить про Мене.</span> <span class="verse"><a name="33">33</a>Ви послали були до Івана, і він свідчив про правду.</span> <span class="verse"><a name="34">34</a>Та Я не від людини свідоцтва приймаю, але це говорю, щоб були ви спасені.</span> <span class="verse"><a name="35">35</a>Він світильником був, що горів і світив, та ви тільки хвилю хотіли потішитись світлом його.</span> <span class="verse"><a name="36">36</a>Але Я маю свідчення більше за Іванове, бо ті справи, що Отець Мені дав, щоб Я виконав їх, ті справи, що Я їх чиню, самі свідчать про Мене, що Отець Мене послав!</span> <span class="verse"><a name="37">37</a>Та й Отець, що послав Мене, Сам засвідчив про Мене; але ви ані голосу Його не чули ніколи, ані виду Його не бачили.</span> <span class="verse"><a name="38">38</a>Навіть слова Його ви не маєте, щоб у вас перебувало, бо не вірите в Того, Кого Він послав.</span> <span class="verse"><a name="39">39</a>Дослідіть но Писання, бо ви думаєте, що в них маєте вічне життя, вони ж свідчать про Мене!</span> <span class="verse"><a name="40">40</a>Та до Мене прийти ви не хочете, щоб мати життя.</span> <span class="verse"><a name="41">41</a>Від людей не приймаю Я слави,</span> <span class="verse"><a name="42">42</a>але вас Я пізнав, що любови до Бога в собі ви не маєте.</span> <span class="verse"><a name="43">43</a>Я прийшов у Ймення Свого Отця, та Мене не приймаєте ви. Коли ж прийде інший у ймення своє, того приймете ви.</span> <span class="verse"><a name="44">44</a>Як ви можете вірувати, коли славу один від одного приймаєте, а слави тієї, що від Бога Єдиного, не прагнете ви?</span> <span class="verse"><a name="45">45</a>Не думайте, що Я перед Отцем буду вас винуватити, є, хто вас винуватити буде, Мойсей, що на нього надієтесь ви!</span> <span class="verse"><a name="46">46</a>Коли б ви Мойсеєві вірили, то й Мені б ви повірили, бо про Мене писав він.</span> <span class="verse"><a name="47">47</a>Якщо писанням його ви не вірите, то як віри поймете словам Моїм?</span> </p></div</div></div></body></html>