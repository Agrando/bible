<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1pet">1 Peter</a> &gt <strong>Chapter 3</strong></div><p><span class="verse"><a name="1">1</a>Так само дружини, коріться своїм чоловікам, щоб і деякі, хто не кориться слову, були приєднані без слова поводженням дружин,</span> <span class="verse"><a name="2">2</a>як побачать ваше поводження чисте в страху.</span> <span class="verse"><a name="3">3</a>А окрасою їм нехай буде не зовнішнє, заплітання волосся та навішання золота або вбирання одеж,</span> <span class="verse"><a name="4">4</a>але захована людина серця в нетлінні лагідного й мовчазного духа, що дорогоцінне перед Богом.</span> <span class="verse"><a name="5">5</a>Бо так само колись прикрашали себе й святі ті жінки, що клали надію на Бога й корились своїм чоловікам.</span> <span class="verse"><a name="6">6</a>Так Сара корилась Авраамові, і паном його називала. А ви її діти, коли добро робите та не лякаєтесь жадного страху.</span> <span class="verse"><a name="7">7</a>Чоловіки, так само живіть разом із дружинами за розумом, як зо слабішою жіночою посудиною, і виявляйте їм честь, бо й вони є співспадкоємиці благодаті життя, щоб не спинялися ваші молитви.</span> <span class="verse"><a name="8">8</a>Нарешті ж, будьте всі однодумні, спочутливі, братолюбні, милосердні, покірливі.</span> <span class="verse"><a name="9">9</a>Не платіть злом за зло, або лайкою за лайку, навпаки, благословляйте, знавши, що на це вас покликано, щоб ви вспадкували благословення.</span> <span class="verse"><a name="10">10</a>Бо хто хоче любити життя та бачити добрі дні, нехай здержить свого язика від лихого та уста свої від говорення підступу.</span> <span class="verse"><a name="11">11</a>Ухиляйся від злого та добре чини, шукай миру й женися за ним!</span> <span class="verse"><a name="12">12</a>Бо очі Господні до праведних, а вуха Його до їхніх прохань, а Господнє лице проти тих, хто чинить лихе!</span> <span class="verse"><a name="13">13</a>І хто заподіє вам зле, коли будете ви оборонцями доброго?</span> <span class="verse"><a name="14">14</a>А коли ви за правду й страждаєте, то ви блаженні! А їхнього страху не бійтеся, і не тривожтеся!</span> <span class="verse"><a name="15">15</a>А Господа Христа святіть у ваших серцях, і завжди готовими будьте на відповідь кожному, хто в вас запитає рахунку про надію, що в вас, із лагідністю та зо страхом.</span> <span class="verse"><a name="16">16</a>Майте добре сумління, щоб тим, за що вас обмовляють, немов би злочинців, були посоромлені лихословники вашого поводження в Христі.</span> <span class="verse"><a name="17">17</a>Бо ліпше страждати за добрі діла, коли хоче того Божа воля, аніж за лихі.</span> <span class="verse"><a name="18">18</a>Бо й Христос один раз постраждав був за наші гріхи, щоб привести нас до Бога, Праведний за неправедних, хоч умертвлений тілом, але Духом оживлений,</span> <span class="verse"><a name="19">19</a>Яким Він і духам, що в в'язниці були, зійшовши, звіщав;</span> <span class="verse"><a name="20">20</a>вони колись непокірливі були, як їх Боже довготерпіння чекало за Ноєвих днів, коли будувався ковчег, що в ньому мало, цебто вісім душ, спаслось від води.</span> <span class="verse"><a name="21">21</a>Того образ, хрищення не тілесної нечистости позбуття, але обітниця Богові доброго сумління, спасає тепер і нас воскресенням Ісуса Христа,</span> <span class="verse"><a name="22">22</a>що, зійшовши на небо, пробуває по Божій правиці, а Йому підкорилися Анголи, влади та сили.</span> </p></div</div></div></body></html>