<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 15</strong></div><p><span class="verse"><a name="1">1</a>А первосвященики з старшими й книжниками, та ввесь синедріон, зараз уранці, нараду вчинивши, зв'язали Ісуса, повели та й Пилатові видали.</span> <span class="verse"><a name="2">2</a>А Пилат запитався Його: Чи Ти Цар Юдейський? А Він йому в відповідь каже: Сам ти кажеш...</span> <span class="verse"><a name="3">3</a>А первосвященики міцно Його винуватили.</span> <span class="verse"><a name="4">4</a>Тоді Пилат знову Його запитав і сказав: Ти нічого не відповідаєш? Дивись, як багато проти Тебе свідкують!</span> <span class="verse"><a name="5">5</a>А Ісус більш нічого не відповідав, так що Пилат дивувався.</span> <span class="verse"><a name="6">6</a>На свято ж він їм відпускав був одного із в'язнів, котрого просили вони.</span> <span class="verse"><a name="7">7</a>Був же один, що звався Варавва, ув'язнений разом із повстанцями, які за повстання вчинили були душогубство.</span> <span class="verse"><a name="8">8</a>Коли ж натовп зібрався, він став просити Пилата зробити, як він завжди робив їм.</span> <span class="verse"><a name="9">9</a>Пилат же сказав їм у відповідь: Хочете, відпущу вам Царя Юдейського?</span> <span class="verse"><a name="10">10</a>Бо він знав, що Його через заздрощі видали первосвященики.</span> <span class="verse"><a name="11">11</a>А первосвященики натовп підмовили, щоб краще пустив їм Варавву.</span> <span class="verse"><a name="12">12</a>Пилат же промовив ізнов їм у відповідь: А що ж я чинитиму з Тим, що Його ви Юдейським Царем називаєте?</span> <span class="verse"><a name="13">13</a>Вони ж стали кричати знов: Розіпни Його!</span> <span class="verse"><a name="14">14</a>Пилат же сказав їм: Яке ж зло вчинив Він? А вони ще сильніше кричали: Розіпни Його!...</span> <span class="verse"><a name="15">15</a>Пилат же хотів догодити народові, і відпустив їм Варавву. І видав Ісуса, збичувавши, щоб розп'ятий був.</span> <span class="verse"><a name="16">16</a>Вояки ж повели Його до середини двору, цебто в преторій, і цілий відділ скликають.</span> <span class="verse"><a name="17">17</a>І вони зодягли Його в багряницю і, сплівши з тернини вінка, поклали на Нього.</span> <span class="verse"><a name="18">18</a>І вітати Його зачали: Радій, Царю Юдейський!</span> <span class="verse"><a name="19">19</a>І тростиною по голові Його били, і плювали на Нього. І навколішки кидалися та вклонялись Йому...</span> <span class="verse"><a name="20">20</a>І коли назнущалися з Нього, зняли з Нього багряницю, і наділи на Нього одежу Його. І Його повели, щоб розп'ясти Його.</span> <span class="verse"><a name="21">21</a>І одного перехожого, що з поля вертався, Симона Кірінеянина, батька Олександра та Руфа, змусили, щоб хреста Йому ніс.</span> <span class="verse"><a name="22">22</a>І Його привели на місце Голгофу, що значить Череповище.</span> <span class="verse"><a name="23">23</a>І давали Йому пити вина, із миррою змішаного, але Він не прийняв.</span> <span class="verse"><a name="24">24</a>І Його розп'яли, і поділили одежу Його, кинувши жереб про неї, хто що візьме.</span> <span class="verse"><a name="25">25</a>Була ж третя година, як Його розп'яли.</span> <span class="verse"><a name="26">26</a>І був написаний напис провини Його: Цар Юдейський.</span> <span class="verse"><a name="27">27</a>Тоді розп'ято з Ним двох розбійників, одного праворуч, і одного ліворуч Його.</span> <span class="verse"><a name="28">28</a>І збулося Писання, що каже: До злочинців Його зараховано!</span> <span class="verse"><a name="29">29</a>А хто побіч проходив, то Його лихословили, головами своїми хитали й казали: Отак! Ти, що храма руйнуєш та за три дні будуєш,</span> <span class="verse"><a name="30">30</a>зійди із хреста, та спаси Самого Себе!</span> <span class="verse"><a name="31">31</a>Теж і первосвященики з книжниками глузували й один до одного казали: Він інших спасав, а Самого Себе не може спасти!</span> <span class="verse"><a name="32">32</a>Христос, Цар Ізраїлів, нехай зійде тепер із хреста, щоб побачили ми та й увірували. Навіть ті, що разом із Ним були розп'яті, насміхалися з Нього...</span> <span class="verse"><a name="33">33</a>А як шоста година настала, то аж до години дев'ятої темрява стала по цілій землі.</span> <span class="verse"><a name="34">34</a>О годині ж дев'ятій Ісус скрикнув голосом гучним та й вимовив: Елої, Елої, лама савахтані, що в перекладі значить: Боже Мій, Боже Мій, нащо Мене Ти покинув?</span> <span class="verse"><a name="35">35</a>Дехто ж із тих, що стояли навколо, це почули й казали: Ось Він кличе Іллю!</span> <span class="verse"><a name="36">36</a>А один із них побіг, намочив губку оцтом, настромив на тростину, і давав Йому пити й казав: Чекайте, побачим, чи прийде Ілля Його зняти!</span> <span class="verse"><a name="37">37</a>А Ісус скрикнув голосом гучним, і духа віддав!...</span> <span class="verse"><a name="38">38</a>І в храмі завіса роздерлась надвоє, від верху аж додолу.</span> <span class="verse"><a name="39">39</a>А сотник, що насупроти Нього стояв, як побачив, що Він отак духа віддав, то промовив: Чоловік Цей був справді Син Божий!</span> <span class="verse"><a name="40">40</a>Були ж і жінки, що дивились здалека, між ними Марія Магдалина, і Марія, мати Якова Молодшого та Йосії, і Саломія,</span> <span class="verse"><a name="41">41</a>що вони, як Він був у Галілеї, ходили за Ним та Йому прислуговували; і інших багато, що до Єрусалиму прийшли з Ним.</span> <span class="verse"><a name="42">42</a>А коли настав вечір, через те, що було Приготовлення, цебто перед суботою,</span> <span class="verse"><a name="43">43</a>прийшов Йосип із Ариматеї, радник поважний, що сам сподівавсь Царства Божого, і сміливо ввійшов до Пилата, і просив тіла Ісусового.</span> <span class="verse"><a name="44">44</a>А Пилат здивувався, щоб Він міг уже вмерти. І, покликавши сотника, запитався його, чи давно вже Розп'ятий помер.</span> <span class="verse"><a name="45">45</a>І, дізнавшись від сотника, він подарував тіло Йосипові.</span> <span class="verse"><a name="46">46</a>А Йосип купив плащаницю, і, знявши Його, обгорнув плащаницею, та й поклав Його в гробі, що в скелі був висічений. І каменя привалив до могильних дверей.</span> <span class="verse"><a name="47">47</a>Марія ж Магдалина й Марія, мати Йосієва, дивилися, де ховали Його.</span> </p></div</div></div></body></html>