<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 4</strong></div><p><span class="verse"><a name="1">1</a>І знову почав Він навчати над морем. І зібралось до Нього багато народу, так що Сам Він до човна на морі ввійшов і сидів, а народ увесь був на землі покрай моря.</span> <span class="verse"><a name="2">2</a>І багато навчав Він їх притчами, і в науці Своїй їм казав:</span> <span class="verse"><a name="3">3</a>Слухайте, вийшов сіяч ось, щоб сіяти.</span> <span class="verse"><a name="4">4</a>І як сіяв, упало зерно одне край дороги, і налетіли пташки, і його повидзьобували.</span> <span class="verse"><a name="5">5</a>Друге ж упало на ґрунт кам'янистий, де не мало багато землі, і негайно зійшло, бо земля неглибока була;</span> <span class="verse"><a name="6">6</a>а як сонце зійшло то зів'яло, і, коріння не мавши, усохло.</span> <span class="verse"><a name="7">7</a>А інше впало між терен, і вигнався терен, і його поглушив, і плоду воно не дало.</span> <span class="verse"><a name="8">8</a>Інше ж упало на добрую землю, і дало плід, що посходив і ріс; і видало втридцятеро, у шістдесят і в сто раз.</span> <span class="verse"><a name="9">9</a>І сказав: Хто має вуха, щоб слухати, нехай слухає!</span> <span class="verse"><a name="10">10</a>І, як остався Він насамоті, Його запитали найближчі з Дванадцятьма про цю притчу.</span> <span class="verse"><a name="11">11</a>І Він їм відповів: Вам дано пізнати таємниці Божого Царства, а тим, що за вами, усе відбувається в притчах,</span> <span class="verse"><a name="12">12</a>щоб оком дивились вони і не бачили, вухом слухали і не зрозуміли, щоб коли вони не навернулися, і відпущені будуть гріхи їм!</span> <span class="verse"><a name="13">13</a>І Він їх запитав: Ви не розумієте притчі цієї? І як вам зрозуміти всі притчі!</span> <span class="verse"><a name="14">14</a>Сіяч сіє слово.</span> <span class="verse"><a name="15">15</a>А котрі край дороги, де сіється слово, це ті, що як тільки почують, то зараз приходить до них сатана, і забирає слово, посіяне в них.</span> <span class="verse"><a name="16">16</a>Так само й посіяні на кам'янистому ґрунті, вони, як почують те слово, то з радістю зараз приймають його,</span> <span class="verse"><a name="17">17</a>та коріння не мають у собі й непостійні; а згодом, як утиск або переслідування наступає за слово, вони спокушаються зараз.</span> <span class="verse"><a name="18">18</a>А між терен посіяне, це ті, що слухають слово,</span> <span class="verse"><a name="19">19</a>але клопоти цьогосвітні й омана багатства та різні бажання ввіходять, та й заглушують слово, і плоду воно не дає.</span> <span class="verse"><a name="20">20</a>А посіяне в добрую землю це ті, що слухають слово й приймають, і родять утридцятеро, у шістдесят і в сто раз.</span> <span class="verse"><a name="21">21</a>І сказав Він до них: Чи світильника приносять на те, щоб поставити його під посудину, чи може під ліжко? А не щоб поставити на свічнику?</span> <span class="verse"><a name="22">22</a>Бо немає нічого захованого, що не виявиться, і немає таємного, що не вийде наяв.</span> <span class="verse"><a name="23">23</a>Хто має вуха, щоб слухати, нехай слухає!</span> <span class="verse"><a name="24">24</a>І сказав Він до них: Уважайте, що чуєте: Якою мірою будете міряти, такою відміряють вам, і додадуть вам.</span> <span class="verse"><a name="25">25</a>Бо хто має, то дасться йому, хто ж не має, забереться від нього й те, що він має.</span> <span class="verse"><a name="26">26</a>І сказав Він: Так і Боже Царство, як той чоловік, що кидає в землю насіння,</span> <span class="verse"><a name="27">27</a>і чи спить, чи встає він удень та вночі, а насіння пускає паростки та росте, хоч не знає він, як.</span> <span class="verse"><a name="28">28</a>Бо родить земля сама з себе: перше вруна, потім колос, а тоді повне збіжжя на колосі.</span> <span class="verse"><a name="29">29</a>А коли плід доспіє, зараз він посилає серпа, бо настали жнива.</span> <span class="verse"><a name="30">30</a>І сказав Він: До чого прирівняємо Царство Боже? Або в якій притчі представим його?</span> <span class="verse"><a name="31">31</a>Воно як те зерно гірчичне, яке, коли сіється в землю, найдрібніше за всі земні насіння.</span> <span class="verse"><a name="32">32</a>Як посіяне ж буде, виростає, і стає над усі зілля більше, і віття пускає велике таке, що кублитись може в тіні його птаство небесне.</span> <span class="verse"><a name="33">33</a>І такими притчами багатьома Він їм слово звіщав, поскільки вони могли слухати.</span> <span class="verse"><a name="34">34</a>І без притчі нічого Він їм не казав, а учням Своїм самотою вияснював усе.</span> <span class="verse"><a name="35">35</a>І сказав Він до них того дня, коли вечір настав: Переплиньмо на той бік.</span> <span class="verse"><a name="36">36</a>І, лишивши народ, узяли із собою Його, як у човні Він був; і інші човни були з Ним.</span> <span class="verse"><a name="37">37</a>І знялася ось буря велика, а хвилі вливалися в човен, аж човен водою вже був переповнився!</span> <span class="verse"><a name="38">38</a>А Він спав на кормі на подушці... І вони розбудили Його та й сказали Йому: Учителю, чи Тобі байдуже, що ми гинемо?...</span> <span class="verse"><a name="39">39</a>Тоді Він устав, і вітрові заборонив, і до моря сказав: Мовчи, перестань! І стих вітер, і тиша велика настала...</span> <span class="verse"><a name="40">40</a>І сказав Він до них: Чого ви такі полохливі? Чому віри не маєте?</span> <span class="verse"><a name="41">41</a>А вони налякалися страхом великим, і говорили один до одного: Хто ж це такий, що вітер і море слухняні Йому?</span> </p></div</div></div></body></html>