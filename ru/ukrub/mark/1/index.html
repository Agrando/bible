<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 1</strong></div><p><span class="verse"><a name="1">1</a>Початок Євангелії Ісуса Христа, Сина Божого.</span> <span class="verse"><a name="2">2</a>Як у пророка Ісаї написано: Ось перед обличчя Твоє посилаю Свого посланця, який перед Тобою дорогу Твою приготує.</span> <span class="verse"><a name="3">3</a>Голос того, хто кличе: У пустині готуйте дорогу для Господа, рівняйте стежки Йому!</span> <span class="verse"><a name="4">4</a>виступив був так Іван, що в пустині христив та проповідував хрищення на покаяння для прощення гріхів.</span> <span class="verse"><a name="5">5</a>І до нього приходила вся країна Юдейська та всі єрусалимляни, і в річці Йордані від нього христились вони, і визнавали гріхи свої.</span> <span class="verse"><a name="6">6</a>А Іван зодягався в одежу з верблюжого волосу, і мав пояс ремінний на стегнах своїх, а їв сарану та мед польовий.</span> <span class="verse"><a name="7">7</a>І він проповідував, кажучи: Услід за мною йде он Потужніший від мене, що Йому я негідний, нагнувшись, розв'язати ремінця від узуття Його.</span> <span class="verse"><a name="8">8</a>Я христив вас водою, а Той вас христитиме Духом Святим.</span> <span class="verse"><a name="9">9</a>І сталося тими днями, прийшов Ісус з Назарету Галілейського, і від Івана христився в Йордані.</span> <span class="verse"><a name="10">10</a>І зараз, коли Він виходив із води, то побачив Іван небо розкрите, і Духа, як голуба, що сходив на Нього.</span> <span class="verse"><a name="11">11</a>І голос із неба почувся: Ти Син Мій Улюблений, що Я вподобав Його!</span> <span class="verse"><a name="12">12</a>І зараз повів Його Дух у пустиню.</span> <span class="verse"><a name="13">13</a>І Він був сорок днів у пустині, випробовуваний від сатани, і перебував зо звіриною. І служили Йому Анголи.</span> <span class="verse"><a name="14">14</a>А коли Іван виданий був, то прийшов Ісус до Галілеї, і проповідував Божу Євангелію,</span> <span class="verse"><a name="15">15</a>і говорив: Збулися часи, і Боже Царство наблизилось. Покайтеся, і віруйте в Євангелію!</span> <span class="verse"><a name="16">16</a>А коли Він проходив біля Галілейського моря, то побачив Симона та Андрія, брата Симонового, що невода в море закидали, бо рибалки були.</span> <span class="verse"><a name="17">17</a>І сказав їм Ісус: Ідіть услід за Мною, і зроблю, що станете ви ловцями людей.</span> <span class="verse"><a name="18">18</a>І зараз вони свого невода кинули, та й пішли вслід за Ним.</span> <span class="verse"><a name="19">19</a>А коли недалеко прийшов, то побачив Він Якова Зеведеєвого та брата його Івана, що й вони в човні невода лагодили.</span> <span class="verse"><a name="20">20</a>І зараз покликав Він їх. І вони залишили батька свого Зеведея в човні з робітниками, і пішли вслід за Ним.</span> <span class="verse"><a name="21">21</a>І приходять вони в Капернаум. І негайно в суботу ввійшов Він у синагогу, і навчати зачав.</span> <span class="verse"><a name="22">22</a>І дивувались науці Його, бо навчав Він їх, як можновладний, а не як ті книжники.</span> <span class="verse"><a name="23">23</a>І зараз у їхній синагозі знайшовся один чоловік, що мав духа нечистого, і він закричав,</span> <span class="verse"><a name="24">24</a>і сказав: Що Тобі до нас, Ісусе Назарянине? Ти прийшов погубити нас. Я знаю Тебе, хто Ти, Божий Святий.</span> <span class="verse"><a name="25">25</a>Ісус же йому заказав: Замовчи, і вийди з нього!</span> <span class="verse"><a name="26">26</a>І затряс дух нечистий того, і, скрикнувши голосом гучним, вийшов із нього.</span> <span class="verse"><a name="27">27</a>І жахнулися всі, аж питали вони один одного, кажучи: Що це таке? Нова наука із потугою! Навіть духам нечистим наказує Він, і вони Його слухають.</span> <span class="verse"><a name="28">28</a>І чутка про Нього пішла хвилі тієї по всій Галілейській країні.</span> <span class="verse"><a name="29">29</a>І вийшли вони із синагоги небавом, і прийшли з Яковом та Іваном до дому Симонового й Андрієвого.</span> <span class="verse"><a name="30">30</a>А теща Симонова лежала в гарячці; і зараз сказали про неї Йому.</span> <span class="verse"><a name="31">31</a>І Він підійшов і підвів її, узявши за руку, і гарячка покинула ту, і вона зачала прислуговувати їм.</span> <span class="verse"><a name="32">32</a>А як вечір настав, коли сонце зайшло, то стали приносити до Нього недужих усіх та біснуватих.</span> <span class="verse"><a name="33">33</a>І все місто зібралося перед дверима.</span> <span class="verse"><a name="34">34</a>І Він уздоровив багатьох, на різні хвороби недужих, і багатьох демонів повиганяв. А демонам не дозволяв Він казати, що знають Його.</span> <span class="verse"><a name="35">35</a>А над ранком, як дуже ще темно було, уставши, Він вийшов і пішов у місце самітне, і там молився.</span> <span class="verse"><a name="36">36</a>А Симон та ті, що були з ним, поспішили за Ним.</span> <span class="verse"><a name="37">37</a>І, знайшовши Його, вони кажуть Йому: Усі шукають Тебе.</span> <span class="verse"><a name="38">38</a>А Він промовляє до них: Ходім в інше місце, до сіл та околишніх міст, щоб і там проповідувати, бо на те Я прийшов.</span> <span class="verse"><a name="39">39</a>І пішов, і проповідував в їхніх синагогах по всій Галілеї. І демонів Він виганяв.</span> <span class="verse"><a name="40">40</a>І приходить до Нього прокажений, благає Його, і на коліна впадає та й каже Йому: Коли хочеш, Ти можеш очистити мене!</span> <span class="verse"><a name="41">41</a>І змилосердився Він, простяг руку Свою, і доторкнувся до нього, та й каже йому: Хочу, будь чистий!</span> <span class="verse"><a name="42">42</a>І проказа зійшла з нього хвилі тієї, і чистим він став.</span> <span class="verse"><a name="43">43</a>А Він, погрозивши йому, зараз вислав його,</span> <span class="verse"><a name="44">44</a>і йому наказав: Гляди, не оповідай нічого нікому. Але йди, покажися священикові, і принеси за своє очищення, що Мойсей заповів, їм на свідоцтво.</span> <span class="verse"><a name="45">45</a>А він, вийшовши, став багато оповідати й говорити про подію, так що Він не міг явно ввійти вже до міста, але перебував віддалік по самітних місцях. І сходилися звідусюди до Нього.</span> </p></div</div></div></body></html>