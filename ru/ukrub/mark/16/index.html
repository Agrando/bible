<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 16</strong></div><p><span class="verse"><a name="1">1</a>Як минула ж субота, Марія Магдалина, і Марія Яковова, і Саломія накупили пахощів, щоб піти й намастити Його.</span> <span class="verse"><a name="2">2</a>І на світанку дня першого в тижні, як сходило сонце, до гробу вони прибули,</span> <span class="verse"><a name="3">3</a>і говорили одна одній: Хто відвалить нам каменя від могильних дверей?</span> <span class="verse"><a name="4">4</a>А зиркнувши, побачили, що камінь відвалений; був же він дуже великий...</span> <span class="verse"><a name="5">5</a>І, ввійшовши до гробу, побачили там юнака, що праворуч сидів, і був одягнений в білу одежу, і жахнулись вони...</span> <span class="verse"><a name="6">6</a>А він промовляє до них: Не жахайтесь! Ви шукаєте Розп'ятого, Ісуса Назарянина. Він воскрес, нема Його тут! Ось місце, де Його поховали були.</span> <span class="verse"><a name="7">7</a>Але йдіть, скажіть учням Його та Петрові: Він іде в Галілею попереду вас, там Його ви побачите, як Він вам говорив.</span> <span class="verse"><a name="8">8</a>А як вийшли вони, то побігли від гробу, бо їх трепет та страх обгорнув. І не сказали нікому нічого, бо боялись...</span> <span class="verse"><a name="9">9</a>Як воскрес Він уранці дня першого в тижні, то з'явився найперше Марії Магдалині, із якої був вигнав сім демонів.</span> <span class="verse"><a name="10">10</a>Пішовши вона, повідомила тих, що були з Ним, які сумували та плакали.</span> <span class="verse"><a name="11">11</a>А вони, як почули, що живий Він, і вона Його бачила, не йняли тому віри.</span> <span class="verse"><a name="12">12</a>По цьому з'явився Він двом із них у постаті іншій в дорозі, як ішли вони на село.</span> <span class="verse"><a name="13">13</a>А вони, як вернулися, інших про те сповістили, але не повірено й їм.</span> <span class="verse"><a name="14">14</a>Нарешті, Він з'явився Одинадцятьом, як сиділи вони при столі, і докоряв їм за недовірство їхнє та твердосердя, що вони не йняли віри тим, хто воскреслого бачив Його.</span> <span class="verse"><a name="15">15</a>І казав Він до них: Ідіть по цілому світові, та всьому створінню Євангелію проповідуйте!</span> <span class="verse"><a name="16">16</a>Хто увірує й охриститься, буде спасений, а хто не ввірує засуджений буде.</span> <span class="verse"><a name="17">17</a>А тих, хто ввірує, супроводити будуть ознаки такі: у Ім'я Моє демонів будуть вигонити, говоритимуть мовами новими,</span> <span class="verse"><a name="18">18</a>братимуть змій; а коли смертодійне що вип'ють, не буде їм шкодити; кластимуть руки на хворих, і добре їм буде!</span> <span class="verse"><a name="19">19</a>Господь же Ісус, по розмові із ними, вознісся на небо, і сів по Божій правиці.</span> <span class="verse"><a name="20">20</a>І пішли вони, і скрізь проповідували. А Господь помагав їм, і стверджував слово ознаками, що його супроводили. Амінь.</span> </p></div</div></div></body></html>