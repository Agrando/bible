<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 9</strong></div><p><span class="verse"><a name="1">1</a>І сказав Він до них: Поправді кажу вам, що деякі з тут-о приявних не скуштують смерти, аж поки не бачитимуть Царства Божого, що прийшло воно в силі.</span> <span class="verse"><a name="2">2</a>А через шість день забирає Ісус Петра, і Якова, і Івана, та й веде їх осібно на гору високу самих. І Він переобразивсь перед ними.</span> <span class="verse"><a name="3">3</a>І стала одежа Його осяйна, дуже біла, як сніг, якої білильник не зміг би так вибілити на землі!</span> <span class="verse"><a name="4">4</a>І з'явивсь їм Ілля та Мойсей, і розмовляли з Ісусом.</span> <span class="verse"><a name="5">5</a>І озвався Петро та й сказав до Ісуса: Учителю, добре бути нам тут! Поставмо ж собі три шатрі: для Тебе одне, і одне для Мойсея, і одне для Іллі...</span> <span class="verse"><a name="6">6</a>Бо не знав, що казати, бо були перелякані.</span> <span class="verse"><a name="7">7</a>Та хмара ось їх заслонила, і голос почувся із хмари: Це Син Мій Улюблений, Його слухайтеся!</span> <span class="verse"><a name="8">8</a>І зараз, звівши очі свої, вони вже нікого з собою не бачили, крім Самого Ісуса.</span> <span class="verse"><a name="9">9</a>А коли з гори сходили, Він їм наказав, щоб нікому того не казали, що бачили, аж поки Син Людський із мертвих воскресне.</span> <span class="verse"><a name="10">10</a>І вони заховали те слово в собі, сперечаючися, що то є: воскреснути з мертвих.</span> <span class="verse"><a name="11">11</a>І вони запитали Його та сказали: Що це книжники кажуть, ніби треба Іллі перш прийти?</span> <span class="verse"><a name="12">12</a>А Він відказав їм: Тож Ілля, коли прийде попереду, усе приготує. Та як же про Людського Сина написано, що мусить багато Він витерпіти, і буде зневажений?</span> <span class="verse"><a name="13">13</a>Але вам кажу, що й Ілля був прийшов, та зробили йому, що тільки хотіли, як про нього написано...</span> <span class="verse"><a name="14">14</a>А коли повернулись до учнів, коло них вони вгледіли безліч народу та книжників, що сперечалися з ними.</span> <span class="verse"><a name="15">15</a>І негайно ввесь натовп, як побачив Його, сполохнувся із дива, і назустріч побіг, і став вітати Його.</span> <span class="verse"><a name="16">16</a>І запитався Він їх: Про що сперечаєтесь з ними?</span> <span class="verse"><a name="17">17</a>І Йому відповів один із натовпу: Учителю, привів я до Тебе ось сина свого, що духа німого він має.</span> <span class="verse"><a name="18">18</a>А як він де схопить його, то об землю кидає ним, і він піну пускає й зубами скрегоче та сохне. Я казав Твоїм учням, щоб прогнали його, та вони не змогли.</span> <span class="verse"><a name="19">19</a>А Він їм у відповідь каже: О, роде невірний, доки буду Я з вами? Доки вас Я терпітиму? Приведіть до Мене його!</span> <span class="verse"><a name="20">20</a>І до Нього того привели. І як тільки побачив Його, то дух зараз затряс ним. А той, повалившись на землю, став качатися та заливатися піною...</span> <span class="verse"><a name="21">21</a>І Він запитав його батька: Як давно йому сталося це? Той сказав: Із дитинства.</span> <span class="verse"><a name="22">22</a>І почасту кидав він ним і в огонь, і до води, щоб його погубити. Але коли можеш що Ти, то змилуйсь над нами, і нам поможи!</span> <span class="verse"><a name="23">23</a>Ісус же йому відказав: Щодо того твого коли можеш, то тому, хто вірує, все можливе!</span> <span class="verse"><a name="24">24</a>Зараз батько хлоп'яти з слізьми закричав і сказав: Вірую, Господи, поможи недовірству моєму!</span> <span class="verse"><a name="25">25</a>А Ісус, як побачив, що натовп збігається, то нечистому духові заказав, і сказав йому: Душе німий і глухий, тобі Я наказую: вийди з нього, і більше у нього не входь!</span> <span class="verse"><a name="26">26</a>І, закричавши та міцно затрясши, той вийшов. І він став, немов мертвий, аж багато-хто стали казати, що помер він...</span> <span class="verse"><a name="27">27</a>А Ісус узяв за руку його та й підвів його, і той устав.</span> <span class="verse"><a name="28">28</a>Коли ж Він до дому прийшов, то учні питали Його самотою: Чому ми не могли його вигнати?</span> <span class="verse"><a name="29">29</a>А Він їм сказав: Цей рід не виходить інакше, як тільки від молитви та посту.</span> <span class="verse"><a name="30">30</a>І вони вийшли звідти, і проходили по Галілеї. А Він не хотів, щоб довідався хто.</span> <span class="verse"><a name="31">31</a>Бо Він Своїх учнів навчав і казав їм: Людський Син буде виданий людям до рук, і вони Його вб'ють, але вбитий, воскресне Він третього дня!</span> <span class="verse"><a name="32">32</a>Вони ж не зрозуміли цього слова, та боялись Його запитати.</span> <span class="verse"><a name="33">33</a>І прибули вони в Капернаум. А як був Він у домі, то їх запитав: Про що міркували в дорозі?</span> <span class="verse"><a name="34">34</a>І мовчали вони, сперечалися бо проміж себе в дорозі, хто найбільший.</span> <span class="verse"><a name="35">35</a>А як сів, то покликав Він Дванадцятьох, і промовив до них: Коли хто бути першим бажає, нехай буде найменшим із усіх і слуга всім!</span> <span class="verse"><a name="36">36</a>І взяв Він дитину, і поставив її серед них. І, обнявши її, Він промовив до них:</span> <span class="verse"><a name="37">37</a>Коли хто в Ім'я Моє прийме одне з дітей таких, той приймає Мене. Хто ж приймає Мене, не Мене він приймає, а Того, Хто послав Мене!</span> <span class="verse"><a name="38">38</a>Обізвався до нього Іван: Учителю, ми бачили одного чоловіка, який з нами не ходить, що виганяє Ім'ям Твоїм демонів; і ми заборонили йому, бо він із нами не ходить.</span> <span class="verse"><a name="39">39</a>А Ісус відказав: Не забороняйте йому, бо немає такого, що Ім'ям Моїм чудо зробив би, і зміг би небаром лихословити Мене.</span> <span class="verse"><a name="40">40</a>Хто бо не супроти нас, той за нас!</span> <span class="verse"><a name="41">41</a>І коли хто напоїть вас кухлем води в Ім'я Моє ради того, що ви Христові, поправді кажу вам: той не згубить своєї нагороди!</span> <span class="verse"><a name="42">42</a>Хто ж спокусить одного з малих цих, що вірять, то краще б такому було, коли б жорно млинове на шию йому почепити, та й кинути в море!</span> <span class="verse"><a name="43">43</a>І коли рука твоя спокушає тебе, відітни її: краще тобі ввійти до життя одноруким, ніж з обома руками ввійти до геєнни, до огню невгасимого,</span> <span class="verse"><a name="44">44</a>де їхній червяк не вмирає, і не гасне огонь.</span> <span class="verse"><a name="45">45</a>І коли нога твоя спокушає тебе, відітни її: краще тобі ввійти до життя одноногим, ніж з обома ногами бути вкиненому до геєнни, до огню невгасимого,</span> <span class="verse"><a name="46">46</a>де їхній червяк не вмирає, і не гасне огонь.</span> <span class="verse"><a name="47">47</a>І коли твоє око тебе спокушає, вибери його: краще тобі однооким ввійти в Царство Боже, ніж з обома очима бути вкиненому до геєнни огненної,</span> <span class="verse"><a name="48">48</a>де їхній червяк не вмирає, і не гасне огонь!</span> <span class="verse"><a name="49">49</a>Бо посолиться кожен огнем, і кожна жертва посолиться сіллю.</span> <span class="verse"><a name="50">50</a>Сіль добра річ. Коли ж сіль несолоною стане, чим поправити її? Майте сіль у собі, майте й мир між собою!</span> </p></div</div></div></body></html>