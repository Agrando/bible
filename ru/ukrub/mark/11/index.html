<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 11</strong></div><p><span class="verse"><a name="1">1</a>І коли вони наблизились до Єрусалиму, до Вітфагії й Віфанії, на Оливній горі, тоді Він посилає двох учнів Своїх,</span> <span class="verse"><a name="2">2</a>і каже до них: Ідіть у село, яке перед вами, і, входячи в нього, ви знайдете зараз прив'язане осля, що на нього ніхто ще з людей не сідав. Відв'яжіть його, і приведіть.</span> <span class="verse"><a name="3">3</a>Коли ж скаже хто вам: Що це ви робите? відкажіть: Господь потребує його, і відішле його сюди зараз.</span> <span class="verse"><a name="4">4</a>І вони відійшли, і знайшли те осля, що прив'язане коло воріт ізнадвору було при дорозі, і відв'язали його.</span> <span class="verse"><a name="5">5</a>А деякі з тих, що стояли там, сказали до них: Що ви робите? Пощо осля ви відв'язуєте?</span> <span class="verse"><a name="6">6</a>Вони ж їм відказали, як звелів їм Ісус, і відпущено їх.</span> <span class="verse"><a name="7">7</a>І вони привели до Ісуса осля, і поклали на нього плащі свої, а Він сів на нього.</span> <span class="verse"><a name="8">8</a>Багато ж народу стелили одежу свою по дорозі, а інші стелили дорогою зелень, натяту в полях.</span> <span class="verse"><a name="9">9</a>А ті, що йшли перед Ним і позаду, викрикували: Осанна! Благословенний, хто йде у Господнє Ім'я!</span> <span class="verse"><a name="10">10</a>Благословенне Царство, що надходить, Отця нашого Давида! Осанна на висоті!</span> <span class="verse"><a name="11">11</a>Потому ввійшов Він до Єрусалиму, і в храм. А оглянувши все, як година вже пізня була, Він пішов у Віфанію з Дванадцятьма.</span> <span class="verse"><a name="12">12</a>А назавтра, коли вони вийшли з Віфанії, Він зголоднів був.</span> <span class="verse"><a name="13">13</a>І, побачивши здалека фіґове дерево, вкрите листями, Він підійшов, чи не знайде на ньому чого. І, прийшовши до нього, не знайшов нічого, крім листя самого, не пора бо на фіґи була.</span> <span class="verse"><a name="14">14</a>І озвався Ісус і промовив до нього: Щоб більше ніхто твого плоду не з'їв аж повіки! А учні Його все те чули.</span> <span class="verse"><a name="15">15</a>І прийшли вони в Єрусалим. А як Він у храм увійшов, то став виганяти продавців і покупців у храмі, і поперевертав столи грошомінам та ослони продавцям голубів.</span> <span class="verse"><a name="16">16</a>І Він не дозволяв, щоб хто річ яку носив через храм.</span> <span class="verse"><a name="17">17</a>І Він їх навчав і казав їм: Хіба не написано: Дім Мій буде домом молитви в народів усіх, ви ж із нього зробили печеру розбійників!</span> <span class="verse"><a name="18">18</a>І почули це первосвященики й книжники, і шукали, як Його погубити, бо боялись Його, увесь бо народ дивувався науці Його.</span> <span class="verse"><a name="19">19</a>А як пізно ставало, вони поза місто виходили.</span> <span class="verse"><a name="20">20</a>А проходячи вранці, побачили фіґове дерево, усохле від кореня.</span> <span class="verse"><a name="21">21</a>І, згадавши Петро, говорить Йому: Учителю, глянь фіґове дерево, що прокляв Ти, усохло!</span> <span class="verse"><a name="22">22</a>А Ісус їм у відповідь каже: Майте віру Божу!</span> <span class="verse"><a name="23">23</a>Поправді кажу вам: Як хто скаже горі цій: Порушся та й кинься до моря, і не матиме сумніву в серці своїм, але матиме віру, що станеться так, як говорить, то буде йому!</span> <span class="verse"><a name="24">24</a>Через це говорю вам: Усе, чого ви в молитві попросите, вірте, що одержите, і сповниться вам.</span> <span class="verse"><a name="25">25</a>І коли стоїте на молитві, то прощайте, як маєте що проти кого, щоб і Отець ваш Небесний пробачив вам прогріхи ваші.</span> <span class="verse"><a name="26">26</a>Коли ж не прощаєте ви, то й Отець ваш Небесний не простить вам прогріхів ваших.</span> <span class="verse"><a name="27">27</a>І знову прийшли вони в Єрусалим. Коли ж Він у храмі ходив, поприходили первосвященики й книжники, і старшини до Нього,</span> <span class="verse"><a name="28">28</a>і сказали Йому: Якою Ти владою все оце чиниш? І хто Тобі владу цю дав, щоб Ти це робив?</span> <span class="verse"><a name="29">29</a>А Ісус відказав їм: Запитаю й Я вас одне слово, і відповідайте Мені, то й Я відкажу вам, якою Я владою це все чиню.</span> <span class="verse"><a name="30">30</a>Іванове хрищення з неба було, чи від людей? Відповідайте Мені!</span> <span class="verse"><a name="31">31</a>Вони ж міркували собі й говорили: Коли скажемо: Із неба, відкаже: Чого ж ви йому не повірили?</span> <span class="verse"><a name="32">32</a>А як скажемо: Від людей, то боялись народу, бо всі вважали, що Іван був поправді пророк.</span> <span class="verse"><a name="33">33</a>І сказали Ісусові в відповідь: Не знаємо... А Ісус їм відказує: То й Я не скажу вам, якою Я владою це все чиню.</span> </p></div</div></div></body></html>