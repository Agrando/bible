<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 7</strong></div><p><span class="verse"><a name="1">1</a>І зібрались до Нього фарисеї та деякі з книжників, які прибули із Єрусалиму,</span> <span class="verse"><a name="2">2</a>і побачили, що деякі з учнів Його їли хліб руками нечистими, цебто невмитими.</span> <span class="verse"><a name="3">3</a>Бо фарисеї й усі юдеї, зберігаючи передання старших, не їдять, як старанно не вимиють рук;</span> <span class="verse"><a name="4">4</a>а вернувшися з ринку, вони ні їдять, поки не вмиються. Багато є й іншого, що вони прийняли, щоб додержувати: миття чаш, і глеків, і мідяного посуду.</span> <span class="verse"><a name="5">5</a>І запитали Його фарисеї та книжники: Чому учні Твої не живуть за переданням старших, але хліб споживають руками нечистими?</span> <span class="verse"><a name="6">6</a>А Він їм відказав: Добре пророкував про вас, лицемірів, Ісая, як написано: Оці люди устами шанують Мене, серце ж їхнє далеко від Мене...</span> <span class="verse"><a name="7">7</a>Та однак надаремне шанують Мене, бо навчають наук людських заповідей.</span> <span class="verse"><a name="8">8</a>Занехаявши заповідь Божу, передань людських ви тримаєтесь: обмиваєте глеки та чаші, і багато такого подібного й іншого робите ви.</span> <span class="verse"><a name="9">9</a>І сказав Він до них: Спритно відкидаєте ви заповідь Божу, аби зберегти своє передання.</span> <span class="verse"><a name="10">10</a>Бо Мойсей наказав: Шануй батька свого та матір свою, та: Хто злорічить на батька чи матір, нехай смертю помре.</span> <span class="verse"><a name="11">11</a>А ви кажете: Коли скаже хто батьку чи матері: Корван, чи дар Богові те, чим би ти скористатись від мене хотів,</span> <span class="verse"><a name="12">12</a>то вже вільно йому не робити нічого для батька чи матері,</span> <span class="verse"><a name="13">13</a>порушуючи Боже Слово вашим переданням, що його ви самі встановили. І багато такого ви іншого робите.</span> <span class="verse"><a name="14">14</a>І Він знову покликав народ і промовив до нього: Послухайте Мене всі, і зрозумійте!</span> <span class="verse"><a name="15">15</a>Немає нічого назовні людини, що, увіходячи в неї, могло б опоганити її; що ж із неї виходить, те людину опоганює.</span> <span class="verse"><a name="16">16</a>Коли має хто вуха, щоб слухати, нехай слухає!</span> <span class="verse"><a name="17">17</a>А коли від народу ввійшов Він до дому, тоді учні Його запиталися в Нього про притчу.</span> <span class="verse"><a name="18">18</a>І Він їм відказав: Чи ж і ви розуміння не маєте? Хіба ж не розумієте ви, що все те, що входить іззовні в людину, не може опоганити її?</span> <span class="verse"><a name="19">19</a>Бо не входить до серця йому, але до живота, і виходить назовні, очищуючи всяку їжу.</span> <span class="verse"><a name="20">20</a>А далі сказав Він: Що з людини виходить, те людину опоганює.</span> <span class="verse"><a name="21">21</a>Бо зсередини, із людського серця виходять лихі думки, розпуста, крадіж, душогубства,</span> <span class="verse"><a name="22">22</a>перелюби, здирства, лукавства, підступ, безстидства, завидющеє око, богозневага, гордощі, безум.</span> <span class="verse"><a name="23">23</a>Усе зле це виходить зсередини, і людину опоганює!</span> <span class="verse"><a name="24">24</a>І встав Він, і звідти пішов у землю тирську й сидонську. І, ввійшовши до дому, Він хотів, щоб ніхто не довідавсь, та не міг утаїтись.</span> <span class="verse"><a name="25">25</a>Негайно бо жінка одна, якої дочка мала духа нечистого, прочула про Нього, і прийшла, та й припала до ніг Йому.</span> <span class="verse"><a name="26">26</a>А ця жінка грекиня була, родом сирофінікіянка. Вона стала благати Його, щоб із дочки її демона вигнав.</span> <span class="verse"><a name="27">27</a>А Він їй сказав: Дай, щоб перше наїлися діти, не годиться бо хліб забирати в дітей, і кинути щенятам!</span> <span class="verse"><a name="28">28</a>А вона Йому в відповідь каже: Так, Господи! Але навіть щенята їдять під столом від дитячих кришок...</span> <span class="verse"><a name="29">29</a>І Він їй сказав: За слово оце йди собі, демон вийшов із твоєї дочки!</span> <span class="verse"><a name="30">30</a>А коли вона в дім свій вернулась, то знайшла, що дочка на постелі лежала, а демон вийшов із неї.</span> <span class="verse"><a name="31">31</a>І вийшов Він знов із країв тирських і сидонських, і подався шляхом на Сидон над море Галілейське, через околиці Десятимістя.</span> <span class="verse"><a name="32">32</a>І приводять до Нього глухого немову, і благають Його, щоб руку на нього поклав.</span> <span class="verse"><a name="33">33</a>І взяв Він його від народу самого, і вклав пальці Свої йому в вуха, і, сплюнувши, доторкнувся його язика.</span> <span class="verse"><a name="34">34</a>І, на небо споглянувши, Він зідхнув і промовив до нього: Еффата; цебто: Відкрийся!</span> <span class="verse"><a name="35">35</a>І відкрилися вуха йому, і путо його язика розв'язалось негайно, і він став говорити виразно!</span> <span class="verse"><a name="36">36</a>А Він їм звелів, щоб нікому цього не розповідали. Та що більше наказував їм, то ще більш розголошували.</span> <span class="verse"><a name="37">37</a>І дуже всі дивувалися та говорили: Він добре все робить: глухим дає чути, а німим говорити!</span> </p></div</div></div></body></html>