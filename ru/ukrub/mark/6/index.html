<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 6</strong></div><p><span class="verse"><a name="1">1</a>І, вийшовши звідти, Він прийшов до Своєї батьківщини, а за Ним ішли учні Його.</span> <span class="verse"><a name="2">2</a>Як настала ж субота, Він навчати почав у синагозі. І багато-хто, чувши, дивуватися стали й питали: Звідки в Нього оце? І що за мудрість, що дана Йому? І що за чуда, що стаються руками Його?</span> <span class="verse"><a name="3">3</a>Хіба ж Він не тесля, син Маріїн, брат же Якову, і Йосипу, і Юді та Симонові? А сестри Його хіба тут не між нами? І вони спокушалися Ним...</span> <span class="verse"><a name="4">4</a>А Ісус їм сказав: Пророка нема без пошани, хіба тільки в вітчизні своїй, та в родині своїй, та в домі своїм.</span> <span class="verse"><a name="5">5</a>І Він тут учинити не міг чуда жадного, тільки деяких хворих, руки поклавши на них, уздоровив.</span> <span class="verse"><a name="6">6</a>І Він дивувавсь їх невірству. І ходив Він по селах навкруг та навчав.</span> <span class="verse"><a name="7">7</a>І, закликавши Дванадцятьох, зачав їх по двох посилати, і владу їм дав над нечистими духами.</span> <span class="verse"><a name="8">8</a>І звелів їм нічого в дорогу не брати, крім палиці тільки самої: ні торби, ні хліба, ані мідяків у свій черес,</span> <span class="verse"><a name="9">9</a>а ходити в сандалях, і двох убрань не носити.</span> <span class="verse"><a name="10">10</a>І промовив до них: Коли ви де ввійдете в дім, залишайтеся там, аж поки не вийдете звідти.</span> <span class="verse"><a name="11">11</a>А як місто яке вас не прийме, і не послухають вас, то, виходячи звідти, обтрусіть порох, що в вас під ногами, на свідчення супроти них. Поправді кажу вам, легше буде Содому й Гоморрі дня судного, аніж місту тому!</span> <span class="verse"><a name="12">12</a>І вийшли вони, і проповідували, щоб каялися.</span> <span class="verse"><a name="13">13</a>І багато вигонили демонів, і оливою хворих багато намащували і вздоровляли.</span> <span class="verse"><a name="14">14</a>І прочув про Ісуса цар Ірод, бо ім'я Його стало загально відоме, і сказав, що то Іван Христитель із мертвих воскрес, і тому творяться чуда від нього.</span> <span class="verse"><a name="15">15</a>Інші впевняли, що Ілля Він, а знов інші казали, що пророк, або як один із пророків.</span> <span class="verse"><a name="16">16</a>А Ірод, прочувши, сказав: Іван, якому я голову стяв був, оце він воскрес!</span> <span class="verse"><a name="17">17</a>Той бо Ірод, пославши, схопив був Івана, і в в'язниці закув його, через Іродіяду, дружину брата свого Пилипа, бо він одружився був із нею.</span> <span class="verse"><a name="18">18</a>Бо Іван казав Іродові: Не годиться тобі мати за дружину жінку брата свого!</span> <span class="verse"><a name="19">19</a>А Іродіяда лютилась на нього, і хотіла йому смерть заподіяти, та не могла.</span> <span class="verse"><a name="20">20</a>Бо Ірод боявся Івана, знавши, що він муж праведний і святий, і беріг його. І, його слухаючи, він дуже бентежився, але слухав його залюбки.</span> <span class="verse"><a name="21">21</a>Та настав день догідний, коли дня народження Ірод справляв був бенкета вельможам своїм, і тисячникам, і галілейській старшині,</span> <span class="verse"><a name="22">22</a>і коли прийшла дочка тієї Іродіяди, і танцювала, і сподобалася Іродові та присутнім із ним при столі, тоді цар промовив до дівчини: Проси в мене, чого хочеш, і дам я тобі!</span> <span class="verse"><a name="23">23</a>І поклявся він їй: Чого тільки від мене попросиш, то дам я тобі, хоча б і півцарства мого!</span> <span class="verse"><a name="24">24</a>Вона ж вийшла, і спиталася матері своєї: Чого маю просити? А та відказала: Голови Івана Христителя...</span> <span class="verse"><a name="25">25</a>І зараз квапливо вернулась вона до царя, і просила, говорячи: Я хочу, щоб дав ти негайно мені на полумиску голову Івана Христителя!</span> <span class="verse"><a name="26">26</a>І засмутився цар, але через клятву й з-за тих, що з ним були при столі, не схотів їй відмовити.</span> <span class="verse"><a name="27">27</a>І цар зараз послав вояка, і звелів принести Іванову голову.</span> <span class="verse"><a name="28">28</a>І пішов він, і стяв у в'язниці Івана, і приніс його голову на полумискові, і дівчаті віддав, а дівча віддало її своїй матері...</span> <span class="verse"><a name="29">29</a>А коли його учні зачули, то прийшли, і взяли його тіло, і до гробу поклали його.</span> <span class="verse"><a name="30">30</a>І посходилися до Ісуса апостоли, і розповіли Йому все, як багато зробили вони, і як багато навчили.</span> <span class="verse"><a name="31">31</a>І сказав Він до них: Ідіть осібно самі до безлюдного місця, та трохи спочиньте. Бо багато народу приходило та відбувало, аж навіть не мали коли й поживитись.</span> <span class="verse"><a name="32">32</a>І відпливли вони човном окремо до місця безлюдного.</span> <span class="verse"><a name="33">33</a>І побачили їх, коли плинули, і багато-хто їх розпізнали. І пішки побігли туди з усіх міст, та й їх випередили.</span> <span class="verse"><a name="34">34</a>І, як вийшов Ісус, Він побачив багато народу, і змилувався над ними, бо були, немов вівці, що не мають пастуха. І зачав їх багато навчати.</span> <span class="verse"><a name="35">35</a>І, як минуло вже часу доволі, підійшли Його учні до Нього та й кажуть: Це місце безлюдне, а година вже пізня.</span> <span class="verse"><a name="36">36</a>Відпусти їх, нехай підуть в осади та села близькі, і куплять собі чого їсти.</span> <span class="verse"><a name="37">37</a>А Він відповів і сказав їм: Дайте їсти їм ви. Вони ж відказали Йому: Чи ми маємо піти та хліба купити на двісті динаріїв, і дати їм їсти?</span> <span class="verse"><a name="38">38</a>А Він їх запитав: Скільки маєте хліба? Ідіть, побачте! І розізнавши, сказали: П'ять хлібів та дві рибі.</span> <span class="verse"><a name="39">39</a>І звелів їм усіх на зеленій траві посадити один біля одного.</span> <span class="verse"><a name="40">40</a>І розсілись рядами вони, по сто та по п'ятдесят.</span> <span class="verse"><a name="41">41</a>І Він узяв п'ять хлібів та дві рибі, споглянув на небо, поблагословив, і поламав ті хліби, і дав учням, щоб клали перед ними, і дві рибі на всіх поділив.</span> <span class="verse"><a name="42">42</a>І всі їли й наїлися!</span> <span class="verse"><a name="43">43</a>А з кусків позосталих та з риб назбирали дванадцять повних кошів.</span> <span class="verse"><a name="44">44</a>А тих, хто хліб споживав, було тисяч із п'ять чоловіка!</span> <span class="verse"><a name="45">45</a>І зараз звелів Своїм учням до човна сідати, і на той бік поплинути до Віфсаїди, раніше Його, поки Сам Він відпустить народ.</span> <span class="verse"><a name="46">46</a>І Він їх відпустив, та й пішов помолитись на гору.</span> <span class="verse"><a name="47">47</a>А як вечір настав, човен був серед моря, а Він Сам один на землі.</span> <span class="verse"><a name="48">48</a>Коли ж Він побачив, як вони веслуванням мордуються, бо вітер їм був супротивний, о четвертій сторожі вночі підійшов Він до них, по морю йдучи, і хотів їх минути.</span> <span class="verse"><a name="49">49</a>А вони, як побачили, що йде Він по морю, подумали, що то мара, та й стали кричати,</span> <span class="verse"><a name="50">50</a>бо Його всі побачили та налякались. А Він зараз до них обізвався й сказав їм: Будьте смілі, це Я, не лякайтесь!</span> <span class="verse"><a name="51">51</a>І ввійшов Він у човен до них, і вітер затих. А вони здивувалися дуже в собі,</span> <span class="verse"><a name="52">52</a>бо не зрозуміли чуда про хліби, бо серце їхнє було затверділе.</span> <span class="verse"><a name="53">53</a>Перепливши ж вони, прибули в землю Генісаретську й причалили.</span> <span class="verse"><a name="54">54</a>І, як вони повиходили з човна, люди зараз пізнали Його,</span> <span class="verse"><a name="55">55</a>і порозбігались по всій тій околиці, і стали на ложах недужих приносити, де тільки прочули були, що Він є.</span> <span class="verse"><a name="56">56</a>І куди тільки Він прибував до сіл, чи до міст, чи до осель, клали недужих на майданах, і благали Його, щоб могли доторкнутись хоч краю одежі Його. І хто тільки до Нього доторкувався, той був уздоровлений!</span> </p></div</div></div></body></html>