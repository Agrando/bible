<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 5</strong></div><p><span class="verse"><a name="1">1</a>І на другий бік моря вони прибули, до землі Гадаринської.</span> <span class="verse"><a name="2">2</a>І як вийшов Він із човна, то зараз Його перестрів чоловік із могильних печер, що мав духа нечистого.</span> <span class="verse"><a name="3">3</a>Він мешкання мав у гробах, і ніхто й ланцюгами зв'язати не міг його,</span> <span class="verse"><a name="4">4</a>бо часто кайданами та ланцюгами в'язали його, але він розривав ланцюги та кайдани торощив, і ніхто не міг угамувати його.</span> <span class="verse"><a name="5">5</a>І він повсякчас перебував день і ніч у гробах та в горах, і кричав, і бився об каміння...</span> <span class="verse"><a name="6">6</a>А коли він Ісуса побачив здалека, то прибіг, і вклонився Йому,</span> <span class="verse"><a name="7">7</a>і закричав гучним голосом, кажучи: Що до мене Тобі, Ісусе, Сину Бога Всевишнього? Богом Тебе заклинаю, не муч Ти мене!</span> <span class="verse"><a name="8">8</a>Бо сказав Він йому: Вийди, душе нечистий, із людини!</span> <span class="verse"><a name="9">9</a>І запитав Він його: Як тобі на ім'я? А той відповів: Леґіон мені ймення багато бо нас.</span> <span class="verse"><a name="10">10</a>І він Його дуже просив, щоб їх не висилав із тієї землі.</span> <span class="verse"><a name="11">11</a>Пасся ж там на горі гурт великий свиней.</span> <span class="verse"><a name="12">12</a>І просилися демони, кажучи: Пошли нас у свиней, щоб у них ми ввійшли.</span> <span class="verse"><a name="13">13</a>І дозволив Він їм. І повиходили духи нечисті, і в свиней увійшли. І гурт кинувся з кручі до моря, а було зо дві тисячі їх і вони потопилися в морі...</span> <span class="verse"><a name="14">14</a>А їхні пастухи повтікали та в місті й по селах звістили. І повиходили люди побачити, що сталось.</span> <span class="verse"><a name="15">15</a>І прийшли до Ісуса й побачили, що той біснуватий, що мав леґіона, убраний сидів, і при умі, і полякались вони...</span> <span class="verse"><a name="16">16</a>Самовидці ж їм розповіли, що сталося з тим біснуватим, також про свиней.</span> <span class="verse"><a name="17">17</a>І вони стали благати Його, щоб пішов Собі з їхнього краю.</span> <span class="verse"><a name="18">18</a>А як Він сів до човна, то біснуватий став просити Його, щоб залишитися з Ним.</span> <span class="verse"><a name="19">19</a>Ісус же йому не дозволив, а промовив до нього: Іди до дому свого, до своїх, і їм розповіж, які речі великі Господь учинив тобі, і як змилувався над тобою!</span> <span class="verse"><a name="20">20</a>І пішов він та в Десятимісті зачав проповідувати, які речі великі Ісус учинив йому. І всі дивувались!</span> <span class="verse"><a name="21">21</a>І коли переплив Ісус човном на той бік ізнов, то до Нього зібралось багато народу. І був Він над морем.</span> <span class="verse"><a name="22">22</a>І приходить один із старших синагоги, на ймення Яір, і, як побачив Його, припадає до ніг Йому,</span> <span class="verse"><a name="23">23</a>і дуже благає Його та говорить: Моя дочка кінчається. Прийди ж, поклади Свої руки на неї, щоб видужала та жила!...</span> <span class="verse"><a name="24">24</a>І пішов Він із ним. За Ним натовп великий ішов, і тиснувсь до Нього.</span> <span class="verse"><a name="25">25</a>А жінка одна, що дванадцять років хворою на кровотечу була,</span> <span class="verse"><a name="26">26</a>що чимало натерпілася від багатьох лікарів, і витратила все добро своє, та ніякої помочі з того не мала, а прийшла ще до гіршого,</span> <span class="verse"><a name="27">27</a>як зачула вона про Ісуса, підійшла через натовп іззаду, і доторкнулась до одежі Його...</span> <span class="verse"><a name="28">28</a>Бо вона говорила про себе: Коли хоч доторкнусь до одежі Його, то одужаю...</span> <span class="verse"><a name="29">29</a>І висохло хвилі тієї джерело кровотечі її, і тілом відчула вона, що видужала від недуги!</span> <span class="verse"><a name="30">30</a>І в ту мить Ісус вичув у Собі, що вийшла з Нього сила. І Він до народу звернувся й спитав: Хто доторкнувсь до Моєї одежі?</span> <span class="verse"><a name="31">31</a>І відказали Йому Його учні: Ти бачиш, що тисне на Тебе народ, а питаєшся: Хто доторкнувся до Мене?</span> <span class="verse"><a name="32">32</a>А Він навкруги поглядав, щоб побачити ту, що зробила оце.</span> <span class="verse"><a name="33">33</a>І жінка злякалась та затрусилась, бо знала, що сталося їй. І вона підійшла, і впала ницьма перед Ним, і всю правду Йому розповіла...</span> <span class="verse"><a name="34">34</a>А Він їй сказав: Твоя віра, о дочко, спасла тебе; іди з миром, і здоровою будь від своєї недуги!</span> <span class="verse"><a name="35">35</a>Як Він ще говорив, приходять ось від старшини синагоги та й кажуть: Дочка твоя вмерла; чого ще турбуєш Учителя?...</span> <span class="verse"><a name="36">36</a>А Ісус, як почув слово сказане, промовляє до старшини синагоги: Не лякайсь, тільки віруй!</span> <span class="verse"><a name="37">37</a>І Він не дозволив іти за Собою нікому, тільки Петрові та Якову, та Іванові, братові Якова.</span> <span class="verse"><a name="38">38</a>І приходять у дім старшини синагоги, і Він бачить метушню та людей, що плакали та голосили.</span> <span class="verse"><a name="39">39</a>А ввійшовши, сказав Він до них: Чого ви метушитеся та плачете? Не вмерло дівча, але спить!</span> <span class="verse"><a name="40">40</a>І вони насміхалися з Нього. А Він усіх випровадив, узяв батька дівчати та матір, та тих, хто був із Ним, і ввійшов, де лежало дівча.</span> <span class="verse"><a name="41">41</a>І взяв Він за руку дівча та й промовив до нього: Таліта, кумі що значить: Дівчатко, кажу тобі встань!</span> <span class="verse"><a name="42">42</a>І в ту мить підвелося й ходило дівча; а років мало з дванадцять. І всі зараз жахнулися з дива великого!...</span> <span class="verse"><a name="43">43</a>А Він наказав їм суворо, щоб ніхто не довідавсь про це. І дати їй їсти звелів.</span> </p></div</div></div></body></html>