<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mark">Mark</a> &gt <strong>Chapter 3</strong></div><p><span class="verse"><a name="1">1</a>І Він знову до синагоги ввійшов. І був там один чоловік, який мав суху руку.</span> <span class="verse"><a name="2">2</a>І, щоб обвинуватити Його, наглядали за Ним, чи Він у суботу того не вздоровить.</span> <span class="verse"><a name="3">3</a>І говорить Він до чоловіка з сухою рукою: Стань посередині!</span> <span class="verse"><a name="4">4</a>А до них промовляє: У суботу годиться робити добре, чи робити лихе, життя зберегти, чи погубити? Вони ж мовчали.</span> <span class="verse"><a name="5">5</a>І споглянув Він із гнівом на них, засмучений закам'янілістю їхніх сердець, і сказав чоловікові: Простягни свою руку! І той простяг, і рука йому стала здорова!</span> <span class="verse"><a name="6">6</a>Фарисеї ж негайно пішли та з іродіянами раду зробили на Нього, як Його погубити.</span> <span class="verse"><a name="7">7</a>А Ісус із Своїми учнями вийшов над море. І натовп великий ішов вслід за Ним із Галілеї й з Юдеї,</span> <span class="verse"><a name="8">8</a>і з Єрусалиму, і з Ідумеї, і з-за Йордання, і з Тиру й Сидону. Натовп великий, прочувши, як багато чинив Він, зібрався до Нього.</span> <span class="verse"><a name="9">9</a>І сказав Він до учнів Своїх наготовити човна Йому, через натовп, щоб до Нього не тиснулись.</span> <span class="verse"><a name="10">10</a>Бо Він багатьох уздоровив, так що хто тільки немочі мав, то тислись до Нього, щоб Його доторкнутись.</span> <span class="verse"><a name="11">11</a>І духи нечисті, як тільки вбачали Його, то падали ницьма перед Ним, і кричали й казали: Ти Син Божий!</span> <span class="verse"><a name="12">12</a>А Він їм суворо наказував, щоб вони Його не виявляли.</span> <span class="verse"><a name="13">13</a>І Він вийшов на гору, і покликав, кого Сам хотів; вони ж приступили до Нього.</span> <span class="verse"><a name="14">14</a>І визначив Дванадцятьох, щоб із Ним перебували, і щоб послати на проповідь їх,</span> <span class="verse"><a name="15">15</a>і щоб мали вони владу вздоровляти недуги й вигонити демонів.</span> <span class="verse"><a name="16">16</a>І визначив Він оцих Дванадцятьох: Симона, і дав йому ймення Петро,</span> <span class="verse"><a name="17">17</a>і Якова Зеведеєвого, і Івана, брата Якова, і дав їм імена Воанергес, цебто сини громові,</span> <span class="verse"><a name="18">18</a>і Андрія, і Пилипа, і Варфоломія, і Матвія, і Хому, і Якова Алфієвого, і Тадея, і Симона Кананіта</span> <span class="verse"><a name="19">19</a>та Юду Іскаріотського, що й видав Його.</span> <span class="verse"><a name="20">20</a>І приходять до дому вони. І знову зібралось народу, що вони не могли навіть хліба з'їсти.</span> <span class="verse"><a name="21">21</a>І коли Його ближчі почули, то вийшли, щоб узяти Його, бо говорено, ніби Він несамовитий.</span> <span class="verse"><a name="22">22</a>А книжники, що поприходили з Єрусалиму, казали: Має Він Вельзевула, і виганяє демонів силою князя демонів.</span> <span class="verse"><a name="23">23</a>І, закликавши їх, Він у притчах до них промовляв: Як може сатана сатану виганяти?</span> <span class="verse"><a name="24">24</a>І коли царство поділиться супроти себе, не може встояти те царство.</span> <span class="verse"><a name="25">25</a>І коли дім поділиться супроти себе, не може встояти той дім.</span> <span class="verse"><a name="26">26</a>І коли б сатана сам на себе повстав і поділився, то не зможе встояти він, але згине.</span> <span class="verse"><a name="27">27</a>Ніхто бо не може вдертись у дім дужого, та й пограбувати добро його, якщо перше не зв'яже дужого, і аж тоді пограбує господу його.</span> <span class="verse"><a name="28">28</a>Поправді кажу вам, що простяться людським синам усі прогріхи та богозневаги, хоч би як вони богозневажали.</span> <span class="verse"><a name="29">29</a>Але, хто богозневажить Духа Святого, повіки йому не відпуститься, але гріху вічному він підпадає.</span> <span class="verse"><a name="30">30</a>Бож казали вони: Він духа нечистого має.</span> <span class="verse"><a name="31">31</a>І поприходили мати Його та брати Його, і, осторонь ставши, послали до Нього і Його викликали.</span> <span class="verse"><a name="32">32</a>А народ кругом Нього сидів. І сказали Йому: Ото мати Твоя, і брати Твої, і сестри Твої он про Тебе питаються осторонь.</span> <span class="verse"><a name="33">33</a>А Він їм відповів і сказав: Хто Моя мати й брати?</span> <span class="verse"><a name="34">34</a>І поглянув на тих, що круг Нього сиділи, і промовив: Ось мати Моя та браття Мої!</span> <span class="verse"><a name="35">35</a>Бо хто Божу волю чинитиме, той Мені брат, і сестра, і мати.</span> </p></div</div></div></body></html>