<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 21</strong></div><p><span class="verse"><a name="1">1</a>І сказав Господь до Мойсея: Говори до священиків, Ааронових синів, і скажеш їм: Ніхто з вас нехай не занечиститься через доторкнення до померлого серед свого народу.</span> <span class="verse"><a name="2">2</a>Бо тільки через доторкнення до близьких однокровних своїх, через матір свою, і через батька свого, і через сина свого, і через дочку свою, і через брата свого,</span> <span class="verse"><a name="3">3</a>і через сестру свою, дівчину близьку йому, що не була замужем, через тих він може занечиститися доторкненням.</span> <span class="verse"><a name="4">4</a>Бувши одружений, нехай не занечиститься серед рідні своєї, щоб не збезчестити себе.</span> <span class="verse"><a name="5">5</a>Не зроблять вони лисини на голові своїй, і краю бороди своєї не підстрижуть, а на тілі своїм не наріжуть надрізів.</span> <span class="verse"><a name="6">6</a>Святі вони будуть для Бога свого, і не збезчестять вони Ймення Бога свого, бо вони приносять огняні Божі жертви, хліб свого Бога. І будуть вони святі.</span> <span class="verse"><a name="7">7</a>Жінки блудливої та збезчещеної вони не візьмуть, і не візьмуть жінки, вигнаної від чоловіка свого, бо святий він для Бога свого.</span> <span class="verse"><a name="8">8</a>І освятиш його, бо він приносить хліб Бога твого, святий він буде для вас, бо святий Я, Господь, що освячує вас!</span> <span class="verse"><a name="9">9</a>А священикова дочка, коли зачне робити блуд, вона безчестить батька свого, ув огні буде спалена.</span> <span class="verse"><a name="10">10</a>А священик, найбільший від братів своїх, що на голову його буде виллята олива помазання, і буде посвячений на одягання шат, він голови своєї не запустить і шат своїх не роздере,</span> <span class="verse"><a name="11">11</a>і до жодного вмерлого не ввійде, навіть через батька свого та через матір свою не сміє занечиститься.</span> <span class="verse"><a name="12">12</a>І він не відійде від святині, і не занечистить святині Бога свого, бо на ньому посвячення оливи помазання його Бога. Я Господь!</span> <span class="verse"><a name="13">13</a>І він візьме жінку в дівоцтві її.</span> <span class="verse"><a name="14">14</a>Удови, і розведеної, і збезчещеної, блудливої, тих він не візьме, а тільки дівицю з-поміж рідні своєї він візьме за жінку.</span> <span class="verse"><a name="15">15</a>І не збезчестить він насіння свого в рідні своїй, бо Я Господь, що освячує його.</span> <span class="verse"><a name="16">16</a>І Господь промовляв до Мойсея, говорячи:</span> <span class="verse"><a name="17">17</a>Промовляй до Аарона, говорячи: Чоловік із насіння твого на їх покоління, що буде в нім вада, не приступить, щоб приносити хліб свого Бога.</span> <span class="verse"><a name="18">18</a>Бо жоден чоловік, що в нім вада, не приступить: чоловік сліпий, або кульгавий, або кирпатий або довготелесий,</span> <span class="verse"><a name="19">19</a>або чоловік, що матиме зламану ногу або зламану руку,</span> <span class="verse"><a name="20">20</a>або горбатий, або висохлий, або більмо на оці його, або коростявий, або паршивий, або з розчавленими ядрами,</span> <span class="verse"><a name="21">21</a>кожен чоловік із насіння священика Аарона, що на нім ця вада, не приступить, щоб приносити Господні огняні жертви, вада в нім, не приступить він, щоб приносити хліб свого Бога.</span> <span class="verse"><a name="22">22</a>Він буде їсти хліб свого Бога з Найсвятішого та зо святощів.</span> <span class="verse"><a name="23">23</a>Та до завіси не підійде він, і до жертівника не приступить, бо вада в нім, і не збезчестить святині Моєї, бо Я Господь, що освячує їх.</span> <span class="verse"><a name="24">24</a>І Мойсей промовляв до Аарона й до синів його, та до всіх синів Ізраїлевих.</span> </p></div</div></div></body></html>