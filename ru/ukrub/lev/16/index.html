<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 16</strong></div><p><span class="verse"><a name="1">1</a>І Господь промовляв до Мойсея по смерті обох Ааронових синів, коли вони були наблизилися перед Господнє лице і померли.</span> <span class="verse"><a name="2">2</a>І сказав Господь до Мойсея: Промовляй до Аарона, брата свого, і нехай він не входить кожного часу до святині за завісу, перед віко, що на ковчезі, щоб не вмер він, бо Я в хмарі являюся над тим віком.</span> <span class="verse"><a name="3">3</a>З оцим увійде Аарон до святині, з телям на жертву за гріх та з бараном на цілопалення.</span> <span class="verse"><a name="4">4</a>Він зодягне священного льняного хітона, і льняна спідня одіж буде на тілі його, і підпережеться льняним поясом, і обвинеться льняним завоєм, вони священні шати. І обмиє в воді своє тіло, та й зодягне він їх.</span> <span class="verse"><a name="5">5</a>А від громади Ізраїлевих синів візьме він два козли на жертву за гріх та одного барана на цілопалення.</span> <span class="verse"><a name="6">6</a>І принесе Аарон теля жертви за гріх, що належить йому, та й очистить себе та свій дім.</span> <span class="verse"><a name="7">7</a>І візьме він обох тих козлів, та й поставить їх перед Господнім лицем при вході скинії заповіту.</span> <span class="verse"><a name="8">8</a>І кине Аарон на обох тих козлів жеребки, один жеребок для Господа, і один жеребок для Азазеля.</span> <span class="verse"><a name="9">9</a>І принесе Аарон козла, що на нього вийшов жеребок для Господа, і вчинить його жертвою за гріх.</span> <span class="verse"><a name="10">10</a>А козел, що на нього випав жеребок для Азазеля, буде поставлений живим перед Господнє лице, щоб очистити його, і щоб послати його до Азазеля на пустиню.</span> <span class="verse"><a name="11">11</a>І принесе Аарон бичка жертви за гріх, що належить йому, та й очистить себе та свій дім; і заріже бичка жертви за гріх, що належить йому.</span> <span class="verse"><a name="12">12</a>І візьме повну кадильницю горючого вугілля з-над жертівника перед Господнім лицем, і повні жмені свої тонко товченого запашного кадила, та й внесе за завісу.</span> <span class="verse"><a name="13">13</a>І покладе він те кадило на огонь перед Господнім лицем, а хмара кадила закриє віко, що над свідоцтвом, щоб він не помер.</span> <span class="verse"><a name="14">14</a>І візьме він крови бичка, та й покропить пальцем своїм на переді віка на схід, а перед віком покропить з крови сім раз своїм пальцем.</span> <span class="verse"><a name="15">15</a>І заріже козла жертви за гріх, що належить народові, і внесе його кров за завісу, та й зробить із кров'ю його, як зробив був із кров'ю теляти, і покропить її на віко та перед віком.</span> <span class="verse"><a name="16">16</a>І очистить він святиню з нечистости Ізраїлевих синів та з їхніх переступів через усі гріхи їхні. І так він зробить для скинії заповіту, що знаходиться з ними серед їхньої нечистости.</span> <span class="verse"><a name="17">17</a>І жоден чоловік не буде в скинії заповіту, коли він входить на очищення до святині, аж до виходу його. І очистить він себе та дім свій, та всю громаду Ізраїлеву.</span> <span class="verse"><a name="18">18</a>І вийде він до жертівника, що перед Господнім лицем, та й очистить його; і візьме крови теляти й крови козла, та й дасть на роги жертівника навколо.</span> <span class="verse"><a name="19">19</a>І покропить на нього з крови пальцем своїм сім раз, та й очистить його, та освятить його від нечистости Ізраїлевих синів.</span> <span class="verse"><a name="20">20</a>А коли він скінчить очищення святині й скинії заповіту та жертівника, то приведе живого козла.</span> <span class="verse"><a name="21">21</a>І покладе Аарон обидві руки свої на голову живого козла, і визнає над ним усі гріхи Ізраїлевих синів та всі їхні провини через усі їхні гріхи, і складе їх на голову козла, та й пошле через призначеного чоловіка на пустиню.</span> <span class="verse"><a name="22">22</a>І понесе той козел на собі всі їхні гріхи до краю неврожайного, і пустить того козла в пустиню.</span> <span class="verse"><a name="23">23</a>І ввійде Аарон до скинії заповіту, і здійме льняні шати, що зодягнув був при вході його до святині, і покладе їх там.</span> <span class="verse"><a name="24">24</a>І обмиє він тіло своє в воді в місці святім, і зодягне шати свої та й вийде, і вчинить цілопалення своє та цілопалення за народ, і очистить себе та народ.</span> <span class="verse"><a name="25">25</a>А лій жертви за гріх спалить на жертівнику.</span> <span class="verse"><a name="26">26</a>А той, хто відводив козла до Азазеля, випере одежу свою й обмиє тіло своє в воді, а потому ввійде до табору.</span> <span class="verse"><a name="27">27</a>А теля жертви за гріх та козла жертви за гріх, що їхню кров внесено на очищення в святині, випровадять поза табір, та й спалять в огні їхні шкури, і їхнє м'ясо та їхні нечистости.</span> <span class="verse"><a name="28">28</a>А той, хто їх палить, випере одежу свою й обмиє своє тіло в воді, а потому ввійде до табору.</span> <span class="verse"><a name="29">29</a>І це стане для вас на вічну постанову, сьомого місяця, десятого дня місяця будете впокоряти ваші душі, і жодної праці не робитимете ви, ані тубілець, ані приходько, що мешкає серед вас,</span> <span class="verse"><a name="30">30</a>бо того дня буде окуп ваш на очищення ваше, зо всіх гріхів ваших станете чисті перед Господом.</span> <span class="verse"><a name="31">31</a>Субота повного відпочинку від праці вона для вас, і ви будете впокоряти душі свої, це вічна постанова.</span> <span class="verse"><a name="32">32</a>А очистить той священик, що помазали його, і що посвятили його бути священиком замість батька свого. І зодягне він льняні шати, шати священні,</span> <span class="verse"><a name="33">33</a>та й очистить Святеє Святих, і скинію заповіту, і жертівника очистить, і очистить священиків та ввесь народ громади.</span> <span class="verse"><a name="34">34</a>І буде це для вас на вічну постанову на очищення Ізраїлевих синів зо всіх їхніх гріхів раз у році. І він учинив, як Господь наказав був Мойсеєві.</span> </p></div</div></div></body></html>