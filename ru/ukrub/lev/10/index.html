<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 10</strong></div><p><span class="verse"><a name="1">1</a>І взяли Ааронові сини, Надав та Авігу, кожен кадильницю свою, і дали в них огню, і поклали на ньому кадило, і принесли перед Господнє лице чужий огонь, якого Він не наказав був приносити їм.</span> <span class="verse"><a name="2">2</a>І вийшов огонь від лиця Господнього, та й спалив їх, і вони повмирали перед Господнім лицем.</span> <span class="verse"><a name="3">3</a>І сказав Мойсей до Аарона: Це те, про що говорив був Господь, кажучи: Серед близьких Моїх Я буду освячений, і перед усім народом буду прославлений. І замовк Аарон.</span> <span class="verse"><a name="4">4</a>І покликав Мойсей Мисаїла та Елцафана, синів Уззіїла, Ааронового дядька, та й промовив до них: Підійдіть, винесіть братів своїх із святині поза табір.</span> <span class="verse"><a name="5">5</a>І вони підійшли, та й винесли їх в їхніх хітонах поза табір, як наказав був Мойсей.</span> <span class="verse"><a name="6">6</a>І сказав Мойсей до Аарона, та до Елеазара й до Ітамара, синів його: Голів ваших не відкривайте, і одеж ваших не роздирайте, щоб вам не померти, і щоб на всю громаду не розгнівався Він. А брати ваші, увесь дім Ізраїлів будуть оплакувати те спалення, що спалив Господь.</span> <span class="verse"><a name="7">7</a>А зо входу скинії заповіту не вийдете ви, щоб не померти, бо на вас олива Господнього помазання. І зробили вони за Мойсеєвим словом.</span> <span class="verse"><a name="8">8</a>А Господь промовляв до Аарона, говорячи:</span> <span class="verse"><a name="9">9</a>Вина та п'янкого напою не пий ані ти, ані сини твої з тобою при вході вашім до скинії заповіту, щоб вам не померти. Це вічна постанова для ваших поколінь,</span> <span class="verse"><a name="10">10</a>і щоб розрізняти між святістю й між несвятістю, і між нечистим та між чистим,</span> <span class="verse"><a name="11">11</a>і щоб навчати Ізраїлевих синів усіх постанов, про що говорив до них Господь через Мойсея.</span> <span class="verse"><a name="12">12</a>І Мойсей промовляв до Аарона та до Елеазара й до Ітамара, позосталих синів його: Візьміть хлібну жертву, полишену з огняних Господніх жертов, та й їжте її прісну при жертівнику, бо це Найсвятіше.</span> <span class="verse"><a name="13">13</a>І будете їсти її в місці святому, бо вона уставова пайка твоя й уставова пайка синів твоїх з огняних жертов Господніх, бо так мені наказано.</span> <span class="verse"><a name="14">14</a>А грудину колихання та стегно приношення будете їсти в місці чистому, ти й сини твої, та твої дочки з тобою, бо уставова пайка твоя й уставова пайка синів твоїх дані з мирних жертов Ізраїлевих синів.</span> <span class="verse"><a name="15">15</a>Стегно приношення й грудину колихання на огняних жертвах лою принесуть вони, щоб колихати як колихання перед Господнім лицем. І буде це для тебе та для синів твоїх з тобою на вічну постанову, як наказав Господь.</span> <span class="verse"><a name="16">16</a>А козла жертви за гріх пильно шукав Мойсей, і ось він був спалений. І розгнівався на Елеазара й на Ітамара, позосталих Ааронових синів, кажучи:</span> <span class="verse"><a name="17">17</a>Чому ви не з'їли жертви за гріх у місці святому? Бо вона Найсвятіше, і її я дав вам, щоб уневажнити провину громади, щоб очистити їх перед Господнім лицем.</span> <span class="verse"><a name="18">18</a>Тож не внесено крови її до святині всередину. Будете конче їсти її в святині, як я наказав.</span> <span class="verse"><a name="19">19</a>І промовляв Аарон до Мойсея: От сьогодні принесли вони свою жертву за гріх і цілопалення своє перед Господнє лице, і трапилося мені оце. А буду я їсти жертву за гріх сьогодні, чи буде це добре в Господніх очах?</span> <span class="verse"><a name="20">20</a>І почув Мойсей, і було це добре в його очах.</span> </p></div</div></div></body></html>