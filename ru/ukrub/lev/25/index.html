<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 25</strong></div><p><span class="verse"><a name="1">1</a>І Господь промовляв до Мойсея на Сінайській горі, говорячи:</span> <span class="verse"><a name="2">2</a>Промовляй до Ізраїлевих синів, та й скажеш їм: Коли ви ввійдете до землі, що Я даю вам, то святкуватиме земля та суботу для Господа.</span> <span class="verse"><a name="3">3</a>Шість літ будеш засівати своє поле, і шість літ обтинатимеш свого виноградника, і збиратимеш урожай його,</span> <span class="verse"><a name="4">4</a>а сьомого року субота повного відпочинку буде для землі, повний відпочинок, субота для Господа: поля свого не будеш обсіювати, а виноградника свого не будеш обтинати.</span> <span class="verse"><a name="5">5</a>Саморослого колосу жнив твоїх не будеш жати, а ґрон з необрізаних виноградин твоїх не збиратимеш, рік повного відпочинку буде для землі.</span> <span class="verse"><a name="6">6</a>І те, що саме вродиться в цім відпочинку землі, буде для вас на їжу, для тебе, і для раба твого, і для невільниці твоєї, і для наємника твого, і для осілого твого, що мешкають з тобою,</span> <span class="verse"><a name="7">7</a>і для скотини твоєї, і для звірини, що в Краї твоїм, буде ввесь урожай його на їжу.</span> <span class="verse"><a name="8">8</a>І відлічиш собі сім суботніх років, по сім років сім раз, і будуть для тебе дні семи суботніх років сорок літ і дев'ять.</span> <span class="verse"><a name="9">9</a>І засурмите у сурми сьомого місяця, десятого дня місяця, в день Очищення засурмите в сурми по цілому Краю.</span> <span class="verse"><a name="10">10</a>І освятите рік п'ятдесятріччя, і оголосите волю в Краю для всіх мешканців його, ювілей він буде для вас: і вернеться кожен до своєї посілости, і кожен до родини своєї вернеться.</span> <span class="verse"><a name="11">11</a>Ювілей цей рік п'ятдесятріччя буде для вас: на будете сіяти, і не будете жати саморослі колосся її, і не будете збирати грон з необрізаних виноградин їх,</span> <span class="verse"><a name="12">12</a>бо це ювілей, святощі будуть для вас, з поля будете їсти врожай його.</span> <span class="verse"><a name="13">13</a>У році того ювілею вернетесь кожен до своєї посілости.</span> <span class="verse"><a name="14">14</a>А коли продасте що своєму ближньому, або купите з руки свого ближнього, не обманюйте один одного.</span> <span class="verse"><a name="15">15</a>За числом років по ювілеї купиш від ближнього свого, за числом років урожаю він продасть тобі.</span> <span class="verse"><a name="16">16</a>За многістю літ побільшиш ціну тієї купівлі, а за малістю літ зменшиш ціну тієї купівлі, бо він продає тобі число літ урожаю.</span> <span class="verse"><a name="17">17</a>І не обманите один одного, і будеш боятися Бога свого, бо Я Господь, Бог ваш!</span> <span class="verse"><a name="18">18</a>І ви виконаєте постанови Мої, а устави Мої будете держати, і будете виконувати їх, і безпечно сидітимете на землі.</span> <span class="verse"><a name="19">19</a>І земля дасть плід свій, а ви будете їсти досита, і безпечно сидітимете на ній.</span> <span class="verse"><a name="20">20</a>А коли ви скажете: Що будемо їсти сьомого року, тож не будемо сіяти, не будемо збирати врожаї свої?</span> <span class="verse"><a name="21">21</a>І зошлю Я благословення Своє на вас шостого року, і зродить врожай на три роки.</span> <span class="verse"><a name="22">22</a>І будете сіяти восьмий той рік, і будете їсти з старих урожаїв аж до року дев'ятого, аж до виросту врожаю його будете їсти старе.</span> <span class="verse"><a name="23">23</a>А земля не буде продаватися назавжди, бо Моя та земля, бо ви приходьки та осілі в Мене.</span> <span class="verse"><a name="24">24</a>А ви в усій землі вашої посілости дозволяйте викуп землі.</span> <span class="verse"><a name="25">25</a>Коли збідніє твій брат, і продасть із своєї посілости, то прийде викупник його, близький йому, і викупить продаж брата свого.</span> <span class="verse"><a name="26">26</a>А чоловік, коли не буде йому викупника, а рука його стане спроможна, і знайде потрібне на викуп його,</span> <span class="verse"><a name="27">27</a>то облічить він літа продажу свого, і верне позостале чоловікові, що продав йому, та й вернеться до своєї посілости.</span> <span class="verse"><a name="28">28</a>А якщо рука його не знайде потрібного на заплату йому, то буде продаж його в руці покупця його аж до ювілейного року, і вийде він в ювілеї, та й вернеться до посілости своєї.</span> <span class="verse"><a name="29">29</a>А коли хто продасть мешкальний дім в обмурованому місті, то викуп його буде до кінця року від часу продажу його, рік буде на викуп його.</span> <span class="verse"><a name="30">30</a>А якщо він не буде викуплений аж до кінця року, то стане той дім, що в місті, яке має мур, назавжди для покупця його на покоління його, не вийде він в ювілеї.</span> <span class="verse"><a name="31">31</a>А доми в оселях, що не мають муру навколо, до поля землі буде те прираховане, і буде йому викуп, і в ювілеї він вийде.</span> <span class="verse"><a name="32">32</a>А міста Левитів, доми в містах їх посілости викуп для Левитів завжди буде можливий.</span> <span class="verse"><a name="33">33</a>А хто викупить від Левитів, то продаж дому й міста посілости його вийде в ювілеї, бо то доми міст Левитів, їхня посілість серед Ізраїлевих синів.</span> <span class="verse"><a name="34">34</a>А пасовисько навколо їхніх міст не буде продане, бо це вічна посілість для них.</span> <span class="verse"><a name="35">35</a>А коли збідніє твій брат, а його рука неспроможною стане, то підтримаєш його, приходько він чи осілий, і житиме він із тобою.</span> <span class="verse"><a name="36">36</a>Не візьмеш від нього лихви та прибутку, і будеш боятися Бога свого, і житиме брат твій з тобою.</span> <span class="verse"><a name="37">37</a>Срібла свого не даси йому на лихву, і на прибуток не даси їжі своєї.</span> <span class="verse"><a name="38">38</a>Я Господь, Бог ваш, що вивів вас із єгипетського краю, щоб дати вам ханаанську землю, щоб бути вашим Богом.</span> <span class="verse"><a name="39">39</a>А коли збідніє брат твій при тобі, і буде проданий тобі, то не будеш робити ним праці раба,</span> <span class="verse"><a name="40">40</a>як наймит, як осілий він при тобі, аж до ювілейного року буде він працювати тобі.</span> <span class="verse"><a name="41">41</a>вийде від тебе він та сини його з ним, і вернеться він до родини своєї, і до посілости батьків своїх вернеться він:</span> <span class="verse"><a name="42">42</a>бо вони Мої раби, що Я вивів їх з єгипетського краю, не будуть вони продані продажем раба.</span> <span class="verse"><a name="43">43</a>Не будеш володіти ним жорстоко, і будеш боятися Бога свого.</span> <span class="verse"><a name="44">44</a>А раб твій та невільниця твоя, що будуть твої, будуть із народів, що навколо вас, із них купите раба й невільницю.</span> <span class="verse"><a name="45">45</a>А також із синів осілих, що мешкають з вами, з них купите та з племені їхнього, що з вами, що породили в Краї вашім, і будуть вони вам на посілість.</span> <span class="verse"><a name="46">46</a>І передасте їх, як спадщину, вашим синам по вас на спадок посілости навіки, ними будете робити, а братами вашими, синами Ізраїлевими, один одним, не будете володіти жорстоко.</span> <span class="verse"><a name="47">47</a>А коли рука приходька чи осілого при тобі спроможна, а брат твій збідніє при ньому, і буде проданий приходькові чи осілому в тебе, або нащадкові племени приходька,</span> <span class="verse"><a name="48">48</a>то потім, як буде проданий, викуп буде йому, один із братів його викупить його,</span> <span class="verse"><a name="49">49</a>або дядько його, або син дядька його викупить його, або з однокровних його, із роду його викупить його, або спроможна рука його, і буде викуплений.</span> <span class="verse"><a name="50">50</a>І облічить він із тим, хто набув його, від року продажу його аж до ювілейного року, і буде ціна продажу його за числом літ; як за дні наймита буде полічено йому.</span> <span class="verse"><a name="51">51</a>Якщо ще багато літ, то згідно з ними він верне свій викуп із срібла його купівлі.</span> <span class="verse"><a name="52">52</a>А якщо позостало мало літ до ювілейного року, то облічить йому, згідно з роками його верне свого викупа.</span> <span class="verse"><a name="53">53</a>Як щорічнии наймит він буде при ньому, він не буде жорстоко панувати над ним на твоїх очах.</span> <span class="verse"><a name="54">54</a>А якщо він не буде викуплений у тих роках, то вийде ювілейного року він та сини його з ним,</span> <span class="verse"><a name="55">55</a>бо Ізраїлеві сини Мої раби, Мої раби вони, що Я вивів їх із єгипетського краю. Я Господь, Бог ваш!</span> </p></div</div></div></body></html>