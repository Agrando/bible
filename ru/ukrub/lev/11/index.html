<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 11</strong></div><p><span class="verse"><a name="1">1</a>І Господь промовляв до Мойсея та до Аарона, говорячи їм:</span> <span class="verse"><a name="2">2</a>Промовляйте до Ізраїлевих синів, кажучи: Оце та звірина, що будете їсти зо всієї худоби, що на землі:</span> <span class="verse"><a name="3">3</a>Кожну з худоби, що має розділені копита, і що має копита роздвоєні розривом, що жує жуйку, її будете їсти.</span> <span class="verse"><a name="4">4</a>Тільки цього не будете їсти з тих, що жують жуйку, і з тих, що мають розділені копита: верблюда, бо він жує жуйку, та розділених копит не має, нечистий він для вас.</span> <span class="verse"><a name="5">5</a>І тушканчика, бо він жує жуйку, та не має розділених копит, нечистий він для вас.</span> <span class="verse"><a name="6">6</a>І зайця, бо він жує жуйку, та не має розділених копит, нечистий він для вас.</span> <span class="verse"><a name="7">7</a>І свині, бо вона має розділені ратиці, і має ратиці роздвоєні розривом, та жуйки не жує, нечиста вона для вас.</span> <span class="verse"><a name="8">8</a>Їхнього м'яса не будете їсти, а до їхнього падла не будете доторкатися, нечисте воно для вас.</span> <span class="verse"><a name="9">9</a>Оце будете їсти зо всього, що в воді: усе, що має плавці та луску в воді, у морях та в річках, їх будете їсти.</span> <span class="verse"><a name="10">10</a>А все, що не має плавців та луски в морях і в річках, зо всього, що роїться в воді, і зо всього, що пливає в воді, гидота вони для вас!</span> <span class="verse"><a name="11">11</a>І вони будуть гидота для вас, їхнього м'яса не будете їсти, а їхнього падла будете бридитися.</span> <span class="verse"><a name="12">12</a>Усе, що не має плавців та луски в воді, гидота воно для вас.</span> <span class="verse"><a name="13">13</a>А з птаства будете бридитися оцього, не будете їх їсти, гидота вони: орла, грифа й морського орла,</span> <span class="verse"><a name="14">14</a>і коршака, і сокола за родом його,</span> <span class="verse"><a name="15">15</a>усякого крука за родом його,</span> <span class="verse"><a name="16">16</a>і струся, і сови, і яструба за родом його,</span> <span class="verse"><a name="17">17</a>і пугача, і рибалки, та ібіса,</span> <span class="verse"><a name="18">18</a>і лебедя, і пелікана, і сича,</span> <span class="verse"><a name="19">19</a>і бусла, чаплі за родом її, і одуда, і нетопира.</span> <span class="verse"><a name="20">20</a>Уся комашня, що ходить на чотирьох, гидота вона для вас.</span> <span class="verse"><a name="21">21</a>Тільки те будете їсти зо всієї комашні, що ходить на чотирьох, що має голінки вище своїх ніг, щоб ними скакати на землі.</span> <span class="verse"><a name="22">22</a>Оці серед них будете їсти: сарану за родом її, і сол'ам за родом його, і харґол за родом його, і хаґав за родом його.</span> <span class="verse"><a name="23">23</a>А вся гадина летюча, що має чотири ноги, гидота вона для вас.</span> <span class="verse"><a name="24">24</a>І через них ви будете ставати нечисті: кожен, хто доторкнеться до їхнього падла, буде нечистий аж до вечора.</span> <span class="verse"><a name="25">25</a>А кожен, хто понесе що з їхнього падла, випере одежу свою, і буде нечистий аж до вечора.</span> <span class="verse"><a name="26">26</a>Щодо всякої худоби, що має розділене копито, і що не має роздвоєного розривом копита, і жуйки не жує, нечисті вони для вас. Кожен, хто доторкнеться до них, буде нечистий.</span> <span class="verse"><a name="27">27</a>А кожне серед усякої звірини, що ходить на лапах своїх, що ходить на чотирьох, нечисті вони для вас. Кожен, хто доторкнеться до їхнього падла, буде нечистий аж до вечора.</span> <span class="verse"><a name="28">28</a>А хто носить їхнє падло, випере одежу свою, і буде нечистий аж до вечора. Нечисті вони для вас.</span> <span class="verse"><a name="29">29</a>А оце вам нечисте серед плазунів, що плазують по землі: кріт, і миша, і ящірка за родом її,</span> <span class="verse"><a name="30">30</a>і ховрах, і щур, і слимак, і їжак, і тхір.</span> <span class="verse"><a name="31">31</a>Оці нечисті для вас серед усього плазуючого. Кожен, хто доторкнеться до них, коли вони мертві, буде нечистий аж до вечора.</span> <span class="verse"><a name="32">32</a>І все, що впаде на нього, коли вони мертві, буде нечисте, кожна річ, з дерева, або з одежі, або зо шкури, або з грубої тканини, кожна річ, що вживається до праці, в воду треба покласти їх, і будуть нечисті аж до вечора, а потому стануть чистими.</span> <span class="verse"><a name="33">33</a>А всякий глиняний посуд, що з них упаде що до його середини, усе, що в середині його, стане нечисте, а його розіб'єте.</span> <span class="verse"><a name="34">34</a>Кожна їжа, що їсться, на якій була вода з такого посуду, буде нечиста; а кожен напій, що п'ється, у кожнім такім посуді стане нечистим.</span> <span class="verse"><a name="35">35</a>І все, що на нього впаде з їхнього падла, стане нечисте: піч та огнище буде розвалене, вони нечисті, і нечисті будуть для вас.</span> <span class="verse"><a name="36">36</a>Тільки джерело та яма, збір води, будуть чисті. А хто доторкнеться до їхнього падла, буде нечистий.</span> <span class="verse"><a name="37">37</a>А коли що впаде з їхнього падла на всяке насіння сівби, що сіється, чисте воно.</span> <span class="verse"><a name="38">38</a>А коли буде налита вода на насіння, і впаде на нього з їхнього падла, нечисте воно для вас.</span> <span class="verse"><a name="39">39</a>А коли помре що з худоби, що вона на їжу для вас, то хто доторкнеться падла її, той буде нечистий аж до вечора.</span> <span class="verse"><a name="40">40</a>А хто їсть із падла її, той випере одежу свою, і буде нечистий аж до вечора. І хто носить падло її, той випере одежу свою, і буде нечистий аж до вечора.</span> <span class="verse"><a name="41">41</a>А все плазуюче, що плазує по землі, гидота воно, не буде їстися.</span> <span class="verse"><a name="42">42</a>Усе, що повзає на животі, і все, що повзає на чотирьох, аж до всього, що багатоножне, усе плазуюче, що плазує по землі, не будете їх їсти, бо гидота вони.</span> <span class="verse"><a name="43">43</a>Не занечищуйте душ своїх усім плазуючим, що плазує, і не зробитеся нечисті ними, і не станете нечисті ними.</span> <span class="verse"><a name="44">44</a>Бо Я Господь, Бог ваш, і ви освятитеся, і будьте святі, бо святий Я, і не занечищуйте душ своїх усяким плазуючим, що плазує по землі.</span> <span class="verse"><a name="45">45</a>Бо Я Господь, що вивів вас із єгипетського краю, щоб бути для вас Богом. І будьте святі, бо святий Я.</span> <span class="verse"><a name="46">46</a>Оце закон про худобу, і про птаство, і про всяку живу звірину, що рухається в воді, і про всяку душу, що плазує по землі,</span> <span class="verse"><a name="47">47</a>щоб відділювати між нечистим та між чистим, і між звіриною, що їсться, та між звіриною, що не їсться.</span> </p></div</div></div></body></html>