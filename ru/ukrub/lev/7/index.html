<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 7</strong></div><p><span class="verse"><a name="1">1</a>А оце закон жертви за провину, Найсвятіше вона.</span> <span class="verse"><a name="2">2</a>На місці, де ріжуть цілопалення, заріжуть жертву за провину, а кров її священик покропить на жертівника навколо.</span> <span class="verse"><a name="3">3</a>А ввесь її лій із неї він принесе, курдюка, і лій, що покриває нутрощі,</span> <span class="verse"><a name="4">4</a>і обидві нирки, і лій, що на них, що на стегнах, а сальника на печінці здійме з нирками,</span> <span class="verse"><a name="5">5</a>та й спалить те священик на жертівнику, це огняна жертва для Господа, жертва за провину вона.</span> <span class="verse"><a name="6">6</a>Кожен чоловічої статі серед священиків буде їсти її, на місці святому буде вона їджена, Найсвятіше вона.</span> <span class="verse"><a name="7">7</a>Як про жертву за гріх, так само про жертву за провини закон їм один: священикові, що очистить нею, йому вона буде.</span> <span class="verse"><a name="8">8</a>А священик, що приносить чиєсь цілопалення, шкура цілопалення, яке приніс він, священикові, йому вона буде.</span> <span class="verse"><a name="9">9</a>І кожна жертва хлібна, що в печі буде печена, і кожна приготовлена в горшку та на лопатці, священикові, що приносить її, йому вона буде.</span> <span class="verse"><a name="10">10</a>А кожна хлібна жертва, мішана в оливі й суха, буде вона всім синам Аароновим, як одному, так і другому.</span> <span class="verse"><a name="11">11</a>А оце закон про мирну жертву, що хтось принесе її Господеві.</span> <span class="verse"><a name="12">12</a>Якщо принесе її на подяку, то він принесе на жертву подяки прісні калачі, мішані в оливі, і прісні коржі, помазані оливою, і вимішана пшенична мука, калачі, мішані в оливі.</span> <span class="verse"><a name="13">13</a>Разом із калачами квашеного хліба принесе він жертву свою, при мирній жертві подяки його.</span> <span class="verse"><a name="14">14</a>І принесе він щось одне з кожної жертви, приношення для Господа; це буде священикові, що кропить кров мирної жертви, буде йому.</span> <span class="verse"><a name="15">15</a>А м'ясо мирної жертви подяки його буде їджене в дні його жертви, не позоставить із нього нічого до ранку.</span> <span class="verse"><a name="16">16</a>А якщо жертва його приношення обітниця, або добровільний дар, то вона буде їджена в день принесення ним його жертви, а позостале з неї й назавтра буде їджене.</span> <span class="verse"><a name="17">17</a>А позостале з м'яса кривавої жертви в третім дні буде спалене.</span> <span class="verse"><a name="18">18</a>А якщо справді буде їджене з м'яса мирної жертви його в третім дні, то не буде вподобаний той, хто приносить її, це не буде залічене йому, буде нечисть; а хто їстиме з неї, понесе свій гріх.</span> <span class="verse"><a name="19">19</a>А те м'ясо, що доторкнеться до чогось нечистого, не буде їджене, на огні буде спалене. А м'ясо чисте кожен чистий буде їсти м'ясо.</span> <span class="verse"><a name="20">20</a>А душа, що буде їсти м'ясо з мирної жертви, що вона Господня, а нечисть його на ньому, то буде вона винищена з народу свого.</span> <span class="verse"><a name="21">21</a>А коли хто доторкнеться до чогось нечистого, до нечистоти людської, або до нечистої худоби, або до всього нечистого плазуючого, та проте буде їсти з м'яса мирної жертви, що Господня вона, то буде той винищений із народу свого.</span> <span class="verse"><a name="22">22</a>І Господь промовляв до Мойсея, говорячи:</span> <span class="verse"><a name="23">23</a>Кажи до Ізраїлевих синів, говорячи: жодного лою волового, ані овечого, ані козиного не будете їсти.</span> <span class="verse"><a name="24">24</a>А лій із падла й лій пошматованого буде вживаний для всякої потреби, але їсти не будете їсти його.</span> <span class="verse"><a name="25">25</a>Бо кожен, хто їсть лій із худоби, що з неї приносить огняну жертву для Господа, то душа та, що їсть, буде винищена з народу свого.</span> <span class="verse"><a name="26">26</a>І жодної крови птаства та худоби не будете їсти по всіх ваших оселях.</span> <span class="verse"><a name="27">27</a>Кожна душа, що їстиме якубудь кров, то буде винищена душа та з-посеред народу свого.</span> <span class="verse"><a name="28">28</a>І Господь промовляв до Мойсея, говорячи:</span> <span class="verse"><a name="29">29</a>Промовляй до Ізраїлевих синів, говорячи: Хто приносить свою мирну жертву до Господа, той принесе своє приношення Господеві з своєї мирної жертви.</span> <span class="verse"><a name="30">30</a>Руки його принесуть огняні жертви Господні, лій із грудиною, принесе грудину, щоб колихати її, як колихання перед Господнім лицем.</span> <span class="verse"><a name="31">31</a>І священик спалить той лій на жертівнику. А та грудина буде Ааронові та синам його.</span> <span class="verse"><a name="32">32</a>А праве стегно з мирних жертов ваших дасте священикові, як приношення.</span> <span class="verse"><a name="33">33</a>Хто з Ааронових синів приносить кров мирних жертов та лій, йому буде на пайку праве стегно.</span> <span class="verse"><a name="34">34</a>Бо Я взяв від Ізраїлевих синів грудину колихання й стегно приношення з мирних жертов їхніх, та й дав їх священикові Ааронові й синам його на вічну постанову від Ізраїлевих синів.</span> <span class="verse"><a name="35">35</a>Оце частка з помазання Аарона та частка з помазання синів його з огняних жертов Господніх у день приношення їх на священнослуження Господеві,</span> <span class="verse"><a name="36">36</a>що наказав Господь давати їм у день їхнього помазання від Ізраїлевих синів, вічна постанова на їхні покоління!</span> <span class="verse"><a name="37">37</a>Оце закон про цілопалення, про хлібну жертву, і про жертву за гріх, і про жертву за провину, і про посвячення, та про жертву мирну,</span> <span class="verse"><a name="38">38</a>що Господь наказав був Мойсеєві на Сінайській горі в день наказу Його Ізраїлевим синам приносити жертви свої Господеві в Сінайській пустині.</span> </p></div</div></div></body></html>