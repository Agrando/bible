<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 22</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Промовляй до Аарона й до синів його, і нехай вони обережно поводяться зо святощами Ізраїлевих синів, які вони посвячують Мені, і нехай не безчестять Мого святого Ймення. Я Господь!</span> <span class="verse"><a name="3">3</a>Скажи їм: На ваші покоління кожен чоловік, що наблизиться зо всякого вашого насіння до святощів, які Ізраїлеві сини посвятять Господеві, а нечистість його на нім, то буде винищена душа та з-перед лиця Мого. Я Господь!</span> <span class="verse"><a name="4">4</a>Кожен чоловік з Ааронового насіння, коли він прокажений або течивий, не буде їсти зо святощів, аж поки очиститься. А хто доторкнеться всякого нечистого від мертвого тіла, або чоловік, що з нього вийде насіння лежання,</span> <span class="verse"><a name="5">5</a>або хто доторкнеться до всякого плазуна, через якого він стане нечистий, або до людини, через яку стане нечистий, через усяку нечистість її,</span> <span class="verse"><a name="6">6</a>особа, що доторкнеться до того, то стане нечиста аж до вечора, і не буде їсти зо святощів, поки не обмиє свого тіла в воді.</span> <span class="verse"><a name="7">7</a>А коли зайде сонце, то стане він чистий, а потім буде їсти зо святощів, бо це хліб його.</span> <span class="verse"><a name="8">8</a>Падла та розшарпаного не буде він їсти, щоб не занечиститись ним. Я Господь!</span> <span class="verse"><a name="9">9</a>І будуть вони стерегти Мої прикази, щоб не понести через те гріха на собі, і щоб не померти через нього, коли б збезчестили їх. Я Господь, що освячує їх!</span> <span class="verse"><a name="10">10</a>А кожен чужий не буде їсти святощів; осілий у священика й наймит не будуть їсти святощів.</span> <span class="verse"><a name="11">11</a>А коли священик купить чоловіка, купівля срібла його це, той буде їсти їх, також уроджений дому його, вони будуть їсти його хліб.</span> <span class="verse"><a name="12">12</a>А священикова дочка, коли буде видана чужому чоловікові, вона не буде їсти принесених святощів.</span> <span class="verse"><a name="13">13</a>А священикова дочка, коли буде вдова, або розведена, а дітей не має, і вернеться до дому свого батька, як за молодости своєї, буде їсти з хліба батька свого. А кожен чужий не буде їсти його.</span> <span class="verse"><a name="14">14</a>А чоловік, коли з'їсть святощі через помилку, то докладе до неї п'яту частину її, і віддасть священикові ті святощі,</span> <span class="verse"><a name="15">15</a>і священики не збезчестять святощів Ізраїлевих синів, що вони приносять Господеві,</span> <span class="verse"><a name="16">16</a>і не стягнуть на себе вини за провину їдження своїх святощів. Бо Я Господь, що освячує їх.</span> <span class="verse"><a name="17">17</a>І промовляв Господь до Мойсея, говорячи:</span> <span class="verse"><a name="18">18</a>Промовляй до Аарона й до синів його, та до всіх Ізраїлевих синів, і скажеш їм: Кожен чоловік з Ізраїлевого дому та з приходька між Ізраїлем, що принесе свою жертву за всякими своїми обітницями та за всякими даруваннями своїми, що принесе Господеві на цілопалення,</span> <span class="verse"><a name="19">19</a>то нехай принесе на вподобання ваше безвадного самця з худоби великої, з овець і з кіз.</span> <span class="verse"><a name="20">20</a>Жодного, що в нім вада, не принесете, бо не буде воно на вподобання вас.</span> <span class="verse"><a name="21">21</a>А чоловік, коли принесе Господеві мирну жертву на виразно висловлену обітницю або на дарунок, із худоби великої чи з худоби дрібної, безвадна буде на вподобання, жодна вада не буде в ній:</span> <span class="verse"><a name="22">22</a>сліпа, або зламана, або скалічена, або шолудива, або коростява, або паршива, не принесете тих Господеві, і жертви огняної не дасте з них на жертівника для Господа.</span> <span class="verse"><a name="23">23</a>А вола та вівцю з занадто довгим чи занадто коротким яким членом добровільно принесеш у жертву, а на обітницю вони не вгодні Богові.</span> <span class="verse"><a name="24">24</a>А того, що має ядра розчавлені, чи збиті, чи відірвані, чи відрізані не піднесете Господеві, і в вашому Краї не зробите того.</span> <span class="verse"><a name="25">25</a>І з руки чужинця не принесете хліба нашого Бога зо всіх таких, бо в них зіпсуття їх, вада в них, вони не будуть вгодні для вас.</span> <span class="verse"><a name="26">26</a>І Господь промовляв до Мойсея, говорячи:</span> <span class="verse"><a name="27">27</a>Віл, або вівця, або коза, коли вродиться, то буде сім день під своєю матір'ю, а від дня восьмого й далі буде вгодне на жертву огняну для Господа.</span> <span class="verse"><a name="28">28</a>А корови та вівці, її й маля її не заріжете одного дня.</span> <span class="verse"><a name="29">29</a>А коли будете приносити вдячну жертву для Господа, то приносьте так, щоб вона була вгодна.</span> <span class="verse"><a name="30">30</a>Того дня буде вона з'їджена, не зоставите з неї аж до ранку. Я Господь!</span> <span class="verse"><a name="31">31</a>І заповіді Мої будете додержувати, і будете виконувати їх. Я Господь!</span> <span class="verse"><a name="32">32</a>І не будете безчестити Мого святого Ймення, і Я буду освячений серед Ізраїлевих синів. Я Господь, що освячує вас,</span> <span class="verse"><a name="33">33</a>що вивів вас із єгипетського краю, щоб бути вашим Богом. Я Господь!</span> </p></div</div></div></body></html>