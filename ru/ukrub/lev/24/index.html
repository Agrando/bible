<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 24</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Накажи Ізраїлевим синам, і вони принесуть тобі чистої, вичавленої оливи з оливкового дерева на освітлення, щоб запалювати вічну лямпаду.</span> <span class="verse"><a name="3">3</a>Поза завісою свідоцтва в скинії заповіту прирядить її Аарон від вечора аж до ранку перед Господнім лицем назавжди. Це вічна постанова для ваших поколінь!</span> <span class="verse"><a name="4">4</a>На чистім свічнику прирядить він ті лямпади перед Господнім лицем назавжди.</span> <span class="verse"><a name="5">5</a>І візьмеш пшеничної муки, і випечеш із неї дванадцять калачів, по дві десяті ефи буде один калач.</span> <span class="verse"><a name="6">6</a>І покладеш їх у два ряди, шість у ряд, на чистому столі перед Господнім лицем,</span> <span class="verse"><a name="7">7</a>і поклади на ряд чистого ладану, і він стане для хліба за пригадувальну частину, огняна жертва для Господа.</span> <span class="verse"><a name="8">8</a>Щосуботи він покладе його перед Господнім лицем завжди, від Ізраїлевих синів, вічний заповіт.</span> <span class="verse"><a name="9">9</a>І він буде для Аарона та для синів його, і вони будуть їсти його в святому місці, бо він найсвятіше з огняних жертов Господніх. Це вічна постанова.</span> <span class="verse"><a name="10">10</a>І вийшов син ізраїльтянки, а він був син єгиптянина, між Ізраїлевих синів. І сварився в таборі син тієї ізраїльтянки з одним ізраїльтянином.</span> <span class="verse"><a name="11">11</a>І син тієї ізраїльтянки богозневажив Ім'я Господнє, і проклинав. І привели його до Мойсея. А ймення матері його Шеломіт, дочка Діври, з Данового племени.</span> <span class="verse"><a name="12">12</a>І посадили його під сторожу аж до вияснення через уста Господні.</span> <span class="verse"><a name="13">13</a>І Господь промовляв до Мойсея, говорячи:</span> <span class="verse"><a name="14">14</a>Виведи того, що проклинав, поза табір, і покладуть усі, хто чув, свої руки на голову його, і закидає його камінням уся громада.</span> <span class="verse"><a name="15">15</a>А до Ізраїлевих синів будеш промовляти, говорячи: Кожен чоловік, коли прокляне Бога свого, то понесе він свій гріх.</span> <span class="verse"><a name="16">16</a>А той, хто богозневажив Господнє Ймення, буде конче забитий, конче укаменує його вся громада; чи приходько, чи тубілець, коли богозневажатиме Ймення Господнє, буде забитий.</span> <span class="verse"><a name="17">17</a>І кожен, хто заб'є людину, буде конче забитий.</span> <span class="verse"><a name="18">18</a>А хто заб'є яку скотину, той відшкодує її, життя за життя.</span> <span class="verse"><a name="19">19</a>І кожен, коли зробить ваду своєму ближньому, як хто зробив, так буде зроблено йому:</span> <span class="verse"><a name="20">20</a>зламання за зламання, око за око, зуб за зуба, яку ваду зробить хто кому, така буде зроблена йому.</span> <span class="verse"><a name="21">21</a>А хто заб'є скотину, той відшкодує її, а хто заб'є людину, той буде забитий.</span> <span class="verse"><a name="22">22</a>Суд один буде для вас, приходько буде як тубілець. Бо Я Господь Бог ваш!</span> <span class="verse"><a name="23">23</a>І Мойсей промовляв до Ізраїлевих синів. І вони вивели того, хто проклинав, поза табір, та й закидали його камінням. І зробили Ізраїлеві сини, як Господь наказав був Мойсеєві.</span> </p></div</div></div></body></html>