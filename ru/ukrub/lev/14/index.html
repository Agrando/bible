<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 14</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Оце буде закон про прокаженого в дні очищення його: І буде він приведений до священика.</span> <span class="verse"><a name="3">3</a>І вийде священик поза табір, і огляне священик, а ось вилікувана хвороба прокази в прокаженого,</span> <span class="verse"><a name="4">4</a>то священик накаже, і візьме для очищуваного двох живих чистих птахів, і кедрового дерева, і червону нитку, та ісопу.</span> <span class="verse"><a name="5">5</a>І накаже священик, і заріже одного птаха до глиняного посуду над живою водою.</span> <span class="verse"><a name="6">6</a>Птаха живого він візьме його, і кедрового дерева, і червону нитку, та ісопу, і вмочить їх та живого птаха в крові птаха, зарізаного над живою водою.</span> <span class="verse"><a name="7">7</a>І покропить на очищуваного від прокази сім раз, та й очистить його, а живого птаха пустить у поле.</span> <span class="verse"><a name="8">8</a>А очищуваний випере одежу свою й поголить усе волосся своє, і обмиється в воді, стане чистий. А потому ввійде до табору, і буде жити поза наметом своїм сім день.</span> <span class="verse"><a name="9">9</a>І станеться сьомого дня, поголить він усе волосся своє, свою голову, і бороду свою, і брови очей своїх, і все волосся своє оголить, і випере одежу свою, і вимиє тіло своє в воді, і стане він чистий.</span> <span class="verse"><a name="10">10</a>А восьмого дня візьме він двоє баранців безвадних, і одну однорічну безвадну вівцю і три десятих пшеничної муки, жертва хлібна, мішана в оливі, і одного лоґа оливи.</span> <span class="verse"><a name="11">11</a>І поставить священик, що очищує, чоловіка очищуваного з ними перед Господнім лицем при вході скинії заповіту.</span> <span class="verse"><a name="12">12</a>І візьме священик одного баранця, і принесе його на жертву за гріх, та лоґа оливи, та й буде колихати їх, як колихання перед Господнім лицем.</span> <span class="verse"><a name="13">13</a>І він заріже того баранця в місці, де ріже жертву за гріх і цілопалення, у місці святині, бо як жертва за гріх та жертва за провину, вона для священика, найсвятіше вона.</span> <span class="verse"><a name="14">14</a>І візьме священик крови жертви за провину, та й дасть священик на пипку правого вуха очищуваного, і на великого пальця правої руки його та на великого пальця правої ноги його.</span> <span class="verse"><a name="15">15</a>І візьме священик з лоґу оливи, та й виллє на ліву долоню свою.</span> <span class="verse"><a name="16">16</a>І вмочить священик правого пальця свого в оливу, що на лівій долоні його, і покропить з оливи пальцем своїм сім раз перед Господнім лицем.</span> <span class="verse"><a name="17">17</a>А з решти оливи, що на долоні його, священик дасть на пипку правого вуха очищуваного, і на великого пальця правої руки його та на великого пальця правої ноги його на кров жертви за провину.</span> <span class="verse"><a name="18">18</a>А позостале з оливи, що на долоні священиковій, дасть на голову очищуваного. І священик очистить його перед Господнім лицем.</span> <span class="verse"><a name="19">19</a>І вчинить священик жертву за гріх, і очистить очищуваного з нечистоти його, а потім заріже цілопалення.</span> <span class="verse"><a name="20">20</a>І зложить священик те цілопалення та ту хлібну жертву на жертівнику, і священик очистить його, і стане він чистий.</span> <span class="verse"><a name="21">21</a>А якщо він бідний, і рука його неспроможна, то візьме одного баранця на жертву за провину на колихання, щоб очистити його, і одну десяту ефи пшеничної муки, мішану в оливі, і лоґа оливи,</span> <span class="verse"><a name="22">22</a>та дві горлиці або двоє голубенят, на що спроможна рука його, і буде одне жертва за гріх, а одне цілопалення.</span> <span class="verse"><a name="23">23</a>І він принесе їх восьмого дня на своє очищення до священика, до входу скинії заповіту перед Господнє лице.</span> <span class="verse"><a name="24">24</a>І візьме священик ягня жертви за провину й лоґа оливи, та й буде колихати їх священик, як колихання перед Господнім лицем.</span> <span class="verse"><a name="25">25</a>І заріже ягня жертви за провину, і візьме священик крови жертви за провину, та й дасть на пипку правого вуха очищуваного, і на великого пальця правої руки його та на великого пальця правої ноги його.</span> <span class="verse"><a name="26">26</a>А з оливи виллє священик на ліву долоню свою.</span> <span class="verse"><a name="27">27</a>І покропить священик своїм правим пальцем з оливи, що на лівій долоні його, сім раз перед Господнім лицем.</span> <span class="verse"><a name="28">28</a>І дасть священик із оливи, що на долоні його, на пипку правого вуха очищуваного, і на великого пальця правої руки його та на великого пальця правої ноги його, на місце крови жертви за провину.</span> <span class="verse"><a name="29">29</a>А позостале з оливи, що на священиковій долоні, дасть на голову очищуваного на очищення його перед Господнім лицем.</span> <span class="verse"><a name="30">30</a>І він спорядить одну з горлиць або з голубенят із того, на що спроможна рука його,</span> <span class="verse"><a name="31">31</a>на що спроможна рука його, одне жертва за гріх, а одне цілопалення понад жертву хлібну. І очистить священик очищуваного перед Господнім лицем.</span> <span class="verse"><a name="32">32</a>Оце закон про того, що в ньому хвороба прокази, що рука його неспроможна при очищенні його.</span> <span class="verse"><a name="33">33</a>І Господь промовляв до Мойсея й до Аарона, говорячи:</span> <span class="verse"><a name="34">34</a>Коли ви ввійдете до ханаанського Краю, що Я даю вам на володіння, і наведу хворобу прокази на доми Краю вашого володіння,</span> <span class="verse"><a name="35">35</a>то прийде той, що його той дім, та й скаже священикові, говорячи: Ніби зараза показалася мені в домі.</span> <span class="verse"><a name="36">36</a>І накаже священик, і опорожнять той дім, поки прийде священик, щоб оглянути заразу, щоб не стало нечистим усе, що в домі. А потому ввійде священик, щоб оглянути той дім.</span> <span class="verse"><a name="37">37</a>І він огляне заразу, і ось у стінах дому заглиблення зеленяві або червоняві, а їхній вид нижчий від стіни.</span> <span class="verse"><a name="38">38</a>І вийде священик із того дому до виходу дому того, і замкне той дім на сім день.</span> <span class="verse"><a name="39">39</a>І вернеться священик сьомого дня та й огляне, а ось поширилася та зараза на стінах того дому.</span> <span class="verse"><a name="40">40</a>І накаже священик, і витягнуть каміння, що на них та зараза, та й кинуть їх поза місто, до місця нечистого.</span> <span class="verse"><a name="41">41</a>А дім той він вишкребе зсередини кругом, а глину, що вишкребли, висиплють поза містом, до нечистого місця.</span> <span class="verse"><a name="42">42</a>І візьмуть інше каміння, і покладуть замість того каміння, і візьме інший тинк і обтинкує той дім.</span> <span class="verse"><a name="43">43</a>А якщо вернеться та зараза, і кинеться в домі по витягненні того каміння й по вишкребанні того дому й по обтинкуванні,</span> <span class="verse"><a name="44">44</a>то ввійде священик і огляне, а ось поширилася та зараза в тім домі, проказа злослива вона в тім домі, нечистий він.</span> <span class="verse"><a name="45">45</a>І розвалить той дім, і каміння його, і дерево його, і ввесь тинк дому, і винесе поза місто, до нечистого місця.</span> <span class="verse"><a name="46">46</a>А хто входить до того дому всі дні, коли він замикав його, той буде нечистий аж до вечора.</span> <span class="verse"><a name="47">47</a>А хто лежить у тім домі, той випере одежу свою, і хто їсть у тім домі, той випере одежу свою.</span> <span class="verse"><a name="48">48</a>А якщо знову ввійде священик і побачить, а ось не поширилася зараза в домі по обтинкуванні дому, то священик визнає той дім за чистий, бо зараза вилікувана.</span> <span class="verse"><a name="49">49</a>І візьме він на очищення того дому два птахи, і кедрового дерева, і червені, та ісопу.</span> <span class="verse"><a name="50">50</a>І заріже одного птаха до глиняного посуду над живою водою.</span> <span class="verse"><a name="51">51</a>І візьме він кедрового дерева, та ісопу, і червені, і живого птаха, та й умочить їх у крові зарізаного птаха та в живій воді, і сім раз покропить на той дім.</span> <span class="verse"><a name="52">52</a>І очистить він той дім пташиною кров'ю, і живою водою, і птахом живим, і кедровим деревом, і ісопом, і червенню.</span> <span class="verse"><a name="53">53</a>І пустить він живого птаха поза місто на поле, і очистить дім той, і він стане чистий.</span> <span class="verse"><a name="54">54</a>Оце закон для всякої хвороби прокази та для паршів,</span> <span class="verse"><a name="55">55</a>і для прокази одежі, і для дому,</span> <span class="verse"><a name="56">56</a>і для напухлини, і для лишаю, і для білої плями,</span> <span class="verse"><a name="57">57</a>для навчання на день занечищення й на день відчищення. Оце закон про проказу.</span> </p></div</div></div></body></html>