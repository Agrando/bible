<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 2</strong></div><p><span class="verse"><a name="1">1</a>А коли хто принесе жертву, жертву хлібну для Господа, то нехай пшенична мука буде жертва його, а він поллє на неї оливи, і дасть на неї ладану.</span> <span class="verse"><a name="2">2</a>І принесе її до Ааронових синів, священиків, і візьме звідти повну свою жменю пшеничної муки її, і оливи її зо всім її ладаном, та й спалить священик на жертівнику за пригадувальну частину, це огняна жертва, пахощі любі для Господа.</span> <span class="verse"><a name="3">3</a>А позостале з цієї хлібної жертви для Аарона та для синів його, це Найсвятіше з Господніх жертов!</span> <span class="verse"><a name="4">4</a>А коли принесеш жертву, жертву хлібну випеченого в печі, то нехай це буде пшенична мука, прісні калачі, мішані в оливі, та прісні коржики, помазані оливою.</span> <span class="verse"><a name="5">5</a>А якщо твоя жертва жертва хлібна на лопатці, то нехай це буде пшенична мука, мішана в оливі, прісна.</span> <span class="verse"><a name="6">6</a>Поламати її на шматочки, і поллєш на неї оливи, це хлібна жертва.</span> <span class="verse"><a name="7">7</a>А якщо твоя жертва жертва хлібна смаження, то нехай буде зроблена в оливі з пшеничної муки.</span> <span class="verse"><a name="8">8</a>І принесеш хлібну жертву, що зроблена з тих речей, для Господа, і подаси її до священика, а він принесе її до жертівника.</span> <span class="verse"><a name="9">9</a>І принесе священик із хлібної жертви за пригадувальну частину її, та й спалить на жертівнику, це огняна жертва, любі пахощі для Господа.</span> <span class="verse"><a name="10">10</a>А позостале з цієї хлібної жертви для Аарона та для синів його: це Найсвятіше з Господніх жертов!</span> <span class="verse"><a name="11">11</a>Кожна хлібна жертва, яку принесете Господеві, не буде зроблена квашена, бо все квашене й усякий мед не спалите з нього огняної жертви для Господа.</span> <span class="verse"><a name="12">12</a>Як жертву первоплоду принесіть її для Господа, а на жертівника вона не приноситься на любі пахощі.</span> <span class="verse"><a name="13">13</a>І кожну жертву, жертву хлібну, посолиш сіллю. І хлібної жертви твоєї не позбавиш соли заповіту Бога твого, на кожній жертві твоїй принесеш соли.</span> <span class="verse"><a name="14">14</a>А якщо принесеш хлібну жертву первоплодів для Господа, то колосся, пряжене в огні, як потовчене зерно принесеш хлібну жертву своїх первоплодів.</span> <span class="verse"><a name="15">15</a>І полий на неї оливи, і поклади на неї ладану, це жертва хлібна.</span> <span class="verse"><a name="16">16</a>І спалить священик за пригадувальну частину її з потовченого зерна, із оливи її на всім ладані її, це огняна жертва для Господа.</span> </p></div</div></div></body></html>