<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 8</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Візьми Аарона та синів його з ним, і шати, і оливу помазання, і бичка жертви за гріх, і два барани, і коша з опрісноками.</span> <span class="verse"><a name="3">3</a>І збери всю громаду до входу скинії заповіту.</span> <span class="verse"><a name="4">4</a>І зробив Мойсей, як Господь наказав був йому. І зібралась громада до входу скинії заповіту.</span> <span class="verse"><a name="5">5</a>І промовив Мойсей до громади: Оце та річ, що Господь наказав зробити.</span> <span class="verse"><a name="6">6</a>І привів Мойсей Аарона й синів його, та й умив їх водою.</span> <span class="verse"><a name="7">7</a>І дав він на нього хітона, й оперезав його поясом, і зодягнув його шатою, і дав на нього ефода, і оперезав його поясом ефоду, і прикріпив ним ефода на ньому.</span> <span class="verse"><a name="8">8</a>І поклав на нього нагрудника, і дав до нагрудника урім та туммім.</span> <span class="verse"><a name="9">9</a>І поклав завоя на голову його, і поклав на завоя спереду його золоту квітку, вінця святости, як Господь наказав був Мойсеєві.</span> <span class="verse"><a name="10">10</a>І взяв Мойсей оливу помазання, і намастив скинію, і все, що в ній, та й освятив їх.</span> <span class="verse"><a name="11">11</a>І покропив він із неї сім раз на жертівника, і намастив жертівника та ввесь посуд його, і вмивальницю та підставу її, щоб їх освятити.</span> <span class="verse"><a name="12">12</a>І вилив з оливи помазання на Ааронову голову, та й помазав його, щоб його посвятити.</span> <span class="verse"><a name="13">13</a>І привів Мойсей Ааронових синів, і зодягнув їх у хітони, й оперезав їх поясом, і поклав на них накриття голови, як Господь наказав був Мойсеєві.</span> <span class="verse"><a name="14">14</a>І підвів він бичка жертви за гріх, і поклав Аарон та сини його свої руки на голову того бичка жертви за гріх.</span> <span class="verse"><a name="15">15</a>І зарізав, і взяв Мойсей крови і дав своїм пальцем на роги навколо жертівника, і очистив жертівника. А кров вилив до підстави жертівника, і освятив його для очищання на ньому.</span> <span class="verse"><a name="16">16</a>І взяв він увесь лій, що на нутрощах, і сальника на печінці, і обидві нирки та їхній лій, і Мойсей спалив на жертівнику.</span> <span class="verse"><a name="17">17</a>А бичка, і шкуру його, і м'ясо його, і нечистість його спалив в огні поза табором, як Господь наказав був Мойсеєві.</span> <span class="verse"><a name="18">18</a>І привів він барана цілопалення, і поклали Аарон та сини його руки свої на голову барана.</span> <span class="verse"><a name="19">19</a>І зарізав, і покропив Мойсей кров'ю навколо жертівника.</span> <span class="verse"><a name="20">20</a>А барана розсік на куски його, і Мойсей спалив голову, і куски, товщ.</span> <span class="verse"><a name="21">21</a>А нутрощі та голінки пообмивав водою. І Мойсей спалив цілого барана на жертівнику, це цілопалення на пахощі любі, це огняна жертва для Господа, як Господь наказав був Мойсеєві.</span> <span class="verse"><a name="22">22</a>І привів барана другого, барана посвячення. І поклали Аарон та сини його руки свої на голову того барана.</span> <span class="verse"><a name="23">23</a>І зарізав, і взяв Мойсей із крови його та й дав на пипку правого вуха Ааронового й на великого пальця правої руки його, і на великого пальця правої ноги його.</span> <span class="verse"><a name="24">24</a>І привів Ааронових синів, і дав Мойсей із крови тієї на пипку правого їхнього вуха, і на великого пальця правої руки їх, і на великого пальця правої ноги їх. І покропив Мойсей тією кров'ю жертівника навколо.</span> <span class="verse"><a name="25">25</a>І взяв він лій, і курдюка, і ввесь лій, що на нутрощах, і сальника на печінці, і обидві нирки й їх лій, і стегно правиці.</span> <span class="verse"><a name="26">26</a>А з коша з опрісноками, що перед лицем Господнім, узяв одного прісного калача та калача хлібного, одну оливу та одного коржика, і поклав на лої й на правім стегні.</span> <span class="verse"><a name="27">27</a>І дав він усе на руки Аарона, і на руки синів його, і заколихав це, як колихання перед Господнім лицем.</span> <span class="verse"><a name="28">28</a>І взяв це Мойсей із їхніх рук, та й спалив на жертівнику на цілопалення, воно жертва посвячення, на пахощі любі, воно огняна жертва для Господа.</span> <span class="verse"><a name="29">29</a>І взяв Мойсей грудину та й заколихав її, як колихання перед Господнім лицем, із барана посвячення. Вона була для Мойсея на пайку, як Господь наказав був Мойсеєві.</span> <span class="verse"><a name="30">30</a>І взяв Мойсей оливи помазання та крови, що на жертівнику, і покропив на Аарона, на шати його, і на синів його, і на шати синів його з ним. І посвятив Аарона, шати його, і синів його, і шати синів його з ним.</span> <span class="verse"><a name="31">31</a>І сказав Мойсей до Аарона й до синів його: Варіть м'ясо при вході скинії заповіту, і там будете їсти його, і хліб, що в коші посвячення, як я наказав був, говорячи: Аарон та сини його будуть їсти його.</span> <span class="verse"><a name="32">32</a>А позостале з м'яса та з хліба спалите в огні.</span> <span class="verse"><a name="33">33</a>А із входу скинії заповіту не вийдете сім день, аж до дня виповнення днів вашого посвячення, бо Він буде сім день посвячувати вас.</span> <span class="verse"><a name="34">34</a>Як учинив я сьогодні, так наказав Господь робити, щоб очистити вас.</span> <span class="verse"><a name="35">35</a>А при вході скинії заповіту будете сидіти день і ніч сім день, і будете виконувати варту Господню, щоб вам не померти, бо так мені наказано.</span> <span class="verse"><a name="36">36</a>І зробив Аарон та сини його все те, як наказав був Господь через Мойсея.</span> </p></div</div></div></body></html>