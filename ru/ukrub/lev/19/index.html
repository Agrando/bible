<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 19</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Промовляй до всієї громади Ізраїлевих синів, та й скажеш їм: Будьте святі, бо святий Я, Господь, Бог ваш!</span> <span class="verse"><a name="3">3</a>Кожен буде боятися матері своєї та батька свого, а субіт Моїх будете додержувати. Я Господь, Бог ваш!</span> <span class="verse"><a name="4">4</a>Не звертайтеся до ідолів, і не робіть собі литих божків. Я Господь Бог ваш!</span> <span class="verse"><a name="5">5</a>А коли ви принесете мирну жертву для Господа, на вподобання вас принесете її.</span> <span class="verse"><a name="6">6</a>Ви будете їсти її в день принесення вашого та взавтра, а позостале до дня третього огнем буде спалене.</span> <span class="verse"><a name="7">7</a>А якщо справді буде їджене воно третього дня, нечистість воно, не буде вподобане.</span> <span class="verse"><a name="8">8</a>А хто те їсть, понесе він свій гріх, бо споганив він святиню Господню, і буде винищена душа та з-посеред народу свого!</span> <span class="verse"><a name="9">9</a>А коли ти будеш жати жниво своєї землі, не докінчуй жати до краю свого поля, а попадалих колосків твого жнива не будеш збирати;</span> <span class="verse"><a name="10">10</a>а виноградника свого не вибереш дорешти, а попадалих ягід виноградника свого не будеш збирати, для вбогого та для приходька позостав їх. Я Господь, Бог ваш!</span> <span class="verse"><a name="11">11</a>Не будете красти, і не будете неправдиво заперечувати, і не будете говорити неправди один на одного!</span> <span class="verse"><a name="12">12</a>І не будете присягати Моїм Іменем на неправду, бо зневажиш Ім'я Бога свого. Я Господь!</span> <span class="verse"><a name="13">13</a>Не будеш гнобити ближнього свого, і не будеш грабувати, і не задержиш в себе через ніч аж до ранку заробітку наймита.</span> <span class="verse"><a name="14">14</a>Не будеш проклинати глухого, а перед сліпим не роби перешкоди, і будеш боятися Бога свого. Я Господь!</span> <span class="verse"><a name="15">15</a>Не зробите кривди в суді: не будеш потурати особі вбогого, і не будеш підлещуватися до особи вельможного, за правдою суди свого ближнього!</span> <span class="verse"><a name="16">16</a>Не будеш ходити пліткарем серед народу свого. Не будеш наставати на життя свого ближнього. Я Господь!</span> <span class="verse"><a name="17">17</a>Не будеш ненавидіти брата свого в серці своєму. Конче вияви неправду свого ближнього, і не понесеш гріха за нього.</span> <span class="verse"><a name="18">18</a>Не будеш мститися, і не будеш ненавидіти синів свого народу. І будеш любити ближнього свого, як самого себе! Я Господь!</span> <span class="verse"><a name="19">19</a>Постанов Моїх будете дотримувати. Не зробиш, щоб худоба твоя злучувалася двоїсто. Поля свого не будеш обсівати двоїсто. А одежа двоїста, мішанина ниток, не ввійде на тебе.</span> <span class="verse"><a name="20">20</a>А чоловік, коли буде злягатися з жінкою, а вона невільниця, заручена чоловікові, а справді не була вона викуплена, або визволення не було дане їй, то нехай буде кара, але не будуть вони забиті, бо не увільнена вона.</span> <span class="verse"><a name="21">21</a>І спровадить він жертву за провину свою Господеві до входу скинії заповіту, барана жертви за провину.</span> <span class="verse"><a name="22">22</a>І очистить його священик бараном жертви за провину перед Господнім лицем за гріх його, що він був згрішив. І проститься йому гріх його, що він був згрішив.</span> <span class="verse"><a name="23">23</a>А коли ви ввійдете до Краю цього, і понасаджуєте всяке їстивне дерево, то плід його вважатимете за необрізаний, три роки буде воно для вас необрізане, не буде їджене.</span> <span class="verse"><a name="24">24</a>А року четвертого ввесь плід його присвятиться для Господа.</span> <span class="verse"><a name="25">25</a>А року п'ятого будете їсти плід його, щоб помножився для вас урожай його. Я Господь, Бог ваш.</span> <span class="verse"><a name="26">26</a>Не будете їсти з кров'ю. Не будете ворожити, і не будете чарувати!</span> <span class="verse"><a name="27">27</a>Не будете стригти волосся довкола голови вашої, і не будеш нищити краю бороди своєї.</span> <span class="verse"><a name="28">28</a>І не зробите на тілі своїм нарізу за душу померлого, і не зробите на собі наколеного напису. Я Господь!</span> <span class="verse"><a name="29">29</a>Не безчесть своєї дочки, і не роби її блудливою, щоб не стала блудливою ця земля, і не наповнилась земля розпустою.</span> <span class="verse"><a name="30">30</a>Субіт Моїх будете додержувати, а святиню Мою будете шанувати. Я Господь!</span> <span class="verse"><a name="31">31</a>Не звертайтесь до духів померлих та до ворожбитів, і не доводьте себе до опоганення ними. Я Господь, Бог ваш!</span> <span class="verse"><a name="32">32</a>Перед лицем сивизни встань, і вшануй лице старого, і будеш боятися Бога свого. Я Господь!</span> <span class="verse"><a name="33">33</a>А коли мешкатиме з тобою приходько в вашім Краї, то не будете гнобити його.</span> <span class="verse"><a name="34">34</a>Як тубілець із вас буде для вас приходько, що мешкає з вами, і ти будеш любити його, як самого себе, бо приходьки були ви в єгипетськім краї. Я Господь, Бог ваш!</span> <span class="verse"><a name="35">35</a>Не будете чинити кривди в суді, у мірі, у вазі та в мірі рідини.</span> <span class="verse"><a name="36">36</a>Вага вірна, тягарці вірні, ефа вірна, гін вірний буде в вас. Я Господь, Бог ваш, що вивів вас із єгипетського краю!</span> <span class="verse"><a name="37">37</a>І ви будете держати всі постанови Мої та всі устави Мої, і виконуватимете їх. Я Господь!</span> </p></div</div></div></body></html>