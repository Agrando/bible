<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 27</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Промовляй до Ізраїлевих синів та й скажеш їм: Коли хто складає обітницю Богові за твоєю оцінкою душ для Господа,</span> <span class="verse"><a name="3">3</a>то буде твоя оцінка: чоловіка від віку двадцяти літ і аж до віку шостидесяти літ, і буде твоя оцінка п'ятдесят шеклів срібла на міру шеклем святині;</span> <span class="verse"><a name="4">4</a>а якщо жінка вона, то буде твоя оцінка тридцять шеклів.</span> <span class="verse"><a name="5">5</a>А якщо від віку п'яти літ і до віку двадцяти літ, то буде твоя оцінка: чоловіка двадцять шеклів, а для жінки десять шеклів.</span> <span class="verse"><a name="6">6</a>А якщо від віку місяця й аж до віку п'яти літ, то буде твоя оцінка: чоловіка п'ять шеклів срібла, а для жінки твоя оцінка три шеклі срібла.</span> <span class="verse"><a name="7">7</a>А якщо від віку шостидесяти літ і вище: якщо чоловік, то буде твоя оцінка п'ятнадцять шеклів, а для жінки десять шеклів.</span> <span class="verse"><a name="8">8</a>А якщо він обіднілий проти твоєї оцінки, то поставить його перед священиком, і священик оцінує його, за тим, що спроможна рука того, хто обіцяв, оцінує його священик.</span> <span class="verse"><a name="9">9</a>А якщо буде худоба, що з неї приносять жертву для Господа, усе, що дається із неї для Господа, буде святощами.</span> <span class="verse"><a name="10">10</a>Не вільно обміняти її, ані заступити її, добру злою, або злу доброю; а якщо справді заступить худобу худобою, то буде вона та заступство її буде святощами.</span> <span class="verse"><a name="11">11</a>А якщо та всяка худоба нечиста, що з неї не приносять жертов для Господа, то він поставить ту худобу перед священиком,</span> <span class="verse"><a name="12">12</a>і священик оцінує її чи то добре, чи недобре. Як оцінує священик, так нехай буде.</span> <span class="verse"><a name="13">13</a>А якщо він справді викупить її, то додасть п'яту частину її над оцінку твою.</span> <span class="verse"><a name="14">14</a>А коли хто посвятить дім свій на святість для Господа, то священик оцінує його чи то добре, чи недобре. Як оцінує його священик, так стане.</span> <span class="verse"><a name="15">15</a>А якщо той, хто посвячує, викупить свого дома, то додасть п'яту частину срібла твоєї оцінки над нього, і буде його.</span> <span class="verse"><a name="16">16</a>А якщо хтось посвятить Господеві з поля своєї посілости, то буде оцінка твоя посівом його, посів хомера ячменю за п'ятдесят шеклів срібла.</span> <span class="verse"><a name="17">17</a>Якщо він посвятить своє поле від ювілейного року, то воно стане за оцінкою твоєю.</span> <span class="verse"><a name="18">18</a>А якщо посвятить поле своє по ювілеї, то священик облічить йому те срібло за роками, позосталими до ювілейного року, і те буде відняте від оцінки твоєї.</span> <span class="verse"><a name="19">19</a>А якщо справді викупить те поле той, хто посвячує його, то додасть п'яту частину срібла оцінки над нього, і стане воно його.</span> <span class="verse"><a name="20">20</a>А якщо він не викупить поля того, і якщо він продасть те поле кому іншому, то вже не буде воно викуплене.</span> <span class="verse"><a name="21">21</a>І буде те поле, коли воно вийде в ювілеї, святість для Господа, як поле закляття, для священика буде посілість ним.</span> <span class="verse"><a name="22">22</a>А якщо він посвятить Господеві поле купівлі своєї, що не з поля посілости його,</span> <span class="verse"><a name="23">23</a>то священик облічить йому суму твоєї оцінки аж до ювілейного року, і дасть твою оцінку того дня, як святість для Господа.</span> <span class="verse"><a name="24">24</a>В ювілейному році вернеться те поле до того, від кого купив його, що його посілість тієї землі.</span> <span class="verse"><a name="25">25</a>А вся оцінка твоя буде шеклем святині, двадцять ґер буде шекель.</span> <span class="verse"><a name="26">26</a>Тільки перворідного в худобі, що визнане, як перворідне для Господа, ніхто не посвятить його, чи то віл, чи то овечка, Господеві воно!</span> <span class="verse"><a name="27">27</a>А якщо в худобі нечистій, то викупить за твоєю оцінкою, і додасть п'яту частину над нього. А якщо не буде викуплене, то буде продане за оцінкою твоєю.</span> <span class="verse"><a name="28">28</a>Тільки кожне закляття, що людина заклене Господеві зо всього, що його, від людини, і худоби, і від поля його посілости, не буде продане й не буде викуплене, воно найсвятіше для Господа.</span> <span class="verse"><a name="29">29</a>Кожне закляття, що буде оголошене за закляття з-посеред людей, не буде викуплене, буде конче забите.</span> <span class="verse"><a name="30">30</a>А всяка десятина з землі, з насіння землі, з плоду дерева, Господеві воно, святощі для Господа!</span> <span class="verse"><a name="31">31</a>А якщо дійсно викупить хтось свою десятину, той додасть п'яту частину її над неї.</span> <span class="verse"><a name="32">32</a>А всяка десятина худоби великої та худоби дрібної, усе, що перейде під палицею, десяте буде святість для Господа.</span> <span class="verse"><a name="33">33</a>Не буде перебирати між добрим та злим, і не замінить його. А якщо справді заступить його, то буде воно та заступство його, буде святість, не буде викуплене.</span> <span class="verse"><a name="34">34</a>Оце заповіді, що Господь наказав Мойсеєві для Ізраїлевих синів на Сінайській горі.</span> </p></div</div></div></body></html>