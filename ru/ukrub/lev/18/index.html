<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 18</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Промовляй до Ізраїлевих синів, і скажеш їм: Я Господь, Бог ваш!</span> <span class="verse"><a name="3">3</a>За чином єгипетського краю, що сиділи ви в нім, не робіть, і за чином Краю ханаанського, що Я впроваджую вас туди, не зробите, і звичаями їхніми не підете.</span> <span class="verse"><a name="4">4</a>Ви виконуватимете устави Мої, і будете додержувати постанови Мої, щоб ними ходити. Я Господь, Бог ваш!</span> <span class="verse"><a name="5">5</a>І будете додержувати постанов Моїх та уставів Моїх, що людина їх виконує й ними живе. Я Господь!</span> <span class="verse"><a name="6">6</a>Жоден чоловік не наблизиться до жодної однокровної своєї, щоб відкрити наготу. Я Господь!</span> <span class="verse"><a name="7">7</a>Наготи батька свого й наготи матері своєї не відкриєш, вона мати твоя, не відкриєш наготи її!</span> <span class="verse"><a name="8">8</a>Наготи жінки батька твого не відкриєш, вона нагота батька твого!</span> <span class="verse"><a name="9">9</a>Наготи сестри своєї, дочки батька свого або дочки матері своєї, що народилися в домі або народилися назовні, не відкриєш їхньої наготи!</span> <span class="verse"><a name="10">10</a>Наготу дочки сина свого або дочки дочки своєї, не відкриєш наготи їхньої, бо вони нагота твоя!</span> <span class="verse"><a name="11">11</a>Наготи дочки жінки батька свого, народженої від батька твого, вона сестра твоя, не відкриєш наготи її!</span> <span class="verse"><a name="12">12</a>Наготи сестри батька свого не відкриєш, вона однокровна батька твого!</span> <span class="verse"><a name="13">13</a>Наготи сестри матері своєї не відкриєш, бо вона однокровна матері твоєї.</span> <span class="verse"><a name="14">14</a>Наготи брата батька свого не відкриєш, до жінки його не наблизишся, вона тітка твоя!</span> <span class="verse"><a name="15">15</a>Наготи невістки своєї не відкриєш, вона жінка сина твого, не відкриєш наготи її!</span> <span class="verse"><a name="16">16</a>Наготи жінки брата свого не відкриєш, вона нагота брата твого!</span> <span class="verse"><a name="17">17</a>Наготи жінки й дочки її не відкриєш; дочки сина її й дочки дочки її не візьмеш, щоб відкрити її наготу, вони однокровні її, це кровозмішання!</span> <span class="verse"><a name="18">18</a>І жінки з сестрою її не візьмеш на суперництво, щоб відкрити наготу її при ній за життя її.</span> <span class="verse"><a name="19">19</a>А до жінки в час відділення нечистости її не наблизишся, щоб відкрити наготу її.</span> <span class="verse"><a name="20">20</a>А з жінкою свого ближнього не будеш лежати на насіння, щоб нею не стати нечистим.</span> <span class="verse"><a name="21">21</a>А з насіння свого не даси на жертву Молохові, і не зневажиш Імени Бога свого. Я Господь!</span> <span class="verse"><a name="22">22</a>А з чоловіком не будеш лежати як з жінкою, гидота воно!</span> <span class="verse"><a name="23">23</a>І з жодною худобиною не зляжешся, щоб не стати нею нечистим. І жінка не стане перед худобиною на злягання, це паскудство!</span> <span class="verse"><a name="24">24</a>Не занечищуйтеся тим усім, бо всім тим занечищені ті люди, яких Я виганяю перед вами.</span> <span class="verse"><a name="25">25</a>І стала нечиста та земля, і Я полічив на ній її гріх, і та земля виригнула мешканців своїх!</span> <span class="verse"><a name="26">26</a>І ви будете додержувати постанов Моїх та уставів Моїх, і не зробите жодної зо всіх тих гидот, як і тубілець чи приходько, що мешкає серед вас.</span> <span class="verse"><a name="27">27</a>Бо всі ті гидоти робили люди тієї землі, які перед вами, і стала нечиста та земля.</span> <span class="verse"><a name="28">28</a>І щоб та земля не виригнула вас через ваше занечищення її, як вона виригнула народ, який перед вами.</span> <span class="verse"><a name="29">29</a>Бо кожен, хто зробить одну зо всіх тих гидот, то душі, що роблять, будуть винищені з-посеред їхнього народу.</span> <span class="verse"><a name="30">30</a>І ви будете додержувати наказів Моїх, щоб не чинити чого з тих гидотних постанов, що роблені перед вами, і не споганитеся ними. Я Господь, Бог ваш!</span> </p></div</div></div></body></html>