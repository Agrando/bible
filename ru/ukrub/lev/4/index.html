<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 4</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Промовляй до Ізраїлевих синів, говорячи: Коли хто невмисне згрішить проти якої зо всіх заповідей Господніх, чого не треба чинити, а він учинить проти однієї з них,</span> <span class="verse"><a name="3">3</a>якщо помазаний священик згрішить на провину народу, то він принесе за гріх свій, що згрішив ним, бичка, молоде з худоби великої, безвадного для Господа на жертву за гріх.</span> <span class="verse"><a name="4">4</a>І приведе він того бичка до входу скинії заповіту перед Господнє лице, і покладе свою руку на голову того бичка, та й заріже бичка перед Господнім лицем.</span> <span class="verse"><a name="5">5</a>А помазаний священик візьме крови того бичка, та й внесе її до скинії заповіту.</span> <span class="verse"><a name="6">6</a>І вмочить священик пальця свого в ту кров, та й покропить тією кров'ю сім раз перед Господнім лицем перед завіси святині.</span> <span class="verse"><a name="7">7</a>І дасть священик з тієї крови на роги жертівника кадила пахощів, перед Господнім лицем, що він у скинії заповіту, а всю кров бичка виллє до підстави жертівника цілопалення, що при вході скинії заповіту.</span> <span class="verse"><a name="8">8</a>А ввесь лій бичка жертви за гріх принесе з нього лій, що закриває нутрощі, і ввесь лій, що на нутрощах,</span> <span class="verse"><a name="9">9</a>і обидві нирки та лій, що на них, що на стегнах, а сальника на печінці здійме його з нирками,</span> <span class="verse"><a name="10">10</a>як приноситься з вола мирної жертви, і священик спалить те на жертівнику цілопалення.</span> <span class="verse"><a name="11">11</a>А шкуру бичка та все м'ясо його з головою його та голінками його, і нутрощі його, і нечистість їх,</span> <span class="verse"><a name="12">12</a>і всього бичка винесе поза табір до чистого місця, до місця висипання попелу, і спалить його на дровах в огні, на висипанні попелу буде спалений він.</span> <span class="verse"><a name="13">13</a>А коли вся Ізраїлева громада помилково згрішить, і діло буде затаєне з очей зборів, і зроблять що проти якої зо всіх Господніх заповідей, чого не можна робити, і завинять,</span> <span class="verse"><a name="14">14</a>а гріх буде пізнаний, що вони згрішили ним, то збори принесуть бичка, молоде з худоби великої, на жертву за гріх. І вони приведуть його перед скинію заповіту.</span> <span class="verse"><a name="15">15</a>А старші громади покладуть свої руки на голову бичка перед Господнім лицем, та й заріже один з них бичка перед лицем Господнім.</span> <span class="verse"><a name="16">16</a>А помазаний священик внесе крови бичка до скинії заповіту.</span> <span class="verse"><a name="17">17</a>І вмочить священик пальця свого в ту кров, та й покропить сім раз перед Господнім лицем перед завіси.</span> <span class="verse"><a name="18">18</a>І дасть він із тієї крови на роги жертівника, що перед Господнім лицем, що він у скинії заповіту, а всю ту кров виллє до підстави жертівника цілопалення, що при вході скинії заповіту.</span> <span class="verse"><a name="19">19</a>А ввесь його лій принесе з нього та й спалить на жертівнику.</span> <span class="verse"><a name="20">20</a>І зробить з тим бичком те саме, що робив бичкові жертви за гріх, так само зробить із ним. І так священик дасть очищення за них, і буде прощено їм.</span> <span class="verse"><a name="21">21</a>І винесе бичка поза табір, та й спалить його, як палив бичка першого, він жертва за гріх зборів.</span> <span class="verse"><a name="22">22</a>Коли згрішить начальник, і зробить що невмисне проти якої зо всіх заповідей Господа, Бога його, чого робити не можна, та й завинить,</span> <span class="verse"><a name="23">23</a>і буде пізнаний ним гріх його, що згрішив ним, то приведе він жертву свою безвадного козла,</span> <span class="verse"><a name="24">24</a>і покладе свою руку на голову того козла, та й заріже його в місці, де ріжеться цілопалення перед Господнім лицем, він жертва за гріх.</span> <span class="verse"><a name="25">25</a>А священик візьме з крови жертви за гріх своїм пальцем, та й дасть на роги жертівника цілопалення, а кров його виллє до підстави жертівника цілопалення.</span> <span class="verse"><a name="26">26</a>А ввесь лій його спалить на жертівнику, як лій мирної жертви, та й так очистить священик його з гріха його, і буде прощений йому.</span> <span class="verse"><a name="27">27</a>А коли яка душа з народу землі невмисне згрішить, коли зробить що проти якої з заповідей Господніх, чого робити не можна, та й завинить,</span> <span class="verse"><a name="28">28</a>і буде пізнаний ним гріх його, що згрішив, то він приведе жертву свою безвадну козу, самицю, за гріх свій, що він згрішив був,</span> <span class="verse"><a name="29">29</a>і покладе свою руку на голову жертви за гріх, та й заріже цю жертву за гріх у місці цілопалення.</span> <span class="verse"><a name="30">30</a>А священик візьме своїм пальцем із крови її, та й дасть на роги жертівника цілопалення, а всю її кров виллє до підстави жертівника.</span> <span class="verse"><a name="31">31</a>А ввесь її лій він здійме, як знятий був лій із мирної жертви, і священик спалить на жертівнику на пахощі любі для Господа. І так священик очистить його, і буде прощено йому.</span> <span class="verse"><a name="32">32</a>А якщо він приведе вівцю в жертву свою за гріх, то приведе безвадну самицю,</span> <span class="verse"><a name="33">33</a>і покладе свою руку на голову жертви за гріх, та й заріже її на жертву за гріх у місці, де ріже він жертву цілопалення.</span> <span class="verse"><a name="34">34</a>І візьме священик із крови жертви за гріх своїм пальцем, та й дасть на роги жертівника цілопалення, а всю кров її виллє до підстави жертівника.</span> <span class="verse"><a name="35">35</a>А ввесь лій її здійме, як здіймається лій вівці з мирної жертви, та й спалить священик його на жертівнику на огняні жертви Господні. І так очистить його священик за гріх його, що згрішив був, і буде прощено йому.</span> </p></div</div></div></body></html>