<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 26</strong></div><p><span class="verse"><a name="1">1</a>Не зробите собі божків та ідола, і кам'яного стовпа не поставите собі, і каменя з фіґурами не покладете в вашім Краї, щоб кланятися перед ними. Бо Я Господь, Бог ваш!</span> <span class="verse"><a name="2">2</a>Субіт Моїх будете додержувати, а святиню Мою будете шанувати. Я Господь!</span> <span class="verse"><a name="3">3</a>Якщо будете ходити згідно з постановами Моїми, а заповідей Моїх будете додержувати й будете виконувати їх,</span> <span class="verse"><a name="4">4</a>то дам ваші дощі в їхнім часі, і земля дасть свій урожай, а польове дерево дасть плід свій.</span> <span class="verse"><a name="5">5</a>І молочення досягне вам виноградобрання, а виноградобрання досягне сіяння, і ви будете їсти хліб свій досита, і будете сидіти безпечно в вашому Краї.</span> <span class="verse"><a name="6">6</a>І дам мир у Краю, і ви будете лежати, і ніхто не вчинить, щоб ви тремтіли, бо злу звірину винищу з землі, а меч не перейде через Край ваш.</span> <span class="verse"><a name="7">7</a>І ви будете гнати ворогів своїх, а вони попадають перед вами від меча.</span> <span class="verse"><a name="8">8</a>І п'ятеро з вас поженуть сотню, а сотня з вас пожене десять тисяч, і попадають вороги ваші перед вами від меча.</span> <span class="verse"><a name="9">9</a>І обернусь Я до вас, і розплоджу вас, і розмножу вас, і виконаю Свого заповіта з вами.</span> <span class="verse"><a name="10">10</a>І ви будете їсти старе-перестаріле, і повикидаєте старе перед новим.</span> <span class="verse"><a name="11">11</a>І поставлю місце перебування Свого серед вас, і душа Моя не обридить вами.</span> <span class="verse"><a name="12">12</a>І Я буду ходити серед вас, і буду вам Богом, а ви будете Мені народом.</span> <span class="verse"><a name="13">13</a>Я Господь, Бог ваш, що вивів вас з єгипетського краю, щоб ви не були їм рабами. І Я поламав занози вашого ярма, і вивів вас із піднесеною головою.</span> <span class="verse"><a name="14">14</a>А коли ви не будете слухняні Мені, і не виконуватиме всіх тих заповідей,</span> <span class="verse"><a name="15">15</a>і якщо постановами Моїми будете погорджувати, і якщо душа ваша бридитиметься законами Моїми, щоб не виконувати всіх заповідей Моїх, щоб ламати вам заповіта Мого,</span> <span class="verse"><a name="16">16</a>то й Я зроблю вам оце: поставлю над вами перестрах, сухоти й пропасницю, що винищують очі й обезсилюють душу. І ви надаремно сіятимете насіння своє, бо поїдять його вороги ваші.</span> <span class="verse"><a name="17">17</a>І зверну Я лице Своє на вас, і ви будете вдарені перед своїми ворогами. І будуть панувати над вами ненависники ваші, і ви будете втікати, хоч ніхто вас не гнатиме.</span> <span class="verse"><a name="18">18</a>А якщо й при тому не будете слухняні Мені, то Я семикратно побільшу кару на вас за ваші гріхи.</span> <span class="verse"><a name="19">19</a>І зломлю пиху вашої сили, і зроблю ваше небо як залізо, а землю вашу як мідь!</span> <span class="verse"><a name="20">20</a>І надаремно буде вичерпуватися ваша сила: земля ваша не дасть свого врожаю, а дерево на землі не дасть свого плоду.</span> <span class="verse"><a name="21">21</a>А якщо й тоді підете проти Мене, і не схочете бути слухняними Мені, то Я семикратно збільшу над вами удара Свого згідно з вашими гріхами.</span> <span class="verse"><a name="22">22</a>І пошлю на вас пільну звірину, а вона винищить вам дітей, і вигубить вашу худобу, і зменшить кількість вашу, і попустошить ваші дороги.</span> <span class="verse"><a name="23">23</a>А якщо цими карами не будете навчені, і будете ходити проти Мене,</span> <span class="verse"><a name="24">24</a>то й Я піду проти вас, і вдарю вас і Я семикратно за ваші гріхи.</span> <span class="verse"><a name="25">25</a>І приведу на вас меча, що помстить пімсту за заповіта, і ви будете зібрані до ваших міст, і Я пошлю моровицю на вас, і ви будете віддані в руку ворога.</span> <span class="verse"><a name="26">26</a>Коли Я знищу вам хліб, підпору вашу, то десять жінок будуть пекти хліб вам в одній печі, і вернуть хліб ваш вагою, а ви будете їсти і не насититеся.</span> <span class="verse"><a name="27">27</a>А якщо й тим не станете слухняні Мені, і будете ходити проти Мене,</span> <span class="verse"><a name="28">28</a>то й Я з лютістю піду проти вас, і також Я семикратно покараю вас за ваші гріхи,</span> <span class="verse"><a name="29">29</a>і ви тіло своїх синів будете їсти, і тіло дочок своїх будете поїдати...</span> <span class="verse"><a name="30">30</a>І поруйную ваші висоти, і повитинаю ваші стовпи сонця, і поскладаю трупи ваші на трупах божків ваших, і обридить душа Моя вас!</span> <span class="verse"><a name="31">31</a>І вчиню міста ваші руїною, і поспустошую ваші святині, і не прийму ваших пахощів любих.</span> <span class="verse"><a name="32">32</a>І спустошу Я Край той, і будуть дивуватися з того ваші вороги, що мешкають у ньому.</span> <span class="verse"><a name="33">33</a>А вас порозпорошую поміж народів, і вийму за вами меча, і стане Край ваш спустошенням, а міста ваші будуть руїною...</span> <span class="verse"><a name="34">34</a>Тоді земля та надолужить собі за суботні роки по всі дні спустошення її. Коли будете в краї ваших ворогів, тоді ваша земля святкуватиме відпочинок, і надолужить собі за свої суботні роки.</span> <span class="verse"><a name="35">35</a>По всі дні спустошення святкуватиме вона відпочинок, чого не святкувала в суботні роки, коли ви сиділи на ній.</span> <span class="verse"><a name="36">36</a>А щодо позосталих серед вас, то впроваджу в їхні серця полохливість в краях їхніх ворогів, і буде їх гнати навіть шелест подмухненого вітром листу, і будуть вони втікати, як утікають перед мечем, та й попадають, хоч ніхто не женеться...</span> <span class="verse"><a name="37">37</a>І будуть вони спотикатися один об одного, ніби від меча, хоч ніхто не женеться за ними. І ви не зможете стати проти ваших ворогів...</span> <span class="verse"><a name="38">38</a>І погинете серед поганів, і пожере вас земля ваших ворогів.</span> <span class="verse"><a name="39">39</a>А позосталі серед вас помарніють у краях ворогів ваших за гріх свій, а також за гріхи батьків своїх помарніють із ними.</span> <span class="verse"><a name="40">40</a>І визнають вони гріх свій та гріх батьків своїх, що ними спроневірилися були Мені, а також, що ходили проти Мене.</span> <span class="verse"><a name="41">41</a>Також і Я піду проти них, і впроваджу їх до краю їхніх ворогів. Якщо тоді впокориться їхне необрізане серце, то тоді понесуть кару за свої гріхи.</span> <span class="verse"><a name="42">42</a>І Я згадаю заповіта Свого з Яковом, а також заповіта Свого з Ісаком, і також заповіта Свого з Авраамом згадаю, і згадаю той Край.</span> <span class="verse"><a name="43">43</a>А Край той буде позбавлений їх, і надолужить собі свої суботні роки, опустілий від них, а вони понесуть кару за свої гріхи, а то для того, що законами Моїми погорджували, а постанови Мої огидила була їхня душа.</span> <span class="verse"><a name="44">44</a>А проте, коли вони пробували в краю своїх ворогів, то Я не погорджував ними, і не збридив їх, щоб винищити їх, щоб зламати заповіта Свого з ними. Бо Я Господь, Бог їх!</span> <span class="verse"><a name="45">45</a>І Я пам'ятатиму їм заповіта з предками, що Я вивів їх з єгипетського краю на очах поган, щоб бути їм Богом. Я Господь!</span> <span class="verse"><a name="46">46</a>Оце постанови, і устави та закони, що дав Господь між Собою та між Ізраїлевими синами на Сінайскій горі через Мойсея.</span> </p></div</div></div></body></html>