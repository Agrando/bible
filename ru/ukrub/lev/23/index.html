<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 23</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Промовляй до Ізраїлевих синів і скажеш їм: Свята Господні, що в них скликатимете святі збори, оце вони, свята Мої:</span> <span class="verse"><a name="3">3</a>Шість день буде робитись робота, а дня сьомого субота повного відпочинку, святі збори, жодної роботи не будете робити. Це субота відпочинку для Господа по всіх оселях ваших!</span> <span class="verse"><a name="4">4</a>Оце свята Господні, святі збори, що скличете їх у їхнім означенім часі:</span> <span class="verse"><a name="5">5</a>У місяці першім, чотирнадцятого дня місяця під вечір Пасха для Господа.</span> <span class="verse"><a name="6">6</a>А п'ятнадцятого дня того місяця свято Опрісноків для Господа, сім день будете їсти опрісноки.</span> <span class="verse"><a name="7">7</a>Першого дня будуть святі збори для вас, жодного робочого зайняття не будете робити.</span> <span class="verse"><a name="8">8</a>І будете приносити для Господа жертву сім день; сьомого дня збори святі, жодного робочого зайняття не будете робити.</span> <span class="verse"><a name="9">9</a>І Господь промовляв до Мойсея, говорячи:</span> <span class="verse"><a name="10">10</a>Промов до Ізраїлевих синів і скажеш їм: Коли ви ввійдете до того Краю, що Я даю вам, і будете жати жниво його, то снопа первоплоду ваших жнив принесете до священика,</span> <span class="verse"><a name="11">11</a>а він буде колихати снопа того перед лицем Господнім, щоб набути вподобання вам; першого дня по святі священик буде колихати його.</span> <span class="verse"><a name="12">12</a>І ви прирядите в дні вашого колихання снопа однорічне безвадне ягня на цілопалення для Господа.</span> <span class="verse"><a name="13">13</a>А хлібна його жертва дві десяті ефи пшеничної муки, мішаної в оливі, огняна жертва для Господа, пахощі любі; а жертва лита його вино, чверть гіна.</span> <span class="verse"><a name="14">14</a>А хліба, і пряженого зерна, і свіжих зерен ви не будете їсти аж до самого того дня, аж до вашого принесення жертви для вашого Бога. Це вічна постанова для ваших поколінь по всіх ваших оселях.</span> <span class="verse"><a name="15">15</a>І відлічите ви собі першого дня по святі, від дня вашого принесення снопа колихання, сім тижнів, повні будуть вони.</span> <span class="verse"><a name="16">16</a>А до першого дня по сьомім тижні відлічите п'ятдесят днів, та й принесете хлібну нову жертву для Господа.</span> <span class="verse"><a name="17">17</a>З ваших осель принесете два хліби колихання, дві десяті ефи пшеничної муки будуть вони, будуть спечені квашені, первоплоди для Господа.</span> <span class="verse"><a name="18">18</a>І принесете понад той хліб сім ягнят безвадних у віці року, й одного бичка та два барани, вони будуть цілопалення для Господа, і жертва хлібна, і жертви литі для них, огняна жертва, пахощі любі для Господа.</span> <span class="verse"><a name="19">19</a>І спорядите одного козла на жертву за гріх, та двоє ягнят у віці року на жертву мирну.</span> <span class="verse"><a name="20">20</a>І священик буде колихати їх разом із хлібом первоплодів, як колихання перед Господнім лицем, над двома ягнятами. Вони будуть святощі для Господа, для священика.</span> <span class="verse"><a name="21">21</a>І скличете того самого дня, і будуть святі збори для вас, жодного робочого зайняття не будете робити. Це вічна постанова для ваших поколінь по всіх ваших оселях!</span> <span class="verse"><a name="22">22</a>А коли ви будете жати жниво вашої землі, не дожинай краю поля твого, а попадалих колосків жнива твого не будеш збирати, для вбогого та для приходька позоставиш їх. Я Господь, Бог ваш!</span> <span class="verse"><a name="23">23</a>І промовив Господь до Мойсея, говорячи:</span> <span class="verse"><a name="24">24</a>Промовляй до Ізраїлевих синів, говорячи: Сьомого місяця, першого дня місяця буде вам повний спочинок, пам'ять сурмлення, святі збори.</span> <span class="verse"><a name="25">25</a>Жодного робочого зайняття не будете робити, і принесете огняну жертву для Господа.</span> <span class="verse"><a name="26">26</a>І Господь промовляв до Мойсея, говорячи:</span> <span class="verse"><a name="27">27</a>А десятого дня самого місяця день Очищення він, збори святі будуть для вас, і будете впокоряти душі ваші, і принесете огняну жертву для Господа.</span> <span class="verse"><a name="28">28</a>І жодного зайняття не будете робити того самого дня, бо він день Очищення, щоб очистити за вас перед лицем Господа, Бога вашого.</span> <span class="verse"><a name="29">29</a>Бо кожна душа, що не буде впокорюватись того самого дня, то буде вона винищена з своєї рідні.</span> <span class="verse"><a name="30">30</a>А кожна душа, що буде робити яке зайняття того самого дня, то Я вигублю ту душу з-посеред народу її.</span> <span class="verse"><a name="31">31</a>Жодного зайняття не будете робити. Це постанова вічна для ваших поколінь по всіх ваших оселях!</span> <span class="verse"><a name="32">32</a>Він субота повного спочинку для вас, і ви будете впокоряти душі свої, ввечері дев'ятого дня місяця від вечора аж до вечора будете святкувати вашу суботу.</span> <span class="verse"><a name="33">33</a>І Господь промовляв до Мойсея, говорячи:</span> <span class="verse"><a name="34">34</a>Промовляй до Ізраїлевих синів, кажучи: П'ятнадцятого дня того сьомого місяця, свято Кучок, сім день для Господа.</span> <span class="verse"><a name="35">35</a>Першого дня святі збори, жодного робочого зайняття не будете робити.</span> <span class="verse"><a name="36">36</a>Сім день будете приносити огняну жертву для Господа; восьмого дня святі збори будуть для вас, і принесете огняну жертву для Господа; це віддання свята, жодного робочого зайняття не будете робити.</span> <span class="verse"><a name="37">37</a>Оце свята Господні, що скликуватимете на них святі збори, щоб приносити огняну жертву для Господа, цілопалення, хлібну жертву й заколену жертву, і жертви литі, належне дневі в його дні,</span> <span class="verse"><a name="38">38</a>окрім Господніх субіт, і окрім дарів ваших, і окрім усіх ваших обітниць, і окрім усіх ваших дарувань, що дасте Господеві.</span> <span class="verse"><a name="39">39</a>А п'ятнадцятого дня сьомого місяця, коли ви збираєте врожай землі, будете святкувати свято Господнє сім день; першого дня повний спочинок, і восьмого повний спочинок.</span> <span class="verse"><a name="40">40</a>І візьмете собі першого дня плоду гарного дерева, пальмові віття, і галузку многолистого дерева та припоточних тополь, і будете веселитися перед лицем Господа, Бога вашого, сім день.</span> <span class="verse"><a name="41">41</a>І будете святкувати його, як свято для Господа, сім день у році. Постанова вічна для ваших поколінь, сьомого місяця будете святкувати його.</span> <span class="verse"><a name="42">42</a>У кучках будете сидіти сім день, кожен тубілець в Ізраїлі сидітиме в кучках,</span> <span class="verse"><a name="43">43</a>щоб ваші покоління пізнали що Я в кучках посадив був Ізраїлевих синів, коли виводив їх з єгипетського краю. Я Господь, Бог ваш!</span> <span class="verse"><a name="44">44</a>І Мойсей промовляв до Ізраїлевих синів про свята Господні.</span> </p></div</div></div></body></html>