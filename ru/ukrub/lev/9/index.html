<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 9</strong></div><p><span class="verse"><a name="1">1</a>І сталося восьмого дня, закликав Мойсей Аарона та синів його, та старших Ізраїлевих,</span> <span class="verse"><a name="2">2</a>та й сказав до Аарона: Візьми собі теля з худоби великої, на жертву за гріх, і барана на цілопалення, безвадних, і принеси перед Господнє лице.</span> <span class="verse"><a name="3">3</a>А до синів Ізраїлевих будеш казати, говорячи: Візьміть козла на жертву за гріх, і теля й ягня однорічних, без вад, на цілопалення,</span> <span class="verse"><a name="4">4</a>і вола, і барана на жертву мирну, на заріз перед Господнім лицем, і хлібну жертву, мішану в оливі, бо сьогодні об'явиться вам Господь.</span> <span class="verse"><a name="5">5</a>І вони взяли, що наказав був Мойсей, перед скинію заповіту. І прийшла вся громада, та й стала перед Господнім лицем.</span> <span class="verse"><a name="6">6</a>І сказав Мойсей: Оце та річ, що Господь наказав був, зробите, і об'явиться вам слава Господня.</span> <span class="verse"><a name="7">7</a>І сказав Мойсей до Аарона: Підійди до жертівника, і вчини свою жертву за гріх та своє цілопалення, і очисти себе та народ, і вчини жертву за народ, і очисти їх, як наказав був Господь.</span> <span class="verse"><a name="8">8</a>І підійшов Аарон до жертівника, та й зарізав теля жертви за свій гріх.</span> <span class="verse"><a name="9">9</a>А сини Ааронові принесли до нього кров, і вмочив він свого пальця в кров, та й дав на роги жертівника, а кров вилив до підстави жертівника.</span> <span class="verse"><a name="10">10</a>А лій і нирки та сальника на печінці з жертви за гріх спалив на жертівнику, як Господь наказав був Мойсеєві,</span> <span class="verse"><a name="11">11</a>а м'ясо та шкуру спалив в огні поза табором.</span> <span class="verse"><a name="12">12</a>І зарізав він жертву цілопалення, а Ааронові сини подали йому кров, і він покропив на жертівника навколо.</span> <span class="verse"><a name="13">13</a>А цілопалення достачали йому його частинами, і голову, а він палив на жертівнику.</span> <span class="verse"><a name="14">14</a>І обмив він нутрощі та голінки, і спалив на цілопаленні на жертівнику.</span> <span class="verse"><a name="15">15</a>І приніс він жертву за народ, і взяв козла жертви за гріх народу, та й зарізав його, і склав його в жертві за гріх, як і першого.</span> <span class="verse"><a name="16">16</a>І він приніс цілопалення, і вчинив його за постановою.</span> <span class="verse"><a name="17">17</a>І він приніс хлібну жертву, і наповнив із неї руку свою, та й спалив на жертівнику, крім цілопалення ранкового.</span> <span class="verse"><a name="18">18</a>І зарізав він вола й барана жертву мирну, що належить народові, а сини Ааронові принесли йому кров, і він покропив нею жертівника навколо,</span> <span class="verse"><a name="19">19</a>і принесли лій з вола та з барана, курдюка, і лій, що покриває нутрощі, і нирки, і сальника на печінці.</span> <span class="verse"><a name="20">20</a>І поклали вони лій на грудину, а він спалив лій на жертівнику.</span> <span class="verse"><a name="21">21</a>А грудину та праве стегно Аарон колихав, як колихання перед Господнім лицем, як наказав був Мойсей.</span> <span class="verse"><a name="22">22</a>І підняв Аарон свої руки до народу, та й поблагословив його, і зійшов від приношення жертви за гріх і цілопалення та мирної жертви.</span> <span class="verse"><a name="23">23</a>І ввійшов Мойсей та Аарон до скинії заповіту; і вийшли вони, і поблагословили народ, і слава Господня показалася всьому народові.</span> <span class="verse"><a name="24">24</a>І вийшов огонь від лиця Господнього, і спалив на жертівнику цілопалення та товщ. А ввесь народ бачив це, і закричали вони з радости, та й попадали на обличчя свої...</span> </p></div</div></div></body></html>