<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lev/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lev">Leviticus</a> &gt <strong>Chapter 1</strong></div><p><span class="verse"><a name="1">1</a>І кликнув Господь до Мойсея, і промовляв до нього з скинії заповіту, говорячи:</span> <span class="verse"><a name="2">2</a>Промовляй до Ізраїлевих синів та й скажеш до них: Коли хто з вас принесе жертву для Господа зо скотини, то з худоби великої й худоби дрібної принесете вашу жертву.</span> <span class="verse"><a name="3">3</a>Якщо жертва його цілопалення з худоби великої, то нехай принесе його, самця безвадного; нехай приведе його до скинії заповіту, щоб він був уподобаний перед лицем Господнім.</span> <span class="verse"><a name="4">4</a>І покладе він руку свою на голову цілопалення, і буде йому дано вподобання на очищення від гріхів його.</span> <span class="verse"><a name="5">5</a>І заріже він ягня перед Господнім лицем. А Ааронові сини, священики, принесуть кров, і покроплять тією кров'ю на жертівника навколо, що при вході до скинії заповіту.</span> <span class="verse"><a name="6">6</a>І здере він шкуру з жертви цілопалення, і розітне його на куски його.</span> <span class="verse"><a name="7">7</a>І дадуть сини священика Аарона огню на жертівника, і покладуть дров на тім огні.</span> <span class="verse"><a name="8">8</a>І порозкладають Ааронові сини, священики, ті куски, голову та товщ, на дровах, що на огні, який на жертівнику.</span> <span class="verse"><a name="9">9</a>А його нутрощі та голінки його обмиє водою. І священик усе те спалить на жертівнику, це цілопалення, огняна жертва, пахощі любі для Господа.</span> <span class="verse"><a name="10">10</a>А якщо його жертва з дрібної худобини, з овець або з кіз на цілопалення, то нехай приведе його, безвадного самця,</span> <span class="verse"><a name="11">11</a>і заріже його на боці жертівника на північ, перед Господнім лицем. І покроплять сини Ааронові, священики, кров'ю його на жертівника навколо.</span> <span class="verse"><a name="12">12</a>І розітне його на куски його, голову його, і товщ його, а священик порозкладає їх на дровах, що на огні, який на жертівнику.</span> <span class="verse"><a name="13">13</a>А нутрощі та голінки обмиє водою. І священик принесе все це, та й спалить на жертівнику, це цілопалення, огняна жертва, пахощі любі для Господа.</span> <span class="verse"><a name="14">14</a>А якщо цілопалення його жертва для Господа з птаства, то нехай з горлиць або з голубенят принесе жертву свою.</span> <span class="verse"><a name="15">15</a>І принесе її священик до жертівника, і проб'є йому нігтем великим голову, та й спалить на жертівнику, а кров його буде вилита при стіні жертівника.</span> <span class="verse"><a name="16">16</a>І здійме його воло в пір'ї його, і кине його при жертівнику на схід на місце попелу.</span> <span class="verse"><a name="17">17</a>І роздере його між крильми його, але не відділить їх. А священик спалить його на жертівнику на дровах, що на огні, воно цілопалення, огняна жертва, пахощі любі для Господа.</span> </p></div</div></div></body></html>