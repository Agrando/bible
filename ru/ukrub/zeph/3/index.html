<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/zeph/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/zeph">Zephaniah</a> &gt <strong>Chapter 3</strong></div><p><span class="verse"><a name="1">1</a>Горе місту тому ворохобному та занечищеному, місту насильникові!</span> <span class="verse"><a name="2">2</a>Не слухається воно голосу, не приймає картання, не складає надії на Господа, до Бога свого не зближається.</span> <span class="verse"><a name="3">3</a>Його зверхники посеред нього то леви ревучі, його судді вечірні вовки, які не лишають до ранку нічого.</span> <span class="verse"><a name="4">4</a>Пророки його чванькуваті, зрадливі, його священики зневажають святиню, ламають Закона.</span> <span class="verse"><a name="5">5</a>Серед нього Господь справедливий, Він кривди не чинить, щоранку дає Своє право на соняшне світло, не бракне його, але кривдник не відає сорому.</span> <span class="verse"><a name="6">6</a>Народи Я вигубив, попустошені їхні заборола, Я вулиці їхні зруйнував, і нема перехожого, їхні міста поруйновані, так що немає й людини, немає й мешканця!</span> <span class="verse"><a name="7">7</a>Я йому говорив: Тільки будеш боятись Мене, тільки приймеш картання, і не витяте буде мешкання його, усе, що про нього Я постановив, та вони ревно псули всі чини свої!</span> <span class="verse"><a name="8">8</a>Тому то чекайте Мене, промовляє Господь, на той день, коли встану, як свідок, бо право Моє позбирати народи, згромадити царства, щоб вилити на них Свою лють, увесь жар Свого гніву, бо огнем Моїх заздрощів буде поглинута ціла земля!</span> <span class="verse"><a name="9">9</a>Бо тоді уста чисті народам Я дам, щоб усі вони кликали Ймення Господнє, щоб раменом одним послужити Йому.</span> <span class="verse"><a name="10">10</a>З другого боку річок Етіопії Моїх поклонників, Моїх розпорошених дарунком Мені принесуть.</span> <span class="verse"><a name="11">11</a>Того дня ти не будеш соромитись всіма своїми ділами, якими грішив проти Мене, бо тоді Я відкину з твоєї середини тих, хто радіє твоєю пишнотою, і ти високо більш не стоятимеш вже на святій Моїй горі.</span> <span class="verse"><a name="12">12</a>І серед тебе зоставлю убогий й нужденний народ, і будуть шукати пристановища в Іменні Господнім вони.</span> <span class="verse"><a name="13">13</a>Останок Ізраїлів кривди не буде робити, і не будуть казати неправди, і облудний язик в їхніх устах не знайдеться, бо пастися будуть вони та вилежуватись, і не буде такого, хто б їх настрашив.</span> <span class="verse"><a name="14">14</a>Співай, дочко Сіону! Втішайся, Ізраїлю! Радій та втішайся всім серцем, дочко Єрусалиму!</span> <span class="verse"><a name="15">15</a>Відкинув Господь твої присуди, усунув у кут твого ворога! Серед тебе Господь, цар Ізраїлів, уже ти не будеш боятися зла!</span> <span class="verse"><a name="16">16</a>Того дня буде сказане Єрусалимові: Не бійся! Сіонові: Нехай не опустяться руки твої!</span> <span class="verse"><a name="17">17</a>Господь, Бог твій, серед тебе, Велет спасе! Він у радості буде втішатись тобою, обновить любов Свою, зо співом втішатися буде тобою!</span> <span class="verse"><a name="18">18</a>Тих, що сумують за святами, Я позбираю, від тебе вони, тягарем над ними був сором.</span> <span class="verse"><a name="19">19</a>Ось Я вчиню зо всіма мучителями твоїми кінець того часу, і спасу кульгаве, і позбираю розігнане, і зроблю їх хвалою та йменням у цілому Краї їхнього сорому.</span> <span class="verse"><a name="20">20</a>Того часу спроваджу Я вас, і того часу Я вас позбираю, бо на ймення й на славу віддам вас поміж усіх народів землі, коли долю верну вам на ваших очах, промовляє Господь.</span> </p></div</div></div></body></html>