<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 34</strong></div><p><span class="verse"><a name="1">1</a>І було мені слово Господнє таке:</span> <span class="verse"><a name="2">2</a>Сину людський, пророкуй на Ізраїлевих пастирів, пророкуй та й скажеш до них, до тих пастирів: Так говорить Господь Бог: Горе Ізраїлевим пастирям, які пасуть самих себе! Хіба ж не отару повинні пасти пастирі?</span> <span class="verse"><a name="3">3</a>Жир ви їсте, та вовну вдягаєте, ситу вівцю ріжете, але отари не пасете!</span> <span class="verse"><a name="4">4</a>Слабих не зміцняєте, а хворої не лікуєте, і пораненої не перев'язуєте, сполошеної не вертаєте, і загинулої не шукаєте, але пануєте над ними силою та жорстокістю!</span> <span class="verse"><a name="5">5</a>І порозпорошувалися вони з браку пастиря, і стали за їжу для всякої польової звірини, і порозбігалися...</span> <span class="verse"><a name="6">6</a>Блукає отара Моя по всіх горах та по всіх високих згір'ях, і по всій широкій землі розпорошена отара Моя, і немає нікого, хто турбувався б про них, і немає нікого, хто б їх шукав!...</span> <span class="verse"><a name="7">7</a>Тому, пастирі, послухайте слова Господнього:</span> <span class="verse"><a name="8">8</a>Як живий Я, говорить Господь Бог, за те, що отара Моя полишена на здобич, і стала отара Моя за їжу для всякої польової звірини через брак пастиря, і пастирі Мої не шукають Моєї отари, а себе самих пасуть пастирі Мої, а отари Моєї не пасуть,</span> <span class="verse"><a name="9">9</a>тому, пастирі, послухайте слова Господнього:</span> <span class="verse"><a name="10">10</a>Так говорить Господь Бог: Ось Я на тих пастирів, і зажадаю з їхньої руки отари Моєї, і відірву їх від пасіння отари, і ті пастирі не будуть уже пасти самих себе, й Я врятую Свою отару з їхніх уст, і вони не будуть їм за їжу.</span> <span class="verse"><a name="11">11</a>Бо так Господь Бог промовляє: Ось Я Сам, і зажадаю отару Мою, і перегляну їх.</span> <span class="verse"><a name="12">12</a>Як пастух переглядає своє стадо того дня, коли він серед своєї розпорошеної отари, так Я перегляну отару Свою, і вирятую їх зо всіх тих місць, куди вони були розпорошені за хмарного та імлистого дня.</span> <span class="verse"><a name="13">13</a>І випроваджу їх від народів, і позбираю їх із країв, і приведу їх до їхньої землі, і буду їх пасти на Ізраїлевих горах, при річищах та по всіх оселях Краю.</span> <span class="verse"><a name="14">14</a>На пасовищі доброму пастиму їх, і на високих Ізраїлевих горах буде їхній випас, там вони будуть лежати на випасі доброму, і випасатимуть сите пасовище на Ізраїлевих горах!</span> <span class="verse"><a name="15">15</a>Я буду пасти отару Свою, і Я їх покладу на спочинок, говорить Господь Бог.</span> <span class="verse"><a name="16">16</a>Загинулу вівцю відшукаю, а сполошену поверну, а поранену перев'яжу, а хвору зміцню, а ситу та сильну погублю, буду пасти її правосуддям!</span> <span class="verse"><a name="17">17</a>А ви, отаро Моя, так говорить Господь Бог: Ось Я буду судити між вівцею й вівцею, між бараном і козлами.</span> <span class="verse"><a name="18">18</a>Чи мало вам того, що ви спасуєте хороше пасовище, а решту ваших пасовищ ви топчете своїми ногами? І воду чисту ви п'єте, а позосталу ногами своїми каламутите?</span> <span class="verse"><a name="19">19</a>І отара Моя мусить випасати потоптане вашими ногами, і пити скаламучене вашими ногами!</span> <span class="verse"><a name="20">20</a>Тому так Господь Бог промовляє до них: Ось Я Сам і розсуджу між вівцею ситою й між вівцею худою.</span> <span class="verse"><a name="21">21</a>За те, що ви боком і раменом попихаєте, і рогами вашими колете всіх слабих, аж поки не порозпорошуєте їх геть,</span> <span class="verse"><a name="22">22</a>то Я спасу отару Свою, і вона не буде вже за здобич, і Я розсуджу між вівцею та вівцею!</span> <span class="verse"><a name="23">23</a>І поставлю над ними одного пастиря, і він буде їх пасти, раба Мого Давида, він їх буде пасти, і він їм буде за пастиря!</span> <span class="verse"><a name="24">24</a>А Я, Господь, буду їм Богом, а раб Мій Давид князем серед них. Я, Господь, це сказав!</span> <span class="verse"><a name="25">25</a>І складу Я з ними заповіта миру, і прикінчу на землі злу звірину, і вони пробуватимуть в пустині безпечно, і будуть спати по лісах.</span> <span class="verse"><a name="26">26</a>І вчиню їх та довкілля Мого взгір'я благословенням, і спущу дощ в його часі, будуть це дощі благословенні.</span> <span class="verse"><a name="27">27</a>І польове дерево видасть свій плід, а земля видасть свій урожай, і будуть вони безпечні на своїй землі, і пізнають, що Я Господь, коли зламаю занози їхнього ярма, і врятую їх від руки тих, хто їх поневолив.</span> <span class="verse"><a name="28">28</a>І не будуть уже вони за здобич для народів, і звірина земна не жертиме їх, і будуть вони сидіти безпечно, і не буде нікого, хто б їх настрашив.</span> <span class="verse"><a name="29">29</a>І викохаю їм саджанця на славу, і не будуть вони вже забрані голодом із землі, і не понесуть уже ганьби народів.</span> <span class="verse"><a name="30">30</a>І пізнають вони, що Я Господь, Бог їхній, з ними, а вони народ Мій, дім Ізраїлів, говорить Господь Бог.</span> <span class="verse"><a name="31">31</a>А ви отара Моя, отара Мого випасу, ви люди, а Я Бог ваш, говорить Господь Бог.</span> </p></div</div></div></body></html>