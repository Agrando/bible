<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 19</strong></div><p><span class="verse"><a name="1">1</a>А ти пісню жалобну здійми про князів Ізраїлевих,</span> <span class="verse"><a name="2">2</a>та й скажи: Яка твоя мати левиця: Лягла поміж левів, серед левчуків вона викохала левенят!</span> <span class="verse"><a name="3">3</a>І одне із своїх левенят вона вигодувала, левчуком воно стало, і здобич ловити навчився, людину він жер!</span> <span class="verse"><a name="4">4</a>І похід розголосили народи на нього, в їхню яму він схоплений був, і його в ланцюгах до краю єгипетського відвели...</span> <span class="verse"><a name="5">5</a>Як левиця побачила, що надаремно чекає, що пропала надія її, то взяла вона знову одне із своїх левенят, і вчинила його левчуком.</span> <span class="verse"><a name="6">6</a>І ходив він між левами й став левчуком, і здобич ловити навчився, людину він жер!</span> <span class="verse"><a name="7">7</a>І він розбивав їхні палати, і руйнував їхні міста, і від голосу рику його остовпіла земля й що на ній!</span> <span class="verse"><a name="8">8</a>Та пастку на нього поставили люди знавкола з округ, і свою сітку на нього розкинули, і він схоплений був в їхню яму!</span> <span class="verse"><a name="9">9</a>І кинули в клітку його в ланцюгах, і його відвели до царя вавилонського, і в твердиню його запроторили, щоб голос його вже не чувся на горах Ізраїлевих...</span> <span class="verse"><a name="10">10</a>Твоя мати, як той виноград у винограднику, посадженому над водою, плодюча й гілляста була через води великі.</span> <span class="verse"><a name="11">11</a>І виросли пруття міцні, й надавались на берла володарів, і височів між гущавинами його зріст, і він показався в своїй висоті, у численних галузках своїх!</span> <span class="verse"><a name="12">12</a>Та була вона вирвана в лютості, об землю кинена, і вітер зо сходу зсушив її плід, поламалися й повисихали вони, а її міцний прут огонь його зжер...</span> <span class="verse"><a name="13">13</a>А тепер посадили її на пустині, у краї сухому й безвідному,</span> <span class="verse"><a name="14">14</a>і вийшов огонь із прута її вітки та й пожер її плід, і немає у неї міцного прута, берла на панування... Це пісня жалобна, і буде за пісню жалоби вона.</span> </p></div</div></div></body></html>