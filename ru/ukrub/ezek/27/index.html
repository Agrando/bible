<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 27</strong></div><p><span class="verse"><a name="1">1</a>І було мені слово Господнє таке:</span> <span class="verse"><a name="2">2</a>А ти, сину людський, здійми пісню жалобну про Тир!</span> <span class="verse"><a name="3">3</a>І скажеш до Тиру: Ти, що при входах морських пробуваєш, що торгуєш з народами на численних островах: Так говорить Господь Бог: Тире, ти сказав: я то корона краси!</span> <span class="verse"><a name="4">4</a>У серці морів границі твої; будівничі твої довершили твою красу!</span> <span class="verse"><a name="5">5</a>З кипарису з Сеніру вони збудували для тебе всі дошки подвійні, взяли кедра з Ливану, щоб щоглу зробити на тобі.</span> <span class="verse"><a name="6">6</a>З башанських дубів твої весла зробили, твій поклад зробили із кости слонової, із смереки з островів тих Кіттійських.</span> <span class="verse"><a name="7">7</a>Сорокатий з Єгипту віссон був вітрилом твоїм, щоб за прапора бути тобі; блакить та пурпура з островів Еліші стали твоїм покриттям.</span> <span class="verse"><a name="8">8</a>Мешканці Сидону й Арваду були веслярами тобі, мудреці твої, Тире, у тебе були, вони мореплавці твої.</span> <span class="verse"><a name="9">9</a>Старші із Ґевалу й його мудреці були в тебе за тих, що латали проломи твої. Всі морські кораблі й мореплавці їхні в тебе були, щоб міняти крам твій.</span> <span class="verse"><a name="10">10</a>Перс, і Луд, і Пут були в війську твоїм вояками твоїми, вішали в тебе щита та шолома, вони то давали тобі пишноту.</span> <span class="verse"><a name="11">11</a>Синове Арваду та військо твоє навколо на мурах твоїх, а Ґаммадеї на баштах твоїх пробували, щити свої вішали навколо на мурах твоїх, вони довершили окрасу твою.</span> <span class="verse"><a name="12">12</a>Таршіш був для тебе купцем через многоту багатства усякого; сріблом, залізом, циною й оливом платили вони за крам твій.</span> <span class="verse"><a name="13">13</a>Яван, Тувал та Мешех це купці твої, людську душу та мідяні речі давали вони за замінний крам твій.</span> <span class="verse"><a name="14">14</a>З дому Тоґарми давали коні, і верхівців, і мулів за крам твій.</span> <span class="verse"><a name="15">15</a>Синове Дедану твої покупці; численні острови торгували з тобою, рогами слонової кости й гебановим деревом звертали данину твою.</span> <span class="verse"><a name="16">16</a>Арам твій купець через многість виробів твоїх; рубин, пурпуру, і квітчасту тканину, і віссон, і коралі та дорогоцінний камінь давали тобі за крам твій.</span> <span class="verse"><a name="17">17</a>Юда й Ізраїлів Край це купці твої; пшеницю з Мінніту, солодощі, і мед, і оливу й бальзам давали вони за замінний крам твій.</span> <span class="verse"><a name="18">18</a>Дамаск твій купець через многість виробів твоїх, через многість багатства усякого, вином із Хелбону та білою вовною.</span> <span class="verse"><a name="19">19</a>Ведан та Яван із Уззалу давали тобі за крам залізо оброблене, бальзам та очерет, було це замінним крамом твоїм.</span> <span class="verse"><a name="20">20</a>Дедан твій купець килимками до сідел при їждженні.</span> <span class="verse"><a name="21">21</a>Арабія та всі кедарські князі покупці це твоєї руки; ягнятами, і баранами, і козлами, ними торгівля твоя.</span> <span class="verse"><a name="22">22</a>Купці Шеви й Рами покупці це твої, коштовним бальзамом, і дорогим усіляким камінням та злотом давали вони за товар твій.</span> <span class="verse"><a name="23">23</a>Харан, і Ханне, і Еден, купці Шеви, Ашшур та Кілмад це твої покупці.</span> <span class="verse"><a name="24">24</a>Це твої покупці коштовним убранням: покривалами блакитними, і квітчастими, і багатокольоровими тканими виробами, міцними шнурами пов'язаними за крам твій.</span> <span class="verse"><a name="25">25</a>Кораблі із Таршішу твої каравани, для краму твого замінного, і став ти багатим, і став дуже славним у серці морів.</span> <span class="verse"><a name="26">26</a>На воду велику тебе завели твої веслярі, і в серці морів східній вітер розіб'є тебе.</span> <span class="verse"><a name="27">27</a>Багатство твоє та крам твій, і вироби твої замінні, мореплавці твої і твої щоглярі, ті, що латають пробої твої, і ті, що міняють замінний крам твій, і всі твої вояки, які в тебе, і всі збори твої, що серед тебе, попадають в серці морів в дні упадку твого!</span> <span class="verse"><a name="28">28</a>На лемент твоїх щоглярів затремтять вали морські,</span> <span class="verse"><a name="29">29</a>і посходять з своїх кораблів усі веслярі, мореплавці, всі морські щоглярі, на землі постають.</span> <span class="verse"><a name="30">30</a>І заголосять за тебе вони тужним голосом, і кричатимуть гірко, і свої голови порохом пообсипають, у попелі будуть качатись!</span> <span class="verse"><a name="31">31</a>І зроблять собі ради тебе жалобную лисину, і себе опережуть веретами, і плакатимуть за тобою в гіркоті душі гірким голосінням....</span> <span class="verse"><a name="32">32</a>І пісню жалоби сини їхні здіймуть про тебе, і над тобою співатимуть жалібно: Хто інший, як Тир, посередині моря зруйнований?</span> <span class="verse"><a name="33">33</a>Коли припливали вироби твої із морів, насищав ти численні народи; многотою багатства твого та виробів замінних твоїх ти збагачував земських царів!</span> <span class="verse"><a name="34">34</a>Тепер же, коли ти розбитий на морі, у водних глибинах, то замінний виріб твій і всі збори твої серед тебе попадали...</span> <span class="verse"><a name="35">35</a>Над тобою стовпіють усі остров'яни, а їхні царі затремтіли від жаху, засльозилися їхні обличчя!</span> <span class="verse"><a name="36">36</a>Купці серед народів глузливо свистять над тобою, ти пострахом став, і не буде навіки тебе!...</span> </p></div</div></div></body></html>