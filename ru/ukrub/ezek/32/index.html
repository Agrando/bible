<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 32</strong></div><p><span class="verse"><a name="1">1</a>І сталося за дванадцятого року, дванадцятого місяця, третього дня місяця, було мені слово Господнє таке:</span> <span class="verse"><a name="2">2</a>Сину людський, здійми пісню жалобную на фараона, єгипетського царя, та й скажеш йому: Левчукові з народів подібний ти був, а тепер ти мов морська потвора, виприскуєш воду по ріках своїх, і скаламучуєш воду ногами своїми, болотиш ти їхні річки!</span> <span class="verse"><a name="3">3</a>Отак Господь Бог промовляє: Але сітку Свою розтягну Я на тебе через збори численних народів, і тебе Своїм неводом витягну!</span> <span class="verse"><a name="4">4</a>І викину зразу на землю тебе, і кину тебе Я на поле широке, і над тобою спочине всяке птаство небесне, і тобою насичу звірину всієї землі...</span> <span class="verse"><a name="5">5</a>І дам твоє м'ясо на гори, а трупом твоїм Я долини наповню...</span> <span class="verse"><a name="6">6</a>І землю, де пливаєш ти, аж до гір напою її кров'ю твоєю, тобою наповняться річища...</span> <span class="verse"><a name="7">7</a>А коли Я тебе погашу, то небо закрию, а зорі його позатемнюю, сонце хмарою вкрию його, а місяць не буде світити свого світла...</span> <span class="verse"><a name="8">8</a>Всі світила, що світять на небі, позатемнюю їх над тобою, і дам темноту понад краєм твоїм, говорить Господь Бог!</span> <span class="verse"><a name="9">9</a>І занепокою Я серце численних народів, коли вість рознесу про руїну твою між народами аж до країв, яких ти не знав.</span> <span class="verse"><a name="10">10</a>І остовпіють численні народи з-за тебе, а їхні царі затремтять через тебе в страху, як буду махати мечем Своїм Я перед їхнім обличчям, і тремтітиме кожен щохвилі за душу свою в дні упадку твого...</span> <span class="verse"><a name="11">11</a>Бо так Господь Бог промовляє: Меч царя вавилонського прийде на тебе!</span> <span class="verse"><a name="12">12</a>Мечами хоробрих Я порозкидаю твоє многолюдство. Усі вони насильники народів, і гордість Єгипту понищать вони, і все многолюдство його буде вигублене...</span> <span class="verse"><a name="13">13</a>І вигублю ввесь його скот при водах великих, і не буде вже їх каламутити людська нога, і копито скотини не буде вже їх каламутити.</span> <span class="verse"><a name="14">14</a>Тоді їхні води очищу, а їхні річки попроваджу, неначе оливу, говорить Господь Бог.</span> <span class="verse"><a name="15">15</a>Коли оберну Я єгипетський край на спустошення, і край опустошений буде від усього, що в нім, коли Я поб'ю всіх тих, що замешкують в ньому, то пізнають вони, що Я то Господь!...</span> <span class="verse"><a name="16">16</a>Оце пісня жалобна, і будуть жалобно співати її, дочки народів будуть співати жалобно її, про Єгипет та про все многолюдство його будуть жалобно співати її, говорить Господь Бог.</span> <span class="verse"><a name="17">17</a>І сталося за дванадцятого року, п'ятнадцятого дня місяця, було мені слово Господнє таке:</span> <span class="verse"><a name="18">18</a>Сину людський, жалобно заголоси про многолюдство Єгипту, і скинь його, його та дочок потужних народів до підземного краю із тими, хто сходить в могилу!</span> <span class="verse"><a name="19">19</a>Від кого ти став приємніший? Зійди й покладись з необрізанцями!</span> <span class="verse"><a name="20">20</a>Попадають серед пробитих мечем, меч даний на те, із ним ляжуть його всі народи...</span> <span class="verse"><a name="21">21</a>Будуть йому говорити сильніші з хоробрих з-посеред шеолу із помічниками: Посходили, полягали ці необрізанці, побиті мечем:</span> <span class="verse"><a name="22">22</a>Там Ашшур і всі збори його, навколо нього гроби його, всі побиті вони, від меча всі попадали,</span> <span class="verse"><a name="23">23</a>що були його гроби найглибше в могилі, і був його полк біля гробу його, всі побиті вони, від меча всі попадали, що ширили жах по краю живих...</span> <span class="verse"><a name="24">24</a>Там Елам та ввесь натовп його коло гробу його, всі побиті вони, від меча всі попадали, що зійшли необрізанцями до підземного краю, що ширили жах свій по краю живих, і понесли ганьбу свою з тими, хто сходить в могилу...</span> <span class="verse"><a name="25">25</a>Дали йому ложе посеред побитих зо всім многолюдством його, гроби його коло нього, всі вони необрізанці, побиті мечем, бо ширили жах свій по краю живих і понесли ганьбу свою з тими, хто сходить в могилу, посеред побитих покладений він...</span> <span class="verse"><a name="26">26</a>Там Мешех, Тувал та все многолюдство його, гроби його коло нього, всі вони необрізанці, побиті мечем, бо ширили жах свій по краю живих...</span> <span class="verse"><a name="27">27</a>І не будуть лежати із лицарями, що попадали із необрізанців, що зійшли до шеолу з військовим знаряддям своїм, і поклали свої мечі під свої голови, і їхня провина на їхніх костях, бо жах перед лицарями був у краї живих,</span> <span class="verse"><a name="28">28</a>а ти розпорошений між необрізанцями, і поляжеш із тими, хто побитий мечем...</span> <span class="verse"><a name="29">29</a>Там Едом, і царі його, і князі всі його, що при всій своїй силі були зложені з побитими мечами, вони ляжуть з необрізанцями та з тими, хто сходить в могилу...</span> <span class="verse"><a name="30">30</a>Там північні князі, всі вони й всі сидоняни, що посходили разом з побитими, хоч був жах від їхньої міці, були посоромлені, і полягали вони, необрізанці, з побитими мечем, і свою ганьбу понесли із тими, хто сходить в могилу...</span> <span class="verse"><a name="31">31</a>Фараон їх побачить, і потішиться всім многолюдством своїм, мечем побитий фараон та все його військо, говорить Господь Бог!...</span> <span class="verse"><a name="32">32</a>Бо поширю Я жах Свій на землю живих, і буде покладений серед необрізанців з побитими мечем фараон та усе многолюдство його, говорить Господь Бог!</span> </p></div</div></div></body></html>