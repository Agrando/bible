<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 7</strong></div><p><span class="verse"><a name="1">1</a>І було мені слово Господнє таке:</span> <span class="verse"><a name="2">2</a>А ти, сину людський, послухай: Отак Господь Бог промовляє до Краю Ізраїлевого: Кінець, надійшов той кінець на чотири окрайки землі!</span> <span class="verse"><a name="3">3</a>На тебе тепер цей кінець, і пошлю Я на тебе Свій гнів, і тебе розсуджу за твоїми дорогами, і на тебе складу всі гидоти твої.</span> <span class="verse"><a name="4">4</a>І око Моє над тобою не змилується, і милосердя не буду Я мати, бо дороги твої Я на тебе складу, а гидоти твої серед тебе зостануть, і пізнаєте ви, що Я то Господь!</span> <span class="verse"><a name="5">5</a>Отак Господь Бог промовляє: Ось приходить біда на біду!</span> <span class="verse"><a name="6">6</a>Приходить кінець, приходить кінець, він збудився на тебе, приходить ось він!</span> <span class="verse"><a name="7">7</a>Надійшла твоя доля для тебе, о мешканче Краю, приходить цей час, близький той день заколоту, нема на горах крику радости...</span> <span class="verse"><a name="8">8</a>Тепер лютість Свою незабаром Я виллю на тебе, і Свій гнів докінчу проти тебе, і тебе осуджу за твоїми дорогами, і на тебе складу всі гидоти твої!</span> <span class="verse"><a name="9">9</a>І око Моє над тобою не змилується, і милосердя не буду Я мати, бо дороги твої Я на тебе складу, а гидоти твої серед тебе залишаться, і пізнаєте ви, що Я Господь, що карає!</span> <span class="verse"><a name="10">10</a>Ось той день, ось приходить, доля виходить, виростає кий, розцвітає пиха,</span> <span class="verse"><a name="11">11</a>розвилося насильство для кия безбожности! Нічого із них не залишиться: ані з численности їхньої, ані з їхнього заворушення, ані з їхньої пишноти...</span> <span class="verse"><a name="12">12</a>Надходить той час, наближається день... Хто купує, нехай не радіє, а хто продає, хай не буде в жалобі, бо сунеться лютість на все многолюддя його!</span> <span class="verse"><a name="13">13</a>Бо до проданого не повернеться вже продавець, хоча б залишився при житті між живими, бо пророцтво про все многолюддя їхнє не відміниться, і ніхто беззаконням своїм не зміцнить свого життя...</span> <span class="verse"><a name="14">14</a>Засурмлять у сурму та все приготують, та не піде ніхто на війну, бо на все многолюддя його Моя лютість!</span> <span class="verse"><a name="15">15</a>На вулиці меч, моровиця ж та голод у домі, хто на полі помре від меча, з хто в місті зжере того голод та мор...</span> <span class="verse"><a name="16">16</a>І врятовані з них повтікають, і будуть на горах, немов голуби із долин, всі будуть стогнати, кожен за гріх свій...</span> <span class="verse"><a name="17">17</a>Усі руки ослабнуть, затремтять, як вода, всі коліна,</span> <span class="verse"><a name="18">18</a>і веретами попідперізуються, і покриє їх страх, і на кожнім лиці буде сором, а на всіх головах їхніх жалобна та лисина...</span> <span class="verse"><a name="19">19</a>Вони повикидають на вулицю срібло своє, і за ніщо їхнє золото стане, їхнє срібло та золото їхнє не буде могти врятувати їх у день гніву Господнього, ним не наситять своєї душі й свого нутра вони не наповнять, бо їхня провина була перешкодою!</span> <span class="verse"><a name="20">20</a>А гордість вчинили за славну оздобу свою, у ній наробили бовванів гидоти своєї й обриджень своїх, тому їм оберну Я її на нечистість,</span> <span class="verse"><a name="21">21</a>і віддам її в руку чужих на грабунок, а нечестивим землі на здобич...</span> <span class="verse"><a name="22">22</a>І обличчя Своє відверну Я від них, і вони побезчестять Мій скарб, і ввійдуть до нього насильники та й побезчестять його...</span> <span class="verse"><a name="23">23</a>Зроби ланцюга, бо земля переповнилась правом кривавим, а місто насильством наповнилось...</span> <span class="verse"><a name="24">24</a>І наведу Я найзліших із народів, і посядуть вони доми їхні, і гордість вельможних спиню, і святощі їхні побезчещені будуть!</span> <span class="verse"><a name="25">25</a>Загибіль іде, й вони будуть шукати спокою та не буде його...</span> <span class="verse"><a name="26">26</a>Прийде біда до біди, й буде звістка до звістки, і будуть шукати пророцтва в пророка, та згине Закон у священиків і рада у старших...</span> <span class="verse"><a name="27">27</a>Цар буде в жалобі, і страхом зодягнеться князь, а руки народу землі затремтять... За дорогами їхніми їм учиню, і судитиму їх їхніми судами, і пізнають, що Я то Господь!</span> </p></div</div></div></body></html>