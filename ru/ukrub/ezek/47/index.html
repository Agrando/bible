<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 47</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/47"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 47</strong></div><p><span class="verse"><a name="1">1</a>І він вернув мене до дверей храму, аж ось виходить вода з-під порога храму на схід, бо перед того храму на схід. А вода сходила здолу, з правого боку храму, з півдня від жертівника.</span> <span class="verse"><a name="2">2</a>І він випровадив мене в напрямі брами на північ, і провів мене навколо зовнішньою дорогою до зовнішньої брами, дорогою, зверненою на схід; і ось вода виприскувала з правого боку.</span> <span class="verse"><a name="3">3</a>І вийшов цей чоловік на схід, а шнур був у його руці, і він відміряв тисячу ліктів, і перепровадив мене водою, водою по кістки.</span> <span class="verse"><a name="4">4</a>І відміряв ще тисячу, і перепровадив мене водою, водою по коліна; і відміряв ще тисячу, і перепровадив мене водою по стегна.</span> <span class="verse"><a name="5">5</a>І відміряв він ще тисячу, і був потік, якого я не міг перейти, бо стала великою та вода на пливання, потік, що був неперехідний.</span> <span class="verse"><a name="6">6</a>І сказав він мені: Чи ти бачив це, сину людський? І повів мене, і вернув мене на берег цього потоку.</span> <span class="verse"><a name="7">7</a>А коли я вернувся, то ось на березі потоку дуже багато дерев з цього й з того боку.</span> <span class="verse"><a name="8">8</a>І сказав він до мене: Ця вода виходить до східньої округи, і сходить на степ, і сходить до моря, до води солоної, і вздоровиться вода.</span> <span class="verse"><a name="9">9</a>І станеться, всяка жива душа, що роїться скрізь, куди приходить той потік, буде жити, і буде дуже багато риби, бо ввійшла туди та вода, і буде вздоровлена, і буде жити все, куди пройде той потік.</span> <span class="verse"><a name="10">10</a>І станеться, стануть при ньому рибаки від Ен-Ґеді й аж до Ен-Еґлаїму; вода буде місцем розтягнення неводу, їхня риба буде за родом своїм, як риба Великого моря, дуже численна.</span> <span class="verse"><a name="11">11</a>Його ж багна та калюжі його не будуть уздоровлені, на сіль вони дані.</span> <span class="verse"><a name="12">12</a>А над потоком виросте на його березі з цього й з того боку всяке дерево їстивне; не опаде його листя, і не перестане плід його, кожного місяця буде давати первоплоди, бо вода його вона зо святині виходить, і буде плід його на їжу, а його листя на лік.</span> <span class="verse"><a name="13">13</a>Так говорить Господь Бог: Оце границя, що ви посядете собі цю землю для дванадцяти Ізраїлевих племен; Йосип матиме два уділи.</span> <span class="verse"><a name="14">14</a>І посядете її як один, так і другий, бо, прирікаючи, підняв Я був руку Свою дати її вашим батькам, і припаде цей Край вам у спадщину.</span> <span class="verse"><a name="15">15</a>А оце границя Краю: на північному кінці від Великого моря напрямець до Хетлону, як іти до Цедаду,</span> <span class="verse"><a name="16">16</a>Хамат, Берота, Сівраїм, що між границею Дамаску та між границею Хамату, середущий Хацар, що при границі Хаврану.</span> <span class="verse"><a name="17">17</a>І буде границя від моря: Хацар-Енон, границя Дамаску на північ, і границя Хамату. Це північний кінець.</span> <span class="verse"><a name="18">18</a>А східній кінець, з-між Хаврану та з-між Дамаску, і з-між Ґілеаду та з-між Ізраїлевого краю Йордан; від границі аж до східнього моря відміряєте. Це східній кінець.</span> <span class="verse"><a name="19">19</a>А південний кінець, на південь: від Тамару аж до води Мерівот-Кадешу, потоку, до Великого моря. Це південний кінець, на південь.</span> <span class="verse"><a name="20">20</a>А західній кінець Велике море, від границі аж навпроти того, де йти на Хамат. Це західній кінець.</span> <span class="verse"><a name="21">21</a>І поділите цю землю собі, Ізраїлевим племенам.</span> <span class="verse"><a name="22">22</a>І станеться, поділите її жеребком на спадок собі та чужинцям, що мешкають серед вас, що породили синів серед вас, і стануть вам, як тубільці між синами Ізраїлевими; з вами вони кинуть жеребка про спадок серед Ізраїлевих племен.</span> <span class="verse"><a name="23">23</a>І станеться, у тому племені, де мешкатиме з ним той чужинець, там дасте його спадок, говорить Господь Бог.</span> </p></div</div></div></body></html>