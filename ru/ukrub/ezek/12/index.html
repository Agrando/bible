<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 12</strong></div><p><span class="verse"><a name="1">1</a>І було мені слово Господнє таке:</span> <span class="verse"><a name="2">2</a>Сину людський, ти живеш серед дому ворохобного, вони мають очі, щоб бачити, та не бачать, мають вуха, щоб слухати, та не чують, бо вони дім ворохобний.</span> <span class="verse"><a name="3">3</a>А ти, сину людський, пороби собі речі для мандрівки, і йди на вигнання вдень на їхніх очах, і підеш на вигнання з свого місця до іншого місця на їхніх очах, може побачать вони, що вони дім ворохобности.</span> <span class="verse"><a name="4">4</a>І повиносиш свої речі, як речі для мандрівки, удень на їхніх очах, а ти вийдеш увечорі на їхніх очах, як виходять вигнанці.</span> <span class="verse"><a name="5">5</a>На їхніх очах пробий собі дірку в стіні, і повиносиш нею.</span> <span class="verse"><a name="6">6</a>На їхніх очах на рамені повиносиш, винесеш потемки, закриєш обличчя своє, і не побачиш землі, бо Я поставив тебе знаком для Ізраїлевого дому.</span> <span class="verse"><a name="7">7</a>І зробив я так, як наказано мені: речі свої я повиносив удень, а ввечорі пробив собі рукою дірку в стіні, потемки повиносив, на рамені носив на їхніх очах.</span> <span class="verse"><a name="8">8</a>А ранком було мені слово Господнє таке:</span> <span class="verse"><a name="9">9</a>Сину людський, чи ж не сказав до тебе дім Ізраїлів, дім ворохобности: Що ти робиш?</span> <span class="verse"><a name="10">10</a>Скажи до них: Так сказав Господь Бог: Це пророцтво про начальника Єрусалиму та ввесь Ізраїлів дім, що в ньому вони.</span> <span class="verse"><a name="11">11</a>Скажи: Я ваш знак. Як зробив Я, так буде зроблено їм, підуть на вигнання в полон!</span> <span class="verse"><a name="12">12</a>А той начальник, що серед них, на рамені буде нести потемки й вийде; у стіні проб'ють дірку, щоб вивести його; обличчя своє він закриє, щоб не бачити землі очима.</span> <span class="verse"><a name="13">13</a>І розтягну на нього сітку Свою, і він буде схоплений в пастку Мою, і відведу його до Вавилону, до халдейського краю, та його він не побачить, і там помре.</span> <span class="verse"><a name="14">14</a>А все, що навколо нього, його помічники та всі війська його, розпорошу на всі вітри, і витягну за ними меча...</span> <span class="verse"><a name="15">15</a>І пізнають вони, що Я Господь, коли розвію їх поміж народами та розпорошу їх по країнах!</span> <span class="verse"><a name="16">16</a>А нечисленних з них людей збережу від меча, від голоду та від зарази, щоб вони оповідали про свої гидоти серед народів, куди поприходять. І вони пізнають, що Я Господь!</span> <span class="verse"><a name="17">17</a>І було мені слово Господнє таке:</span> <span class="verse"><a name="18">18</a>Сину людський, їж свій хліб у дрижанні, а воду свою пий у тремтінні та в журбі.</span> <span class="verse"><a name="19">19</a>І скажеш до народу цього Краю: Так говорить Господь Бог на мешканців Єрусалиму, на Ізраїлеву землю: Вони хліб свій в журбі будуть їсти, а воду свою будуть пити в остовпінні, бо спустошів їхній Край від своєї повні за насилля всіх, що мешкають у ньому.</span> <span class="verse"><a name="20">20</a>І поруйнуються населені міста, а Край стане спустошенням, і пізнаєте ви, що Я Господь!</span> <span class="verse"><a name="21">21</a>І було мені слово Господнє таке:</span> <span class="verse"><a name="22">22</a>Сину людський, що це в вас за приповістка така в Ізраїлевій землі: Продовжаться дні, і зникне всіляке видіння?</span> <span class="verse"><a name="23">23</a>Тому скажи їм: Так говорить Господь Бог: Припиню Я цю приповістку, і більше не будуть її приповісткувати в Ізраїлі, але говори їм: Наблизилися оті дні й слово всякого видіння.</span> <span class="verse"><a name="24">24</a>Бо не буде вже жодного марного видіння та підлесливого чарування в Ізраїлевім домі.</span> <span class="verse"><a name="25">25</a>Бо Я, Господь, буду говорити, а яке слово говоритиму, то буде воно здійснене, не відтягнеться вже, бо за ваших днів, доме ворохобности, буду говорити слово, і його виконаю, говорить Господь Бог.</span> <span class="verse"><a name="26">26</a>І було мені слово Господнє таке:</span> <span class="verse"><a name="27">27</a>Сину людський, ось говорить Ізраїлів дім: Те видіння, яке він бачить, воно про далекі дні, і про далекі часи він пророкує.</span> <span class="verse"><a name="28">28</a>Тому їм скажи: Так говорить Господь Бог: Не відтягнуться вже всі слова Мої, яке слово говоритиму, те буде виконане, говорить Господь Бог!</span> </p></div</div></div></body></html>