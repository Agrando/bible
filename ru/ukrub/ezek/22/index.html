<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 22</strong></div><p><span class="verse"><a name="1">1</a>І було мені слово Господнє таке:</span> <span class="verse"><a name="2">2</a>А ти, сину людський, чи будеш судити, чи судитимеш ти місто крови? І завідом його про всі гидоти його,</span> <span class="verse"><a name="3">3</a>та й скажеш: Так говорить Господь Бог: Місто проливає кров у своїй середині, щоб прийшов його час, і робить божків собі, щоб занечищуватися!</span> <span class="verse"><a name="4">4</a>Кров'ю, що ти проливала, о дочко Єрусалиму, грішила ти, а божками, яких ти робила, занечистилася, і наблизила свої дні, і прийшла аж до своїх років. Тому дам тебе народам на ганьбу, і на посміховисько для всіх країв!</span> <span class="verse"><a name="5">5</a>Близькі та далекі від тебе насміхаються з тебе, нечистойменна, багатозаколотна!</span> <span class="verse"><a name="6">6</a>Ось Ізраїлеві князі, кожен за раменом своїм, були в тебе, щоб кров проливати.</span> <span class="verse"><a name="7">7</a>Батька та матір у тебе легковажать, чужинцеві роблять утиск серед тебе, сироту та вдову пригнічуть у тебе.</span> <span class="verse"><a name="8">8</a>Моїми святощами ти погорджуєш, а суботи Мої зневажаєш.</span> <span class="verse"><a name="9">9</a>У тебе є наклепники, щоб кров проливати, і на пагірках їдять у тебе, розпусту чинять серед тебе.</span> <span class="verse"><a name="10">10</a>Наготу батька в тебе відкривають, жінку, у часі її місячної нечистоти, безчестять у тебе.</span> <span class="verse"><a name="11">11</a>І один робить гидоту з жінкою свого ближнього, а той занечищує розпустою невістку свою, а той безчестить у тебе сестру свою, дочку батька свого...</span> <span class="verse"><a name="12">12</a>Підкуп беруть у тебе, щоб кров проливати, лихву та відсотка береш ти й ошукуєш утиском ближніх своїх. А Мене ти забуваєш, говорить Господь Бог...</span> <span class="verse"><a name="13">13</a>І ось сплеснув Я руками Своїми за твою кривду, яку ти робила, та за кровопролиття твої, що були в тебе.</span> <span class="verse"><a name="14">14</a>Чи встоїть твоє серце, чи будуть міцні твої руки на ті дні, що Я буду з тобою чинити? Я, Господь, говорив це й зробив!</span> <span class="verse"><a name="15">15</a>І розпорошу тебе серед народів, і розсиплю тебе по краях, і викину твою нечистість із тебе.</span> <span class="verse"><a name="16">16</a>І станеш ти збезчещеною через себе на очах народів, і пізнаєш, що Я Господь!...</span> <span class="verse"><a name="17">17</a>І було мені слово Господнє таке:</span> <span class="verse"><a name="18">18</a>Сину людський, дім Ізраїлів став мені за жужелицю; усі вони мідь, і цина, і залізо, і оливо в середині горна, жужелицею срібла сталися.</span> <span class="verse"><a name="19">19</a>Тому так говорить Господь Бог: За те, що всі ви стали жужелицею, тому ось Я позбираю вас до середині Єрусалиму.</span> <span class="verse"><a name="20">20</a>Як збирають срібло, і мідь, і залізо, і оливо, і цину до середини горна, щоб дмухати на нього огнем, щоб розтопити, так зберу у Своїм гніві та в люті Своїй, і покладу, і розтоплю вас!</span> <span class="verse"><a name="21">21</a>І позбираю вас, і дмухну на вас огнем Свого гніву, і ви будете розтоплені в середині його...</span> <span class="verse"><a name="22">22</a>Як розтоплюється срібло в середині горна, так будете розтоплені ви в середині його, і пізнаєте, що Я, Господь, вилив гнів Свій на вас!...</span> <span class="verse"><a name="23">23</a>І було мені слово Господнє таке:</span> <span class="verse"><a name="24">24</a>Сину людський, скажи до неї: Ти земля неочищена, у дні гніву дощем не политая!</span> <span class="verse"><a name="25">25</a>Змова її пророків серед нього, як ревучий лев, що здобич шматує: жеруть душу, маєток та багатство забирають, прибільшують удів її в середині її.</span> <span class="verse"><a name="26">26</a>Священики її ламають Закона Мого, і зневажають Мої святощі, не розрізняють між святим та несвятим, і не оголошують різниці між нечистим та чистим, від субіт Моїх закривають свої очі. І був Я зневажений серед них.</span> <span class="verse"><a name="27">27</a>Князі її в середині її, немов ті вовки, що здобич шматують, щоб розливати кров, щоб губити душі ради користи.</span> <span class="verse"><a name="28">28</a>А пророки її все замазують болотом, бачать марноту, і чарують собі неправдою, вони кажуть: Так говорить Господь Бог, а Господь не говорив...</span> <span class="verse"><a name="29">29</a>Народи Краю тиснуть утиском та грабують грабунком, а вбогого та бідака гноблять, а чужинця тиснуть у безправ'ї...</span> <span class="verse"><a name="30">30</a>І шукав Я між ними чоловіка, що поставив би загороду, і став би в виломі перед Моїм обличчям за цей Край, щоб Я не знищив його, та Я не знайшов!</span> <span class="verse"><a name="31">31</a>І Я вилив на них Свій гнів, огнем пересердя Свого повигублював їх, їхню дорогу Я дав на їхню голову, каже Господь Бог...</span> </p></div</div></div></body></html>