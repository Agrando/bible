<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 35</strong></div><p><span class="verse"><a name="1">1</a>І було мені слово Господнє таке:</span> <span class="verse"><a name="2">2</a>Сину людський, зверни своє обличчя до гори Сеїр, і пророкуй на неї</span> <span class="verse"><a name="3">3</a>та й скажеш їй: Так говорить Господь Бог: Ось Я на тебе, горо Сеїре, і витягну руку Свою на тебе, й оберну тебе на спустошення та на сплюндрування.</span> <span class="verse"><a name="4">4</a>Міста твої оберну на руїну, а ти будеш спустошенням, і пізнаєте ви, що Я Господь!</span> <span class="verse"><a name="5">5</a>За те, що ти маєш вічну ворожнечу, і валила Ізраїлевих синів через меча в часі їхнього нещастя, в часі загибелі кінцевої,</span> <span class="verse"><a name="6">6</a>тому як живий Я, говорить Господь Бог, на кров оберну тебе, і кров буде гнати тебе. Отож кров ти зненавиділа, то кров буде гнати тебе!</span> <span class="verse"><a name="7">7</a>Оберну Я гору Сеїр на спустошення та на сплюндрування, і витну з неї того, хто йде та вертається.</span> <span class="verse"><a name="8">8</a>І наповню його гори трупами його! Згір'я твої й долини твої та всі твої річища, побиті мечем попадають у них!</span> <span class="verse"><a name="9">9</a>На вічні руїни оберну Я тебе, а міста твої не заселяться, і пізнаєте ви, що Я Господь!</span> <span class="verse"><a name="10">10</a>За те, що ти кажеш: Два ці народи, і два ці краї будуть мої, і ми посядемо те, де Господь був,</span> <span class="verse"><a name="11">11</a>тому, як живий Я, говорить Господь Бог, зроблю Я за гнівом твоїм та за заздрістю твоєю, які ти робив із своєї ненависти до них, і вони пізнають Мене, коли буду судити тебе.</span> <span class="verse"><a name="12">12</a>І пізнаєш ти, що Я Господь, чув усі образи твої, які ти казав на Ізраїлеві гори, говорячи: Вони опустошілі, дані нам на їжу!</span> <span class="verse"><a name="13">13</a>І ви величалися проти Мене своїми устами, і збільшували проти Мене слова свої, Я це чув!</span> <span class="verse"><a name="14">14</a>Так говорить Господь Бог: Коли буде радіти вся земля, тоді вчиню її тобі спустошенням!</span> <span class="verse"><a name="15">15</a>Як радієш ти зо спадку Ізраїлевого дому через те, що опустошіло воно, так зроблю Я й тобі. Спустошенням станеш, горо Сеїре, та ввесь Едом, увесь він, і пізнають вони, що Я Господь!</span> </p></div</div></div></body></html>