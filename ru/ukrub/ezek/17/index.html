<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 17</strong></div><p><span class="verse"><a name="1">1</a>І було мені слово Господнє таке:</span> <span class="verse"><a name="2">2</a>Сину людський, загадай загадку, і склади притчу Ізраїлевому домові,</span> <span class="verse"><a name="3">3</a>та й скажи: Так говорить Господь Бог: великий орел великокрилий, з широко розгорненими крилами, повний різнокольорового пір'я, прилетів до Ливану, і взяв верховіття кедру.</span> <span class="verse"><a name="4">4</a>Чубка галузок його обірвав, і приніс його до купецького краю, у місті гандлярів поклав його.</span> <span class="verse"><a name="5">5</a>І взяв він з насіння тієї землі, і посіяв його до насінневого поля, узяв і засадив його над великими водами, немов ту вербу.</span> <span class="verse"><a name="6">6</a>І воно виросло, і стало гіллястим виноградом, низькорослим, що обертав свої галузки до нього, а його коріння були під ним. І стало воно виноградом, і вигнало віття, і пустило галузки.</span> <span class="verse"><a name="7">7</a>Та був ще один великий орел, великокрилий та густоперий. І ось той виноград витянув пожадливо своє коріння на нього, і свої галузки пустив до нього, щоб він напоїв його з грядок свого засадження.</span> <span class="verse"><a name="8">8</a>Він був посаджений на доброму полі при великих водах, щоб пустив галузки та приніс плід, щоб став пишним виноградом.</span> <span class="verse"><a name="9">9</a>Скажи: Так говорить Господь Бог: Чи поведеться йому? Чи не вирвуть коріння його, і не позривають плоду його, так що він засохне? Усе зелене галуззя його посохне, і не треба великого рамена та численного народу, щоб вирвати його з його коріння.</span> <span class="verse"><a name="10">10</a>І ось хоч він засаджений, чи поведеться йому? Чи всихаючи, не всохне він, як тільки доторкнеться його східній вітер? Він усохне на грядках, де посаджений...</span> <span class="verse"><a name="11">11</a>І було мені слово Господнє таке:</span> <span class="verse"><a name="12">12</a>Скажи ж домові ворохобному: чи ви не пізнали, що це? Скажи: Ось прийшов вавилонський цар до Єрусалиму, і взяв його царя та його князів, і відвів їх до себе до Вавилону.</span> <span class="verse"><a name="13">13</a>І взяв із царського насіння, і склав з ним умову, і ввів його в присягу, і забрав потужних землі,</span> <span class="verse"><a name="14">14</a>щоб це було царство низьке, щоб воно не підіймалося, щоб дотримувало його умову, і було їй вірним.</span> <span class="verse"><a name="15">15</a>Але той збунтувався проти нього, послав своїх послів до Єгипту, щоб дали йому коней та багато народу. Чи йому поведеться? Чи втече той, хто робить таке? А коли зламає умову, то чи врятується він?</span> <span class="verse"><a name="16">16</a>Як живий Я, говорить Господь Бог, у місці царя, який поставив його царем, той, що погордив його присягою та зламав свою умову з ним, помре в нього в Вавилоні!</span> <span class="verse"><a name="17">17</a>І фараон не поможе йому на війні великим військом та численним народом, коли насиплють вала та збудують башту, щоб вигубити багато душ.</span> <span class="verse"><a name="18">18</a>І погордив він присягою, щоб зламати умову, хоч дав був свою руку, і все те зробив, тому він не врятується.</span> <span class="verse"><a name="19">19</a>Тому так говорить Господь Бог: Як живий Я, присягу Мою, якою він погордив, та умову Мою, яку він зламав, дам це на його голову!</span> <span class="verse"><a name="20">20</a>І розтягну над ним Свою сітку, і буде він схоплений в пастку Мою, і спроваджу його до Вавилону, і розсуджуся з ним там за його спроневірення, яке він спроневірив проти Мене.</span> <span class="verse"><a name="21">21</a>І всі втікачі його з усіх його полків попадають від меча, а позосталі будуть розпорошені на всі вітри. І пізнаєте ви, що Я, Господь, говорив!</span> <span class="verse"><a name="22">22</a>Так говорить Господь Бог: І візьму Я з верховіття високого кедру, і дам до землі. З чубка галузок його вирву тендітну, і Сам посаджу на високій та стрімкій горі.</span> <span class="verse"><a name="23">23</a>На високій горі Ізраїлевій посаджу її, і вона випустить галузку й принесе плід, і стане сильною кедриною. І буде пробувати під ними усяке птаство, усяке крилате буде перебувати в тіні його галузок.</span> <span class="verse"><a name="24">24</a>І пізнають усі польові дерева, що Я, Господь, понизив високе дерево, повищив дерево низьке, висушив дерево зелене, і дав розцвістися дереву сухому. Я, Господь, говорив і вчинив!</span> </p></div</div></div></body></html>