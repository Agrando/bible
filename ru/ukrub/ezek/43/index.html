<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 43</strong></div><p><span class="verse"><a name="1">1</a>І попровадив мене до брами, до брами, що звернена в напрямі сходу.</span> <span class="verse"><a name="2">2</a>І ось слава Ізраїлевого Бога йшла в напрямі від сходу, а голос Його був, як шум великої води, а земля засвітилася від слави Його!</span> <span class="verse"><a name="3">3</a>І вид був такий же, як я бачив: як те видиво, що я бачив, коли я приходив руйнувати місто, і види були, як той вид, що я бачив при річці Кевар. І впав я на обличчя своє!</span> <span class="verse"><a name="4">4</a>І слава Господня ввійшла в храм у напрямі брами, що перед її в напрямі сходу!</span> <span class="verse"><a name="5">5</a>І підняв мене Дух, і впровадив мене до внутрішнього подвір'я, і ось слава Господня наповнила храм!</span> <span class="verse"><a name="6">6</a>І почув я Промовляючого до мене з храму, а той муж стояв при мені.</span> <span class="verse"><a name="7">7</a>І сказав Він мені: Сину людський, це місце престолу Мого, і місце стіп Моїх ніг, де Я буду перебувати навіки посеред Ізраїлевих синів, не занечистить уже Ізраїлів дім святе Ім'я Моє, вони та їхні царі розпустою своєю та трупами їхніх царів при їхньому вмиранні!</span> <span class="verse"><a name="8">8</a>Вони ставили свого порога при Моєму порозі, і свої одвірки при одвірках Моїх, так що тільки стіна була між Мною та між ними, і вони занечистили святе Ім'я Моє своїми гидотами, яких наробили, і Я вигубив їх у Своїм гніві...</span> <span class="verse"><a name="9">9</a>Тепер нехай вони віддалять від Мене розпусту свою та трупи своїх царів, і Я буду пробувати між ними навіки.</span> <span class="verse"><a name="10">10</a>Ти, сину людський, об'яви Ізраїлевому домові про цей храм, і вони посоромляться від своїх провин, і зміряють міру.</span> <span class="verse"><a name="11">11</a>А якщо вони засоромляться від усього, чого наробили, то виясни їм вигляд храму, і план його, і виходи його та його входи, і всі устави його, і всі начерки його, і всі закони його, і напиши це на очах їх, і нехай вони стережуть усякий начерк його, і всі устави його, і нехай вони роблять їх!</span> <span class="verse"><a name="12">12</a>Оце закон храму: на вершині гори вся границя його кругом навколо має бути Святеє Святих. Ось це закон храму.</span> <span class="verse"><a name="13">13</a>А оце міри жертівника ліктями, лікоть це лікоть та долоня. І основа жертівника лікоть, і лікоть завширшки, а його границя до його краю навколо одна п'ядь, і це задня сторона жертівника.</span> <span class="verse"><a name="14">14</a>А від основи на землі аж до долішнього обкладу жертівника два лікті, а завширшки один лікоть, а від малого відступу жертівника аж до великого чотири лікті, а завширшки лікоть.</span> <span class="verse"><a name="15">15</a>А жертівник чотири лікті високий, а від жертівника й вище чотири роги.</span> <span class="verse"><a name="16">16</a>А огнище дванадцять ліктів завдовжки на дванадцять завширшки, чотирикутнє при чотирьох своїх боках.</span> <span class="verse"><a name="17">17</a>А долішній обклад чотирнадцять ліктів завдовжки на чотирнадцять завширшки при чотирьох боках її, а границя навколо нього півліктя, а основа його лікоть навколо, а сходи його звернені на схід.</span> <span class="verse"><a name="18">18</a>І сказав Він мені: Сину людський, так говорить Господь Бог: Оце устави жертівника на день, коли він буде зроблений, щоб приносити на ньому цілопалення, і кропити на нього кров.</span> <span class="verse"><a name="19">19</a>І даси священикам-Левитам, що вони з Садокового насіння, що наближуються до Мене, говорить Господь Бог, щоб служили Мені, молодого бика з великої худоби на жертву за гріх.</span> <span class="verse"><a name="20">20</a>І візьмеш з його крови, і покропи на чотири його роги й до чотирьох кутів оправи та до границі навколо, і очисти його та освяти його.</span> <span class="verse"><a name="21">21</a>І візьмеш бика тієї жертви за гріх, і спалять його на означеному місці храму назовні святині.</span> <span class="verse"><a name="22">22</a>А другого дня принесеш у жертву козла безвадного на жертву за гріх, і очистять жертівника, як очистили биком.</span> <span class="verse"><a name="23">23</a>А коли покінчиш очищати, принесеш у жертву молодого бика з великої худоби, безвадного, і безвадного барана з отари.</span> <span class="verse"><a name="24">24</a>І приведи їх перед Господнє лице, і кинуть священики на них сіль, і принесуть їх цілопаленням для Господа.</span> <span class="verse"><a name="25">25</a>Сім день будеш приготовляти козла жертви за гріх на кожен день, і молодого бика з великої худоби, і барана з отари, безвадних приготовлять.</span> <span class="verse"><a name="26">26</a>Сім день будуть очищати того жертівника, і очистять його, і освятять його.</span> <span class="verse"><a name="27">27</a>І скінчаться ті дні, і станеться, восьмого дня й далі приготовлять священики на жертівнику ваші цілопалення та ваші жертви мирні, і вподобаю Собі вас, говорить Господь Бог!</span> </p></div</div></div></body></html>