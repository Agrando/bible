<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 41</strong></div><p><span class="verse"><a name="1">1</a>І впровадив мене до храму, і він зміряв стовпи, шість ліктів завширшки звідси, і шість ліктів завширшки звідти, ширина скинії.</span> <span class="verse"><a name="2">2</a>А ширина входу десять ліктів, а боки входу п'ять ліктів звідси й п'ять ліктів звідти; і зміряв довжину його сорок ліктів, а завширшки двадцять ліктів.</span> <span class="verse"><a name="3">3</a>І ввійшов він до середини, і зміряв входового стовпа два лікті, а вхід шість ліктів, а ширина входу сім ліктів.</span> <span class="verse"><a name="4">4</a>І зміряв довжину його двадцять ліктів, а завширшки двадцять ліктів на переді храму. І сказав він мені: Це Святеє Святих!</span> <span class="verse"><a name="5">5</a>І зміряв він стіну храму шість ліктів, а ширина бічної кімнати чотири лікті кругом навколо храму.</span> <span class="verse"><a name="6">6</a>А кімнати бічні, кімната при кімнаті, тридцять в трьох поверхах, і входили в стіну, що храм мав для бічних кімнат навколо кругом, щоб держалися, і не держалися в стіні того храму.</span> <span class="verse"><a name="7">7</a>І він ставав ширший, і обертався все більше вгору до бічних кімнат, бо той храм був обернений більше вгору, кругом навколо храму, тому храм був ширший вгору, і так долішній поверх входить на горішній через середній.</span> <span class="verse"><a name="8">8</a>І бачив я вишину храму навколо, підвалини бічних кімнат повна палиця, шість ліктів.</span> <span class="verse"><a name="9">9</a>Ширина стіни, що в бічній кімнаті назовні, п'ять ліктів, а вільне місце між бічними кімнатами, що належить до храму.</span> <span class="verse"><a name="10">10</a>І поміж коморами завширшки двадцять ліктів кругом навколо храму.</span> <span class="verse"><a name="11">11</a>А вхід з бічної кімнати до вільного місця вхід один у напрямі на північ, і вхід один на південь, а ширина вільного місця п'ять ліктів кругом навколо.</span> <span class="verse"><a name="12">12</a>А будівля, що перед відгородженим майданом у напрямі на захід, завширшки сімдесят ліктів, а стіна будівлі п'ять ліктів, ширина кругом навколо, а довжина її дев'ятдесят ліктів.</span> <span class="verse"><a name="13">13</a>І він зміряв той храм, завдовжки сто ліктів, а відгороджений майдан і будівля та стіни її, завдовжки сто ліктів.</span> <span class="verse"><a name="14">14</a>А ширина передньої частини храму та відгородженого майдану на схід сто ліктів.</span> <span class="verse"><a name="15">15</a>І зміряв він довжину будівлі до переду відгородженого майдану, що позад неї, ґалерія звідси й звідти, сто ліктів, і так внутрішній храм і сінечки подвір'я.</span> <span class="verse"><a name="16">16</a>Пороги та вікна, широкі знадвору, і вузькі всередині, ґалерія навколо них трьох, навпроти порогу дерев'яний обклад навколо й земля до вікон, а вікна зачинені.</span> <span class="verse"><a name="17">17</a>Усе понад входом і аж до внутрішнього храму, і назовні при кожній стіні кругом навколо, у внутрішньому й у зовнішньому, вирізьблене,</span> <span class="verse"><a name="18">18</a>і було зроблене херувимами та пальмами, і пальма була між херувимом та херувимом, два обличчя в херувима.</span> <span class="verse"><a name="19">19</a>І людське обличчя мали пальми звідси, а обличчя левчука мали пальми звідти, пороблені при всьому домі навколо.</span> <span class="verse"><a name="20">20</a>Від землі аж понад вхід пороблені херувими та пальми на стіні храму.</span> <span class="verse"><a name="21">21</a>Храм мав чотирикутні одвірки, а перед святині мав такий самий вигляд.</span> <span class="verse"><a name="22">22</a>Жертівник був із дерева, три лікті високий, а довжина його два лікті, а в нього його кути й підніжжя його та стіни його дерево. І сказав він мені: Це той стіл, що перед Господнім лицем!</span> <span class="verse"><a name="23">23</a>А в храмі та в святині було двоє дверей.</span> <span class="verse"><a name="24">24</a>І в тих дверях було по дві дошці, обидві дошки оберталися, дві в одних дверях, і дві в інших дверях.</span> <span class="verse"><a name="25">25</a>І були зроблені на них, на дверях храму, херувими та пальми, як пороблені були в стінах, а дерев'яний ґанок при переді сіней назовні.</span> <span class="verse"><a name="26">26</a>І вікна, широкі знадвору й вузькі всередині, і пальми звідси та звідти при боках сіней, і такі бічні кімнати храму та стріхи.</span> </p></div</div></div></body></html>