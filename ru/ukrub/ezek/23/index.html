<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 23</strong></div><p><span class="verse"><a name="1">1</a>І було мені слово Господнє таке:</span> <span class="verse"><a name="2">2</a>Сину людський, були собі дві жінки, дочки однієї матері.</span> <span class="verse"><a name="3">3</a>І чинили вони в Єгипті розпусту, у своїй молодості чинили розпусту, там почавлені їхні груди, там замацані їхні перса дівочі.</span> <span class="verse"><a name="4">4</a>А їхні імена: Огола старша та Оголива сестра її. І стали вони Мої, і породили синів та дочок. А їхні імена: Самарія Огола, а Єрусалим Оголива.</span> <span class="verse"><a name="5">5</a>І стала розпусною Огола, бувши Моєю, і кохалася з своїми коханцями, з асиріянами, хто був їй близький,</span> <span class="verse"><a name="6">6</a>що їхнє убрання блакить, намісники та заступники вони, усі вони юнаки вродливі, вершники, що гарцюють на конях.</span> <span class="verse"><a name="7">7</a>І дала вона свою розпусту їм, що всі вони добірні Ашшурові сини, і всіма, яких кохала, і всіма своїми божками була вона занечищена.</span> <span class="verse"><a name="8">8</a>Та не відкидала вона своєї розпусти й від єгиптян, бо вони лежали з нею в її молодості, і вони стискали дівочі її перса, і виливали свою розпусту на неї...</span> <span class="verse"><a name="9">9</a>Тому й дав Я її в руку її коханків, у руку Ашшурових синів, що з ними кохалась вона.</span> <span class="verse"><a name="10">10</a>Вони відкрили її наготу, позабирали синів її та дочок її, а її забили мечем... І стала вона неславним ім'ям для жінок, і присуди зробили на ній.</span> <span class="verse"><a name="11">11</a>А сестра її Оголива бачила це, але вчинила любов свою гіршою від неї, а розпусту свою більшою від розпусти своєї сестри.</span> <span class="verse"><a name="12">12</a>Вона кохалася з синами Ашшуровими, з близькими їй намісниками та заступниками, досконало зодягненими, з верхівцями, що гарцюють на конях, усі вони юнаки вродливі.</span> <span class="verse"><a name="13">13</a>І побачив Я, що вона обезчещена, що дорога одна їм обом.</span> <span class="verse"><a name="14">14</a>Та вона ще додала до розпусти своєї, бо коли побачила мужів, вирізьблених на стіні, зображення халдеїв, креслених і запущених червонилом,</span> <span class="verse"><a name="15">15</a>підперезаних поясом по стегнах своїх, вони з опадаючим завоєм на голові їхній, усі вони на вигляд військові старшини, подоба синів вавилонських, Халдея край народження їхнього,</span> <span class="verse"><a name="16">16</a>то пожадала вона їх через сам погляд очей своїх, і послала посланців по них, до Халдеї.</span> <span class="verse"><a name="17">17</a>І прийшли до неї сини Вавилону на ложе любовне, і занечистили її своєю розпустою, і вона занечистилася ними, і відвернулася душа її від них...</span> <span class="verse"><a name="18">18</a>І відкрила вона розпусту свою, і відкрила свою наготу, тому відвернулася душа Моя від неї, як відвернулася душа Моя від її сестри.</span> <span class="verse"><a name="19">19</a>І побільшила вона розпусту свою на згадку днів своєї молодости, коли чинила розпусту в єгипетському краї.</span> <span class="verse"><a name="20">20</a>І жадала вона собі на коханців тих, що їхня плоть плоть ослина, а їхня похіть похіть жеребця.</span> <span class="verse"><a name="21">21</a>І згадала ти розпусту своєї молодости, коли єгиптяни стискали груди твої ради перс твоєї молодости.</span> <span class="verse"><a name="22">22</a>Тому, Оголиво, так говорить Господь Бог: Ось Я збуджу коханців твоїх на тебе, що від них відвернулася душа твоя, і спроваджу їх на тебе з довкілля,</span> <span class="verse"><a name="23">23</a>синів Вавилону, і всіх халдеїв, Пекод, і Шоа, і Коа, і всіх синів Ашшурових з ними, уродливі то юнаки, усі вони начальники та заступники, військові старшини та славні, усі вони гарцюють на конях.</span> <span class="verse"><a name="24">24</a>І прийдуть на тебе з півночі, з колесницями та з колесами, та зо збором народів; щита великого й щита малого та шоломи покладуть проти тебе навколо. І дам їм право, і вони засудять тебе за своїми правами.</span> <span class="verse"><a name="25">25</a>І зверну Я лютість Свою на тебе, і вони зроблять з тобою в гніві: пообтинають носа твого та вуха твої, а що полишиться в тебе, від меча упаде. Вони позабирають синів твоїх та дочок твоїх, а що залишиться в тебе, буде пожерте огнем...</span> <span class="verse"><a name="26">26</a>І постягають із тебе шати твої, і позабирають речі пишноти твоєї.</span> <span class="verse"><a name="27">27</a>І спиню Я розпусту твою в тебе, і розпусту твою з єгипетського краю, і ти не зведеш очей своїх на них, а про Єгипта вже не згадаєш.</span> <span class="verse"><a name="28">28</a>Бо так говорить Господь Бог: Ось Я даю тебе в руку того, кого ти зненавиділа, у руку тих, що від них відвернулася душа твоя.</span> <span class="verse"><a name="29">29</a>І зроблять з тобою в ненависті, і візьмуть здобуток твій, і поставлять тебе нагою та голою, і буде відкрита нагота перелюбу твого, і розпуста твоя та твій блуд...</span> <span class="verse"><a name="30">30</a>Будуть робити це тобі за твоє ходіння в розпусті з народами, за те, що ти збезчестилась їхніми божками.</span> <span class="verse"><a name="31">31</a>Дорогою своєї сестри ти ходила, тому дам її келіха в твою руку.</span> <span class="verse"><a name="32">32</a>Так говорить Господь Бог: Келіха своєї сестри ти вип'єш, глибокого та широкого; станеш за жарт та за посміховисько, це багатомісткий келіх.</span> <span class="verse"><a name="33">33</a>П'янством та смутком будеш наповнена, буде це келіх спустошення й розруху, келіх твоєї сестри Самарії.</span> <span class="verse"><a name="34">34</a>І ти вип'єш його, і витягнеш усе, а череп'я його порозбиваєш, і перса свої порозриваєш, бо це Я говорив, каже Господь Бог.</span> <span class="verse"><a name="35">35</a>Тому так говорить Господь Бог: Через те, що ти забула Мене, і кинула мене за спину свою, то й ти носи розпусту свою та свій блуд!</span> <span class="verse"><a name="36">36</a>І сказав Господь до мене: Сину людський, чи будеш судити Оголу та Оголиву? То викажи їм їхні гидоти!</span> <span class="verse"><a name="37">37</a>Бо вони перелюб чинили, і кров на їхніх руках, і з божками своїми перелюб чинили, і також синів своїх, яких породили Мені, перепроваджували через огонь для них на їжу...</span> <span class="verse"><a name="38">38</a>Ще оце чинили Мені: Занечистили святиню Мою того дня, і суботи Мої зневажили.</span> <span class="verse"><a name="39">39</a>А коли вони різали синів своїх для своїх божків, то приходили до Моєї святині того дня, щоб збезчестити її, і оце так робили вони в середині Мого дому...</span> <span class="verse"><a name="40">40</a>А що більше, посилали до мужів, що здалека приходять, що до них був посланий посланець, і ось поприходили ті, що для них ти вмилася, нафарбувала блакитом очі свої й оздобою приоздобилася.</span> <span class="verse"><a name="41">41</a>І сіла ти на дорогоцінному ліжку, а перед ним накритий стіл, і поклала на ньому кадило Моє та оливу Мою.</span> <span class="verse"><a name="42">42</a>І голос заспокоєної товпи лунав при ньому, і до мужів тієї товпи спроваджували ще п'яних з пустині, і давали нараменники на їхні руки та пишні корони на їхні голови.</span> <span class="verse"><a name="43">43</a>І сказав Я до тієї, що в'янула від перелюбу: Буде тепер вона ще далі чинити розпусту?</span> <span class="verse"><a name="44">44</a>І прийшли до неї, як приходять до блудниці, так приходили до Оголи та Оголиви, розпусних жінок.</span> <span class="verse"><a name="45">45</a>А люди справедливі вони розсудять їх правом про тих, що чинять перелюб, та правом про тих, що кров проливають, бо вони чинять перелюб, і кров на їхніх руках.</span> <span class="verse"><a name="46">46</a>Бо так говорить Господь Бог: Скликати б на них збори, і дати їх на страх та на здобич!</span> <span class="verse"><a name="47">47</a>І збори закидають їх камінням, і порозсікають їх своїми мечами, синів їхніх та їхніх дочок повбивають, а їхні доми попалять огнем...</span> <span class="verse"><a name="48">48</a>І спиню Я розпусту в Краю, і буде наука всім жінкам, і вони не будуть робити такого, як ваша розпуста!</span> <span class="verse"><a name="49">49</a>І покладуть вони вашу розпусту на вас, і ви будете носити гріхи ваших божків. І ви пізнаєте, що Я Господь Бог!</span> </p></div</div></div></body></html>