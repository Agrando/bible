<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 30</strong></div><p><span class="verse"><a name="1">1</a>І було мені слово Господнє таке:</span> <span class="verse"><a name="2">2</a>Сину людський, пророкуй, і скажеш: Так говорить Господь Бог: Голосіть Ой! цього дня!</span> <span class="verse"><a name="3">3</a>Бо близький день, і близький день Господній, день хмарний, настає час народів!</span> <span class="verse"><a name="4">4</a>І прийде меч на Єгипет, і буде тремтіння в Етіопії, коли будуть падати забиті в Єгипті, і заберуть багатство його, і будуть розбиті основи його.</span> <span class="verse"><a name="5">5</a>Куш, і Пут, і Луд, і ввесь помішаний народ, і Кув, і сини землі заповіту попадають з ними від меча.</span> <span class="verse"><a name="6">6</a>Так говорить Господь: І попадають підпори Єгипту, і так упаде гординя сили його, від Міґдолу аж до Севене, від меча попадають у ньому, говорить Господь Бог.</span> <span class="verse"><a name="7">7</a>І буде він спустошений серед попустошених країв, а міста його будуть серед міст поруйнованих.</span> <span class="verse"><a name="8">8</a>І пізнають вони, що Я Господь, коли Я дам огонь на Єгипет, і будуть поторощені всі, хто йому помагає.</span> <span class="verse"><a name="9">9</a>Того дня повиходять посланці з-перед Мого лиця на кораблях, щоб налякати безпечну Етіопію, і буде через них жах, як у день Єгипту, бо це ось надходить!</span> <span class="verse"><a name="10">10</a>Так говорить Господь Бог: І Я зроблю кінець єгипетському многолюдству рукою Навуходоносора, вавилонського царя.</span> <span class="verse"><a name="11">11</a>Він та народ його з ним, насильники людів, будуть спроваджені знищити землю, і вони повитягують мечі свої на Єгипет, і наповнять край побитими!</span> <span class="verse"><a name="12">12</a>І оберну Я річки на суходіл, і передам землю в руку злочинців, і спустошу край та все, що в ньому, рукою чужих. Я, Господь, це сказав!</span> <span class="verse"><a name="13">13</a>Так говорить Господь Бог: І повигублюю божків, і зроблю кінець бовванам з Нофу, і не буде вже князів в єгипетському краї, і дам пострах на єгипетську землю.</span> <span class="verse"><a name="14">14</a>І Патрос спустошу, і дам огонь у Цоан, і буду виконувати присуди в Но.</span> <span class="verse"><a name="15">15</a>І виллю Я гнів Свій на Сіна, твердиню єгипетську, і витну многолюдство Но.</span> <span class="verse"><a name="16">16</a>І пошлю Я огонь на Єгипет, сильно буде корчитись Сін, а Но буде проламаний, а на Ноф нападуть вороги вдень.</span> <span class="verse"><a name="17">17</a>Юнаки Авену та Пі-Весету попадають від меча, а інші підуть у полон.</span> <span class="verse"><a name="18">18</a>А в Тахпанхесі потемніє день, коли Я ламатиму там єгипетські ярма, і скінчиться в ньому пиха сили його. Самого його хмара закриє, а його дочки підуть у полон...</span> <span class="verse"><a name="19">19</a>І буду виконувати присуди над Єгиптом, і вони пізнають, що Я Господь!</span> <span class="verse"><a name="20">20</a>І сталося, за одинадцятого року, першого місяця, сьомого дня місяця, було мені слово Господнє таке:</span> <span class="verse"><a name="21">21</a>Сину людський, Я зламав рамено фараона, єгипетського царя, і ось воно не буде перев'язане, щоб дати ліки, щоб покласти пов'язку, щоб обвинути його, і щоб зміцнити його вхопитися за меча.</span> <span class="verse"><a name="22">22</a>Тому так говорить Господь Бог: Ось Я на фараона, єгипетського царя, і поламаю рамена його, те дуже та те зламане, і викину меча з його руки.</span> <span class="verse"><a name="23">23</a>І розпорошу Єгипет серед народів, і порозсипаю їх по краях.</span> <span class="verse"><a name="24">24</a>І зміцню рамена вавилонського царя, і дам меча Свого в його руку, і зламаю Я фараонові рамена, і він буде стогнати стогоном проколеного перед ним.</span> <span class="verse"><a name="25">25</a>І зміцню Я рамена вавилонського царя, а фараонові рамена опадуть. І пізнають вони, що Я Господь, коли Я дам Свого меча в руку вавилонського царя, і простягну його на єгипетську землю.</span> <span class="verse"><a name="26">26</a>І розпорошу Єгипет серед народів, і порозсипаю їх по краях. І пізнають вони, що Я Господь!</span> </p></div</div></div></body></html>