<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 2</strong></div><p><span class="verse"><a name="1">1</a>І сказав Він до мене: Сину людський, зведися на ноги свої, і Я буду говорити з тобою!</span> <span class="verse"><a name="2">2</a>І ввійшов в мене дух, коли Він говорив до мене, і звів мене на мої ноги, і я чув Того, Хто говорив до мене.</span> <span class="verse"><a name="3">3</a>І сказав Він до мене: Сину людський, Я посилаю тебе до Ізраїлевих синів, до людей бунтівників, що бунтуються проти Мене. Вони та їхні батьки відпали від Мене аж до цього дня!</span> <span class="verse"><a name="4">4</a>А ці сини, що Я посилаю тебе до них, зухвалого обличчя та твердого серця. І ти скажеш до них: Так говорить Господь Бог!</span> <span class="verse"><a name="5">5</a>А вони чи послухаються, чи занехають, бо вони дім ворохобний, то пізнають, що пророк був серед них.</span> <span class="verse"><a name="6">6</a>А ти, сину людський, не бійся їх, і не бійся їхніх слів, хоч вони для тебе будяччя та тернина, і ти сидиш між скорпіонами. Слів їхніх не бійся, а їхнього вигляду не лякайся, бо вони дім ворохобний.</span> <span class="verse"><a name="7">7</a>І будеш говорити до них Мої слова, чи вони послухаються, чи занехають, бо вони ворохобні.</span> <span class="verse"><a name="8">8</a>А ти, сину людський, послухай, що кажу Я тобі: Не будь ворохобний, як цей дім ворохобности, відкрий свої уста та з'їж, що Я тобі дам.</span> <span class="verse"><a name="9">9</a>І побачив я, аж ось до мене простягнена рука, а в ній звій книжковий.</span> <span class="verse"><a name="10">10</a>І Він розгорнув його перед моїм обличчям, а він пописаний спереду та ззаду. І було на ньому написано пісні плачу, стогін та горе...</span> </p></div</div></div></body></html>