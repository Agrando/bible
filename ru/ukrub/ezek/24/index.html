<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 24</strong></div><p><span class="verse"><a name="1">1</a>А за дев'ятого року, десятого місяця, десятого дня місяця було мені слово Господнє таке:</span> <span class="verse"><a name="2">2</a>Сину людський, напиши собі ім'я цього дня, цього самого дня, бо вавилонський цар саме цього дня наступив на Єрусалим.</span> <span class="verse"><a name="3">3</a>І розкажи притчу на дім ворохобности, та й скажеш їм: Так говорить Господь Бог: Пристав ти котла, пристав та й налий води в нього.</span> <span class="verse"><a name="4">4</a>Повкладай його кусні до нього, усякий добрий кусок, стегно та лопатку, наповни кістками добірними.</span> <span class="verse"><a name="5">5</a>Візьми добірніше з отари, розклади під ним дрова, звари його кусні, і щоб у ньому зварилися кості його.</span> <span class="verse"><a name="6">6</a>Тому так Господь Бог промовляє: Горе місту цьому душогубному, котлові, що іржа його в ньому, і що його іржа не сходить із нього! Кусок за куском повитягуй це з нього; на нього нехай не впаде жеребок!</span> <span class="verse"><a name="7">7</a>Кров бо його серед нього, він на голу скелю її помістив, не вилив на землю її, щоб порохом вкрити її.</span> <span class="verse"><a name="8">8</a>Щоб лютість підійняти, щоб помститися, Я дам його кров на голу скелю, щоб вона непокрита була.</span> <span class="verse"><a name="9">9</a>Тому так Господь Бог промовляє: Горе місту цьому душогубному, збільшу огнище й Я!</span> <span class="verse"><a name="10">10</a>Підклади дров, розпали цей огонь, довари м'ясо, і вилий росіл, а кості хай спалені будуть.</span> <span class="verse"><a name="11">11</a>І постав його порожнім на вугілля його, щоб він розігрівся, і щоб мідь його розпалилась, і щоб розтопилась у ньому нечистість його, щоб іржа його зникла.</span> <span class="verse"><a name="12">12</a>Увесь труд надармо пішов, і не зійшла з нього його велика іржа, в огонь його з його іржею!</span> <span class="verse"><a name="13">13</a>У твоїй нечистоті є розпуста. За те, що Я чистив тебе, але чистим не став ти, ти з своєї нечистости вже не відчистишся, аж поки Я не заспокою Свою лютість на тобі.</span> <span class="verse"><a name="14">14</a>Я, Господь, це казав, і надійде воно! І зроблю, не звільню, і не змилуюся, за твоїми дорогами та за твоїми ділами засудять тебе, це Господь Бог промовляє!</span> <span class="verse"><a name="15">15</a>І було мені слово Господнє таке:</span> <span class="verse"><a name="16">16</a>Сину людський, ось Я візьму від тебе несподіваним ударом утіху очей твоїх, а ти не голоси й не плач, і нехай не виступить сльоза твоя.</span> <span class="verse"><a name="17">17</a>Стогни собі тихо, жалоби по померлих не роби, прикрасу голови своєї обвий на себе, а взуття своє взуй на ноги свої, і не закривай вусів, і не їж жалобного хліба.</span> <span class="verse"><a name="18">18</a>І говорив я до народу рано, а ввечері померла мені жінка... І зробив я рано, як наказано мені.</span> <span class="verse"><a name="19">19</a>І сказав мені той народ: Чи не розповіси нам, що це нам таке, що ти робиш?</span> <span class="verse"><a name="20">20</a>І я їм сказав: Було мені слово Господнє таке:</span> <span class="verse"><a name="21">21</a>Скажи Ізраїлевому дому: Так говорить Господь Бог: Ось Я збезчещу святиню Мою, опору вашої сили, утіху ваших очей та любе вашій душі. А ваші сини та ваші дочки, що ви покинули їх, попадають від меча...</span> <span class="verse"><a name="22">22</a>І ви зробите, як зробив я: вусів не закриєте, і хліба жалобного не будете їсти...</span> <span class="verse"><a name="23">23</a>А прикраси ваші будуть на ваших головах, і взуття ваше на ваших ногах, не будете голосити, і не будете плакати, а будете сохнути через свої гріхи, і будете стогнати один до одного...</span> <span class="verse"><a name="24">24</a>І стане Єзекіїль вам за знака: усе, що робив він, будете робити і ви. І коли те прийде, то пізнаєте ви, що Я Господь Бог.</span> <span class="verse"><a name="25">25</a>А ти, сину людський, того дня, коли візьму від них їхню силу, радість пишноти їхньої, утіху очей їхніх, прагнення їхньої душі, їхніх синів та дочок їхніх,</span> <span class="verse"><a name="26">26</a>того дня прийде до тебе врятований, щоб сповістити про це в твої вуха.</span> <span class="verse"><a name="27">27</a>Цього дня відкриються твої уста разом з цим урятованим, і будеш говорити, і не будеш уже німий, і станеш для них знаком. І пізнають, що Я Господь!</span> </p></div</div></div></body></html>