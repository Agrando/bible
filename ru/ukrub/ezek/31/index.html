<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 31</strong></div><p><span class="verse"><a name="1">1</a>І сталося за одинадцятого року, третього місяця, першого дня місяця, було мені слово Господнє таке:</span> <span class="verse"><a name="2">2</a>Сину людський, скажи фараонові, цареві єгипетському, та до його многолюдства: До кого ти вподоблюєшся в своїй величі?</span> <span class="verse"><a name="3">3</a>Ось Ашшур, кедр на Ливані, з прекрасними галузками, з тінистою гущавиною, і високорослий, і аж між хмарами буде верховіття його.</span> <span class="verse"><a name="4">4</a>Води його виховали, безодня його викохала, він річки свої попровадив навколо свого насадження, а канали свої посилав до всіх дерев польових.</span> <span class="verse"><a name="5">5</a>Тому його зріст став вищий від усіх польових дерев, і помножилися галузки його, і від великої води його віття повидовжувалось, коли вигнався він.</span> <span class="verse"><a name="6">6</a>В його віттях кублилося все птаство небесне, а під його галузками родилася всяка польова звірина, а в його тіні сиділи всі численні народи.</span> <span class="verse"><a name="7">7</a>І був він уродливий висотою свого зросту, довготою галузок своїх, бо його корінь був при великих водах.</span> <span class="verse"><a name="8">8</a>Кедри в Божому садку не були рівні йому, кипариси не були подібні до галузок його, а платани не були, як його віття. Жодне дерево в Божому садку не було подібне до нього красою своєю!</span> <span class="verse"><a name="9">9</a>Я оздобив його ряснотою галузок його, і йому заздрили всі еденські дерева, що в Божому садку.</span> <span class="verse"><a name="10">10</a>Тому так сказав Господь Бог: За те, що ти повищився зростом, і дав верховіття своє аж між хмари, і повищилося серце його, коли він став високим,</span> <span class="verse"><a name="11">11</a>то дай його в руку сильного з народів, він конче зробить йому за його беззаконня, за це Я вигнав його!</span> <span class="verse"><a name="12">12</a>І витяли його чужі, насильники народів, і повідкидали його. На гори й на всі долини попадали галузки його, і було поламане віття його по всіх потоках землі, а всі народи землі повиходили з тіні його й покинули його.</span> <span class="verse"><a name="13">13</a>Над його руїнами пробувало все небесне птаство, а при галуззях його була всяка польова звірина,</span> <span class="verse"><a name="14">14</a>щоб не повищувалися своїм зростом усі дерева при воді, і не давали свого верховіття поміж хмари, і не ставали у своїй величі сильні між ними, що п'ють воду, бо всі вони віддані смерті до підземного краю серед людських синів, до тих, хто сходить до могили.</span> <span class="verse"><a name="15">15</a>Так говорить Господь Бог: Того дня, коли він зійшов до шеолу, учинив Я жалобу, закрив над ними безодню, затримав його річки, і була стримана велика вода, і затемнив над ним Лівана, а всі польові дерева помліли над ним.</span> <span class="verse"><a name="16">16</a>Від гуку упадку його Я вчинив тремтячими народи, коли Я знизив його до шеолу з тими, що сходять до гробу. І потішилися в підземному краї всі еденські дерева, добірне та добре Ливанське, всі, що п'ють воду.</span> <span class="verse"><a name="17">17</a>Також вони зійшли з ними до шеолу, до побитих мечем, що сиділи, як його помічники, в його тіні серед народів.</span> <span class="verse"><a name="18">18</a>До кого став ти так подібний у славі та в великості серед еденських дерев? І будеш ти знижений з еденськими деревами до підземного краю, посеред необрізанців будеш лежати з пробитими мечем. Це фараон та все многолюдство його, говорить Господь Бог.</span> </p></div</div></div></body></html>