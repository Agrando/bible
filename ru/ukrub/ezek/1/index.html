<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 1</strong></div><p><span class="verse"><a name="1">1</a>І сталося тридцятого року, четвертого місяця, п'ятого дня місяця, коли я був серед полонених над річкою Кевар, відкрилося небо, і побачив я Божі видіння.</span> <span class="verse"><a name="2">2</a>П'ятого дня місяця, це п'ятий рік полону царя Єгоякима,</span> <span class="verse"><a name="3">3</a>сталося Господнє слово до Єзекіїля, сина Бузі, священика, у халдейському краї над річкою Кевар, і була там над ним Господня рука.</span> <span class="verse"><a name="4">4</a>І побачив я, аж ось бурхливий вітер насував із півночі, велика хмара та палючий огонь; а навколо неї сяйво, а з середини його ніби блискуча мідь, з-посеред огню.</span> <span class="verse"><a name="5">5</a>А з середини його подоба чотирьох живих істот, а оце їхній вид: вони мали подобу людини.</span> <span class="verse"><a name="6">6</a>І кожна мала чотири обличчі, і кожна з них мала чотири крилі.</span> <span class="verse"><a name="7">7</a>А їхня нога нога проста, а стопа їхньої ноги як стопа телячої ноги, і вони сяяли, як ніби блискуча мідь.</span> <span class="verse"><a name="8">8</a>А під їхніми крилами були людські руки на чотирьох сторонах їхніх, і вони четверо мали свої обличчя та свої крила.</span> <span class="verse"><a name="9">9</a>Їхні крила прилягали одне до одного, не оберталися в ході своїй, кожне ходило просто наперед себе.</span> <span class="verse"><a name="10">10</a>А подоба їхнього обличчя обличчя людини та обличчя лева мали вони четверо з правиці, а обличчя вола мали вони четверо з лівиці, і обличчя орла мали вони четверо.</span> <span class="verse"><a name="11">11</a>А їхні обличчя та їхні крила були розділені вгорі; у кожного двоє крил злучувалися одне з одним, і двоє закривали їхнє тіло.</span> <span class="verse"><a name="12">12</a>І кожна ходила просто перед себе. Туди, куди бажав дух ходити, вони йшли, не оберталися в ході своїй.</span> <span class="verse"><a name="13">13</a>А подоба тих істот була на вид вугілля з огню, вони палали на вигляд смолоскипів; той огонь проходжувався поміж істотами. І огонь мав сяйво, і з огню виходила блискавка.</span> <span class="verse"><a name="14">14</a>І ті живі істоти бігали й верталися, немов блискавка.</span> <span class="verse"><a name="15">15</a>І придивився я до тих істот, аж ось по одному колесі на землі при тих живих істотах, при чотирьох їхніх обличчях.</span> <span class="verse"><a name="16">16</a>Вид тих колес та їхній виріб як вигляд хризоліту, й одна подоба їм чотирьом, а їхній вид та їхній виріб ніби колесо в колесі.</span> <span class="verse"><a name="17">17</a>Вони ходили в ході своїй на чотири боки, не оберталися в ході своїй.</span> <span class="verse"><a name="18">18</a>А їхні обіддя були високі та страшні; і їхнє обіддя довкола в чотирьох їх було повне очей.</span> <span class="verse"><a name="19">19</a>І коли ходили ті живі істоти, ходили й ті колеса при них; а коли ті істоти підіймалися з-над землі, підіймалися й ті колеса.</span> <span class="verse"><a name="20">20</a>Куди бажав дух ходити, ішли, куди мав той дух іти; і ті колеса підіймалися з ними, бо в колесах був дух істот.</span> <span class="verse"><a name="21">21</a>Коли ті йшли, ходили й вони; а коли ті стояли стояли й вони; а коли ті підіймалися з-над землі, підіймалися з ними й ті колеса, бо був дух істот у тих колесах.</span> <span class="verse"><a name="22">22</a>А на головах тих живих істот була подоба небозводу, ніби грізний кришталь, розтягнений над їхніми головами згори.</span> <span class="verse"><a name="23">23</a>А під цим небозводом були їхні прості крила, звернені одне до одного. У кожної було по двоє крил, що закривали їм їхні тіла.</span> <span class="verse"><a name="24">24</a>А коли вони йшли, чув я шум їхніх крил, як шум великої води, як голос Всемогутнього, звук гамору, як табору. А коли вони ставали, опадали їхні крила.</span> <span class="verse"><a name="25">25</a>І розлягався голос з-над небозводу, що над їхньою головою. І коли вони ставали, опадали їхні крила.</span> <span class="verse"><a name="26">26</a>А згори небозводу, що над їхньою головою, була подоба трону на вигляд каменя сапфіру; а на подобі трону була подоба на вигляд людини, на ньому згори.</span> <span class="verse"><a name="27">27</a>І бачив я ніби блискучу мідь, на вид огню в середині його навколо, від виду стегон його й вище, а від виду стегон його й до долу бачив я ніби огонь та сяйво навколо нього.</span> <span class="verse"><a name="28">28</a>Як вигляд веселки, що буває в хмарі в дощовий день, такий був вигляд сяйва навколо. Це був вигляд подоби Господньої слави! І коли я це побачив, я впав на обличчя своє, і почув голос, що говорив.</span> </p></div</div></div></body></html>