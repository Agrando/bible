<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 10</strong></div><p><span class="verse"><a name="1">1</a>І побачив я, аж ось на небозводі, що на голові Херувимів, було щось, як камінь сапфір, на вигляд подоби трону бачилося на них.</span> <span class="verse"><a name="2">2</a>І Він промовив до того чоловіка, одягненого в льняне, та й сказав: Увійди поміж колеса під Херувимом, і наповни свої жмені вуглинами огню з-поміж Херувимів, і кинь на місто! І він увійшов перед моїми очима.</span> <span class="verse"><a name="3">3</a>А Херувими стояли з правого боку дому, коли входив чоловік, і хмара наповнила внутрішнє подвір'я.</span> <span class="verse"><a name="4">4</a>І піднялася слава Господня з-над Херувима на поріг дому, і наповнився дім хмарою, а подвір'я наповнилося сяйвом Господньої слави.</span> <span class="verse"><a name="5">5</a>А шум крил Херувимів був чутий аж до зовнішнього подвір'я, як голос Бога Всемогутнього, коли Він говорить.</span> <span class="verse"><a name="6">6</a>І сталося, коли Він наказав чоловікові, одягненому в льняне, кажучи: Візьми огонь поміж колесами з-під Херувимів, то той прийшов і став при колесі.</span> <span class="verse"><a name="7">7</a>І Херувим простягнув свою руку з-поміж Херувимів до огню, що поміж Херувимами, і взяв, і дав до жмені одягненого в льняне, а той узяв і вийшов.</span> <span class="verse"><a name="8">8</a>І показалася в Херувимів подоба людської руки під їхніми крилами.</span> <span class="verse"><a name="9">9</a>І я побачив, аж ось чотири колесі при Херувимах, по одному колесі при кожному Херувимі, а вид тих колес, ніби вигляд каменя хризоліта.</span> <span class="verse"><a name="10">10</a>А їхній вигляд подоба одна чотирьом їм, як коли б колесо було в колесі.</span> <span class="verse"><a name="11">11</a>В ході своїй вони йшли на чотири свої боки, не оберталися в ході своїй, бо до того місця, куди обернеться голова, за нею йшли вони, не оберталися в ході своїй.</span> <span class="verse"><a name="12">12</a>А все їхнє тіло, і їхня спина, і їхні руки, і їхні крила, і ті колеса були повні очей навколо, всі чотири мали колеса.</span> <span class="verse"><a name="13">13</a>А ці колеса були кликані при мені Ґалґал.</span> <span class="verse"><a name="14">14</a>А в кожного чотири обличчі: обличчя одного обличчя Херувима, обличчя другого обличчя людини, а третій обличчя лева, а четвертий обличчя орла.</span> <span class="verse"><a name="15">15</a>І піднялися ті Херувими. Це та жива істота, яку я бачив на річці Кевар.</span> <span class="verse"><a name="16">16</a>А коли йшли ті Херувими, то йшли й ті колеса при них, а коли ті Херувими підіймають свої крила, щоб знятись із землі, не відвертаються також ті колеса від них.</span> <span class="verse"><a name="17">17</a>Коли ті ставали, ставали й вони, а коли ті підіймалися, підіймалися й вони, бо в них був дух живої істоти.</span> <span class="verse"><a name="18">18</a>І вийшла слава Господня з-над порога дому, і стала над Херувимами.</span> <span class="verse"><a name="19">19</a>І підняли Херувими свої крила, і знялися з землі на моїх очах, коли вони йшли, а ті колеса побіч них, і стали при вході до східньої брами Господнього дому, а слава Ізраїлевого Бога зверху над ними.</span> <span class="verse"><a name="20">20</a>Це та жива істота, яку я бачив під Богом Ізраїлевим над річкою Кевар. І я пізнав, що це Херувими.</span> <span class="verse"><a name="21">21</a>У кожного було по чотири обличчі, у кожного чотири крилі, а під їхніми крилами подоба людських рук.</span> <span class="verse"><a name="22">22</a>А подоба їхнього обличчя це ті обличчя, які я бачив над річкою Кевар, їхній вигляд та вони самі. Кожен ішов просто вперед.</span> </p></div</div></div></body></html>