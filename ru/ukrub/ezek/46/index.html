<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezek/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezek">Ezekiel</a> &gt <strong>Chapter 46</strong></div><p><span class="verse"><a name="1">1</a>Так говорить Господь Бог: Брама внутрішнього подвір'я, що звернена на схід, буде замкнена шість день праці, а суботнього дня буде відчинена, і в день новомісяччя буде відчинена.</span> <span class="verse"><a name="2">2</a>І ввійде князь ходом сіней брами ззовні, і стане при одвірку брами, а священики приготують його цілопалення та його мирну жертву, і він поклониться на порозі брами. А брама не буде замкнена аж до вечора.</span> <span class="verse"><a name="3">3</a>І буде вклонятися народ Краю при вході цієї брами в суботи та в новомісяччя перед Господнім лицем.</span> <span class="verse"><a name="4">4</a>А те цілопалення, що князь принесе Господеві суботнього дня, це шість безвадних овець та безвадний баран.</span> <span class="verse"><a name="5">5</a>А жертва мучна ефа на барана, а на овець жертва хлібна, скільки дасть рука його, а оливи гін на ефу.</span> <span class="verse"><a name="6">6</a>А в день новомісяччя молодий бик з великої худоби, безвадний, і шестеро овець та баран будуть безвадні.</span> <span class="verse"><a name="7">7</a>І ефу на бика, і ефу на барана приготує він хлібну жертву, а на овець як сягне рука його, а оливи гін на ефу.</span> <span class="verse"><a name="8">8</a>А коли приходитиме князь, то він увійде ходом сіней брами, і тим же ходом своїм вийде.</span> <span class="verse"><a name="9">9</a>А коли народ Краю буде приходити перед Господнє лице в свята, то хто входить ходом північної брама, щоб поклонитися, вийде ходом брами південної, а хто входить ходом брами південної, вийде ходом брами північної, не вернеться ходом тієї брами, яким увійшов, але вийде протилеглою йому.</span> <span class="verse"><a name="10">10</a>А князь буде серед них: при вході їх ввійде, і при виході їх вийде.</span> <span class="verse"><a name="11">11</a>А в свята та в урочисті дні буде хлібна жертва, ефа на бика й ефа на барана, а на вівці скільки дасть рука його, а оливи гін на ефу.</span> <span class="verse"><a name="12">12</a>А коли князь приготує добровільного дара, цілопалення або мирні жертви, дар для Господа, то відчинять йому браму, що звернена на схід, і приготує своє цілопалення та свої мирні жертви, як готує за суботи, і вийде, і замкнуть браму по його виході.</span> <span class="verse"><a name="13">13</a>А вівцю однорічну, безвадну, приготовиш на цілопалення кожен день для Господа, щоранку приготовиш його.</span> <span class="verse"><a name="14">14</a>А жертву хлібну приготовиш до нього щоранку, шосту частину ефи, а оливи третину гіна, щоб покропити пшеничну муку, це хлібна жертва для Господа, постанови вічні назавжди.</span> <span class="verse"><a name="15">15</a>І приготують вівцю й жертву хлібну та оливу щоранку на стале цілопалення.</span> <span class="verse"><a name="16">16</a>Так говорить Господь Бог: Коли князь дасть кому зо своїх синів дара зо спадку свого, це буде належати його синам, як їхнє володіння в спадщині.</span> <span class="verse"><a name="17">17</a>А коли він дасть дара з свого спадку одному з своїх рабів, то це буде належати йому аж до року волі його, та й вернеться князеві, бо це його спадок, тільки синам його він належатиме.</span> <span class="verse"><a name="18">18</a>А князь не візьме зо спадку народу, витискаючи їх з їхнього володіння, із свого володіння дасть своїм синам спадок, щоб ніхто з народу Мого не розпорошився зо свого володіння.</span> <span class="verse"><a name="19">19</a>І впровадив мене входом, що при боці брами, до священних кімнат для священиків, що звернені на північ; і ось там є місце на їхньому задньому боці на захід.</span> <span class="verse"><a name="20">20</a>І сказав він мені: Оце місце, де священики будуть варити жертву за провину та жертву за гріх, де будуть пекти жертву хлібну, щоб не виносити до зовнішнього подвір'я, і не посвятити народа.</span> <span class="verse"><a name="21">21</a>І він вивів мене до зовнішнього подвір'я, і провів мене по чотирьох рогах подвір'я, і ось ще подвір'я на кожному розі подвір'я.</span> <span class="verse"><a name="22">22</a>На чотирьох рогах подвір'я були малі подвір'я, сорок ліктів завдовж і тридцять завшир, міра одна для них чотирьох, простокутні.</span> <span class="verse"><a name="23">23</a>І був ряд каміння навколо них, навколо них чотирьох, і пороблені кухні під горожею навколо.</span> <span class="verse"><a name="24">24</a>І сказав він мені: Оце дім кухарів, що там варять слуги храму жертву народові.</span> </p></div</div></div></body></html>