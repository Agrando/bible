<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hag/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hag">Haggai</a> &gt <strong>Chapter 1</strong></div><p><span class="verse"><a name="1">1</a>Другого року царя Дарія, шостого місяця, першого дня місяця, було Господнє слово через пророка Огія до Зоровавеля, Шеалтіїлового сина, Юдиного намісника, та до Ісуса, Єгосадакового сина, великого священика, кажучи:</span> <span class="verse"><a name="2">2</a>Так говорить Господь Саваот, промовляючи: Народ цей говорить: Не прийшов тепер час дому Господнього, щоб бути збудованим!</span> <span class="verse"><a name="3">3</a>І було Господнє слово через пророка Огія, говорячи:</span> <span class="verse"><a name="4">4</a>Чи час вам сидіти по ваших домах, покритих кафлями, хоч дім цей збурений?</span> <span class="verse"><a name="5">5</a>А тепер отак промовляє Господь Саваот: Зверніть ваше серце до ваших доріг!</span> <span class="verse"><a name="6">6</a>Багато ви сієте, та збираєте мало, їсте, та не насичуєтеся, п'єте та не напиваєтеся, зодягаєтеся та не тепло вам, а той, хто заробляє, заробляє для дірявого гаманця.</span> <span class="verse"><a name="7">7</a>Так говорить Господь Саваот: Зверніть ваше серце до ваших доріг!</span> <span class="verse"><a name="8">8</a>Виходьте на гору, і спроваджуйте дерево, і храм цей будуйте, і в ньому знайду Я вподобу, та буду шанований, каже Господь.</span> <span class="verse"><a name="9">9</a>Звертаєтесь до численного, та виходить ось мало, і що приносите в дім, то розвіюю те. Защо? питає Господь Саваот. За храм Мій, що збурений він, а ви кожен женете до дому свого.</span> <span class="verse"><a name="10">10</a>Тому то над вами затрималось небо давати росу, а земля урожай свій задержала.</span> <span class="verse"><a name="11">11</a>І Я кликав посуху на Край, і на гори, і на збіжжя, і на сік виноградний, і на молоду оливку, і на те, що земля видає, і на людину, і на худобу, і на всю працю рук.</span> <span class="verse"><a name="12">12</a>І Зоровавель, син Шалтіелів, та Ісус, син Єгосадака, великого священика, та вся решта народу послухалися голосу Господа, Бога свого, і слів пророка Огія, як послав його Господь, їхній Бог. І боявся народ лиця Господнього.</span> <span class="verse"><a name="13">13</a>І сказав Огій, посол Господній, від Господа посланий до народу, говорячи: Я з вами, говорить Господь!</span> <span class="verse"><a name="14">14</a>І збудив Господь духа Зоровавеля, сина Шалтіїлового, намісника Юдиного, і духа Ісуса, сина Єгосадака, великого священика, і духа всієї решти народу, і вони поприходили, і зробили роботу в домі Господа Саваота, їхнього Бога,</span> <span class="verse"><a name="15">15</a>двадцятого й четвертого дня шостого місяця, другого року царя Дарія.</span> </p></div</div></div></body></html>