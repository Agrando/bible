<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/zech/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/zech">Zechariah</a> &gt <strong>Chapter 2</strong></div><p><span class="verse"><a name="1">1</a>(2-5) І звів Я очі свої та й побачив, аж ось муж, а в його руці мірничий шнур.</span> <span class="verse"><a name="2">2</a>(2-6) І сказав я: Куди ти йдеш? А він відказав мені: Щоб зміряти Єрусалим, щоб побачити, яка ширина його та яка довжина його.</span> <span class="verse"><a name="3">3</a>(2-7) Аж ось Ангол, що говорив зо мною, виходить, а навпроти нього виходить Ангол інший.</span> <span class="verse"><a name="4">4</a>(2-8) І сказав він до нього: Біжи, говори цьому юнакові, кажучи: Невкріплений буде Єрусалим через многість людей та худоби в середині його.</span> <span class="verse"><a name="5">5</a>(2-9) А Я стану для нього, говорить Господь, огняним муром навколо, і стану славою в середині його.</span> <span class="verse"><a name="6">6</a>(2-10) Горе, горе, втікайте з північного краю, говорить Господь, бо на чотири небесні вітри розпорошу Я вас, промовляє Господь.</span> <span class="verse"><a name="7">7</a>(2-11) Горе, втікай до Сіону, мешканко дочки Вавилону!</span> <span class="verse"><a name="8">8</a>(2-12) Бо так промовляє Господь Саваот: Для слави послав Він мене до народів, що вас грабували, бо хто вас доторкується, той доторкується до зірця Його ока.</span> <span class="verse"><a name="9">9</a>(2-13) Бо ось тільки махну Я своєю рукою на них, і для їхніх рабів вони здобиччю стануть, і пізнаєте ви, що Господь Саваот мене вислав.</span> <span class="verse"><a name="10">10</a>(2-14) Співай же та тішся, о дочко Сіону, бо ось Я приходжу та перебуватиму посеред тебе, говорить Господь!</span> <span class="verse"><a name="11">11</a>(2-15) І дня того прилучаться люди численні до Господа, і стануть народом Мені, а Я перебуватиму посеред тебе, і довідаєшся, що Господь Саваот мене вислав до тебе.</span> <span class="verse"><a name="12">12</a>(2-16) І Юду, спадок Свій, посяде Господь на святій землі, і вибере Єрусалима Він ще!</span> <span class="verse"><a name="13">13</a>(2-17) Замовчи ж, всяке тіло, перед Господнім лицем, бо Він пробудився з мешкання святого Свого!</span> </p></div</div></div></body></html>