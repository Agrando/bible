<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/zech/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/zech">Zechariah</a> &gt <strong>Chapter 14</strong></div><p><span class="verse"><a name="1">1</a>Ось день настає для Господа, і серед тебе поділена буде здобич.</span> <span class="verse"><a name="2">2</a>І зберу всі народи до Єрусалиму на бій, і буде здобуте це місто, і пограбовані будуть доми, а жінки побезчещені. І вийде півміста в полон на вигнання, а решта народу не буде погублена з міста.</span> <span class="verse"><a name="3">3</a>І вийде Господь, і стане на прю із народами цими, як дня боротьби Його, за дня бою.</span> <span class="verse"><a name="4">4</a>І того дня стануть ноги Його на Оливній горі, що перед Єрусалимом зо сходу, а Оливна гора на свої половини роздвоїться, на схід і на захід, на дуже велику долину. І на північ осунеться половина гори, а половина її на південь.</span> <span class="verse"><a name="5">5</a>І втікати ви будете в долину Моїх гір, бо долина гірська сягатиме по Ацал. І втікати ви будете, як утікали перед землетрусом за днів Уззійї, царя Юдиного. І прийде Господь, Бог мій, і з Ним усі святі.</span> <span class="verse"><a name="6">6</a>І станеться в день той, світла не буде, і буде холод та замерзання.</span> <span class="verse"><a name="7">7</a>І буде єдиний то день, Господу знаний, то буде не день, і не ніч, і буде, на час вечора станеться світло.</span> <span class="verse"><a name="8">8</a>І станеться в день той, вийде з Єрусалиму живая вода, половина її до східнього моря, а половина її до моря західнього. Літом і зимою це буде.</span> <span class="verse"><a name="9">9</a>І стане Господь за царя над землею всією, Господь буде один того дня, і одне Ймення Його.</span> <span class="verse"><a name="10">10</a>Уся ця земля стане степом від Ґеви до Ріммону, на південь Єрусалиму, який стане високим, і пробуватиме на місці своєму від брами Веніямина аж до місця Першої брами, аж до брами Наріжинків, і від башти Хананеїла аж до царського чавила.</span> <span class="verse"><a name="11">11</a>І осядуть у ньому, і закляття вже більше не буде, і безпечно сидітиме Єрусалим.</span> <span class="verse"><a name="12">12</a>А оце буде рана, що нею поранить Господь всі народи, хто піде війною на Єрусалим: згниє тіло його, хоч він на ногах своїх буде стояти, і очі йому погниють в своїх ямках, і язик його погниє в своїх устах.</span> <span class="verse"><a name="13">13</a>І станеться в день той, між ними настане велике збентеження, і схопить один руку одного, і підійметься рука його понад руку свого ближнього.</span> <span class="verse"><a name="14">14</a>І навіть Юда воюватиме в Єрусалимі, і буде згромаджений маєток всіх навкільних народів, золото й срібло та одіж, дуже багато.</span> <span class="verse"><a name="15">15</a>І буде такий самий удар на коня, мула, верблюда й осла, та на всяку худобу, що буде в таборах у них, як пораза оця.</span> <span class="verse"><a name="16">16</a>І станеться, що позосталі з усіх тих народів, що приходили на Єрусалим, то будуть приходити з року на рік, щоб вклонятись Цареві, Господу Саваоту, і щоб святкувати свято Кучок.</span> <span class="verse"><a name="17">17</a>І станеться, хто від земних племен до Єрусалиму не прийде, щоб вклонятись Цареві, Господу Саваоту, то не буде дощу в них.</span> <span class="verse"><a name="18">18</a>А якщо не прийде племено єгипетське, і не ввійде всередину, то буде на них та пораза, якою народи ударить Господь, хто святкувати свято Кучок не прийде.</span> <span class="verse"><a name="19">19</a>Оце гріх Єгиптові буде, і гріх всім народам, хто святкувати свято Кучок не прийде.</span> <span class="verse"><a name="20">20</a>Буде того дня на кінських дзвінках: Святе Господеві, і будуть горнята в Господньому домі, немов ті кропильниці перед жертовником.</span> <span class="verse"><a name="21">21</a>І буде усяке горня в Єрусалимі та в Юді святістю для Господа Саваота, і будуть приходити всі, хто жертву приносить, і будуть з них брати й варитимуть в них. І того дня не буде вже більше купця в домі Господа Саваота.</span> </p></div</div></div></body></html>