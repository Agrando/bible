<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/zech/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/zech">Zechariah</a> &gt <strong>Chapter 11</strong></div><p><span class="verse"><a name="1">1</a>Ліване, відкрий свої двері, і огонь пожере з твоїх кедрів!</span> <span class="verse"><a name="2">2</a>Голоси, кипарисе, бо кедр он упав, пограбовані пишні! Голосіте, башанські дуби, бо ліс неприступний звалився!</span> <span class="verse"><a name="3">3</a>Чути голос виття пастухів, бо гордощі їхні пограбовані! Чути рик левчуків, бо йорданська краса попустошена...</span> <span class="verse"><a name="4">4</a>Так говорить Господь, мій Бог: Паси ти отару, яка на заріз,</span> <span class="verse"><a name="5">5</a>що ріжуть їх їхні купці і не винні, а їхні продавці промовляють: Благословенний Господь, що я збагатів! А їхні пастухи не помилують їх!...</span> <span class="verse"><a name="6">6</a>Бо Я не помилую більше вже мешканців цеї землі, промовляє Господь. І ось передам Я людину, одного одному до рук, та до рук царя їхнього, і землю вони потовчуть, і Я з їхніх рук не врятую нікого!</span> <span class="verse"><a name="7">7</a>І пас Я отару, яка на заріз тим, хто торгує отарою. І взяв Я Собі два киї, і одного назвав: Милість, а одного назвав: Згода, і пас Я отару.</span> <span class="verse"><a name="8">8</a>І знищив Я трьох пастухів за один місяць. І Я втратив терпіння до них, бо душа їхня обридила Мене.</span> <span class="verse"><a name="9">9</a>Тому Я сказав: Не пастиму вас! Та вівця, що має померти, нехай умре, а що має погублена бути хай буде погублена, а позосталі хай тіло одна однієї з'їдять!</span> <span class="verse"><a name="10">10</a>І Я взяв Свого кия Милість, і його поламав, щоб зламати Свого заповіта, якого Я склав був зо всіма народами.</span> <span class="verse"><a name="11">11</a>І він зламаний був того дня, і пізнали покупці отари, які на Мене вважають, що це слово Господнє.</span> <span class="verse"><a name="12">12</a>І сказав Я до них: Якщо добре це в ваших очах, дайте платню Мою, а як ні, перестаньте! І вони Мою платню відважили тридцять срібняків.</span> <span class="verse"><a name="13">13</a>І промовив до мене Господь: Кинь її ганчареві, ту славну ціну, що вони оцінили Мене! І Я взяв оті тридцять срібняків, і те кинув до дому Господнього, до ганчаря.</span> <span class="verse"><a name="14">14</a>І зламав Я Свого кия другого, Згоду, щоб зламати братерство між Юдою та між Ізраїлем.</span> <span class="verse"><a name="15">15</a>І промовив до мене Господь: Ще візьми собі знаряддя пастуха нерозумного.</span> <span class="verse"><a name="16">16</a>Бо ось Я настановлю пастиря на землі, він загублених не відвідає, розпорошеного не буде шукати, і зламаної не вилікує, стоячої не годуватиме, а м'ясо ситої їстиме, і ратиці їхні поламає.</span> <span class="verse"><a name="17">17</a>Горе негідному пастиреві, який покидає отару! Меч на рамено його та в його праве око: конче всохне рамено йому, і конче стемніє його праве око!</span> </p></div</div></div></body></html>