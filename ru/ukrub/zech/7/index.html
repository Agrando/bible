<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/zech/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/zech">Zechariah</a> &gt <strong>Chapter 7</strong></div><p><span class="verse"><a name="1">1</a>І сталося, у четвертому році царя Дарія було Господнє слово до Захарія четвертого дня дев'ятого місяця, кіслева.</span> <span class="verse"><a name="2">2</a>І послав Бет-Ел Сар'ецера й Реґем-Мелеха та людей його, щоб Господа вблагати,</span> <span class="verse"><a name="3">3</a>щоб сказати священикам, які в домі Господа Саваота, та пророкам, говорячи: Чи я маю плакати п'ятого місяця та постити, як я робив це багато років?</span> <span class="verse"><a name="4">4</a>І було слово Господа Саваота таке:</span> <span class="verse"><a name="5">5</a>Говори до всього народу землі й до священиків, кажучи: Якщо ви постили та лементували п'ятого й сьомого місяця, і то сімдесят років чи то ви постили для Мене?</span> <span class="verse"><a name="6">6</a>А коли ви їсте та коли ви п'єте, чи ж то не собі ви їсте й не собі ви п'єте?</span> <span class="verse"><a name="7">7</a>Чи ж це не ті слова, які Господь виголошував через давніх пророків, коли Єрусалим був населений та спокійний, і його міста навколо нього, і південь, і рівнина були населені?</span> <span class="verse"><a name="8">8</a>І було до Захарія слово Господнє таке:</span> <span class="verse"><a name="9">9</a>Так говорить Господь Саваот, промовляючи: Судіть суд по правді, і чиніть один одному милосердя та милість.</span> <span class="verse"><a name="10">10</a>А вдови й сироти, чужинця та вбогого не гнобіть, і не думайте зла один одному в серці своєму!</span> <span class="verse"><a name="11">11</a>Та вони не хотіли слухати, і відвернули своє рамено від Мене, а вуха свої вчинили тяжкими, щоб не слухати,</span> <span class="verse"><a name="12">12</a>і серце своє зробили кременем, щоб не слухати Закону, та тих слів, що послав Господь Саваот Своїм Духом через давніх пророків. І був великий гнів від Господа Саваота.</span> <span class="verse"><a name="13">13</a>І сталося, як Я кликав, то вони не слухалися, так вони будуть кликати, та не буду Я слухати, каже Господь Саваот.</span> <span class="verse"><a name="14">14</a>І розвіяв Я їх по всіх народах, які не знали їх, а Край був спустошений по них, так що не було такого, хто б переходив чи вертався, і вони зробили улюблений Край спустошенням.</span> </p></div</div></div></body></html>