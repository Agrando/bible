<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/zech/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/zech">Zechariah</a> &gt <strong>Chapter 9</strong></div><p><span class="verse"><a name="1">1</a>Пророцтво Господнього слова на землю Хадрах та Дамаск, місця спочинку його, бо око Господнє на Арам та на всі Ізраїлеві племена,</span> <span class="verse"><a name="2">2</a>а також на Гамат, що межує із ним, на Тир та Сидон, бо він став дуже мудрий.</span> <span class="verse"><a name="3">3</a>І Тир твердиню собі збудував, і срібла нагромадив, як пороху, а щирого золота як багна на вулицях.</span> <span class="verse"><a name="4">4</a>Ось Господь зробить бідним його, і на морі поб'є його потугу, і він сам буде пожертий огнем.</span> <span class="verse"><a name="5">5</a>Побачить це Ашкелон, та й злякається, і Азза, і дуже настрашиться, і Екрон, бо надія його засоромиться. І згине цар із Аззи, а Ашкелон не буде заселений.</span> <span class="verse"><a name="6">6</a>І буде в Ашдоді сидіти байстрюк, і Я вигублю гордість филистимлян.</span> <span class="verse"><a name="7">7</a>І викину кров його з його уст, а гидоту його з-між зубів його, і для нашого Бога достанеться й він, і він буде, як князь той у Юді, а Екрон як євусей.</span> <span class="verse"><a name="8">8</a>І стану табором біля Свого дому проти війська, проти того, хто переходить і хто вертається; і вже не перейде гнобитель повз них, бо тепер Я це бачив Своїми очима.</span> <span class="verse"><a name="9">9</a>Радій вельми, о дочко Сіону, веселись, дочко Єрусалиму! Ось Цар твій до тебе гряде, справедливий і повний спасіння, покірний, і їде на ослі, і на молодім віслюкові, сині ослиці.</span> <span class="verse"><a name="10">10</a>І вигублю Я колесниці з Єфрема, і коня з Єрусалиму, і військовий лук знищений буде. І народам Він мир сповістить, а Його панування від моря до моря, і від Ріки аж до кінців землі.</span> <span class="verse"><a name="11">11</a>Також ти, за кров заповіту твого Я пустив твоїх в'язнів із ями, в якій немає води.</span> <span class="verse"><a name="12">12</a>До твердині верніться, о в'язні надії! І сьогодні звіщаю: Подвійно тобі поверну!</span> <span class="verse"><a name="13">13</a>Бо Юду собі натягну, немов лука, наповню Єфремом його, і збуджу твоїх синів, Сіоне, на синів твоїх, Яване, і вчиню Я тебе за меча для лицарства.</span> <span class="verse"><a name="14">14</a>А Господь з'явиться над ними, і стріла Його вийде, як блискавка, і Господь Бог засурмить у сурму, і піде південними бурями.</span> <span class="verse"><a name="15">15</a>І Господь Саваот берегтиме всіх їх, і вони поїдять та потопчуть каміння, що кидається, і вони будуть пити та будуть шуміти, немов те вино, і будуть повні, як чаша жертовна, неначе ті роги жертівника.</span> <span class="verse"><a name="16">16</a>І спасе їх Господь, їхній Бог, того дня, Свій народ, як отару, бо вони, як каміння корони, засяють у Краї Його.</span> <span class="verse"><a name="17">17</a>і що за добро Його буде, і що за краса Його! Збіжжя поможе рости юнакам, а дівчатам вино молоде.</span> </p></div</div></div></body></html>