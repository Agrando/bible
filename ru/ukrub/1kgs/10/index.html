<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1kgs/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1kgs">1 Kings</a> &gt <strong>Chapter 10</strong></div><p><span class="verse"><a name="1">1</a>А цариця Шеви, коли почула була про славу Соломона, щодо Господнього Імени, то прийшла випробувати його загадками.</span> <span class="verse"><a name="2">2</a>І прийшла вона до Єрусалиму з дуже великим багатством, з верблюдами, що несли пахощі, і з дуже численним золотом, і з дорогим камінням. І прийшла вона до Соломона, і говорила йому все, що було на серці її.</span> <span class="verse"><a name="3">3</a>І Соломон вияснив їй усі її слова, не було речі, незнаної цареві, якої не порішив би він їй.</span> <span class="verse"><a name="4">4</a>І побачила цариця Шеви всю Соломонову мудрість, та дім, що він збудував,</span> <span class="verse"><a name="5">5</a>і їжу столу його, і мешкання рабів його, і поставу слуг його та їхні одежі, і напої його, і цілопалення, що він приносить у Господньому домі, і не могла вона з дива вийти!</span> <span class="verse"><a name="6">6</a>І сказала вона до царя: Правдою було те, що я чула в своїм краї про твої діла та про твою мудрість.</span> <span class="verse"><a name="7">7</a>І не повірила я тим словам, аж поки не прийшла та не побачили мої очі, і ось не була представлена мені й половина: ти перевищив мудрість та добро тієї слави, про яку я чула!</span> <span class="verse"><a name="8">8</a>Щасливі люди твої, щасливі оці твої слуги, що завжди стоять перед обличчям твоїм, що слухають твою мудрість!</span> <span class="verse"><a name="9">9</a>Нехай буде благословенний Господь, Бог твій, що вподобав тебе, щоб посадити тебе на Ізраїлів трон, через Господню любов до Ізраїля навіки. І Він настановив тебе царем, щоб чинити право та справедливість.</span> <span class="verse"><a name="10">10</a>І дала вона цареві сто й двадцять талантів золота, і дуже багато пахощів та дорогого каміння. Більш уже ніколи не приходило так багато, як оці пахощі, що цариця Шеви дала цареві Соломонові!</span> <span class="verse"><a name="11">11</a>І також Хірамові кораблі, що довозили золото з Офіру, спроваджували з Офіру багато алмуґового дерева та дороге каміння.</span> <span class="verse"><a name="12">12</a>І поробив цар з алмуґового дерева поруччя для Господнього храму та для дому царського, і гусла, і арфи для співаків. Ніколи не приходило так багато алмуґового дерева, і не бачено аж до цього дня!</span> <span class="verse"><a name="13">13</a>А цар Соломон дав цариці Шеви на жадання її все, чого вона бажала, окрім того, що дав їй як царський дарунок Соломонів. І обернулася вона, та й пішла до свого краю, вона та слуги її.</span> <span class="verse"><a name="14">14</a>І була вага того золота, що приходило для Соломона в одному році, шість сотень шістдесят і шість талантів золота,</span> <span class="verse"><a name="15">15</a>окрім того, що приходило від купців та з торгівлі ходячих, та від усіх царів Арабії та краєвих намісників.</span> <span class="verse"><a name="16">16</a>І зробив цар Соломон дві сотні великих щитів із кутого золота, шість сотень шеклів золота йшло на одного щита,</span> <span class="verse"><a name="17">17</a>та три сотні щитів менших із кутого золота, три міні золота йшло на одного щита. І цар віддав їх до дому Ливанського Лісу.</span> <span class="verse"><a name="18">18</a>І зробив цар великого трона зо слонової кости, і покрив його щирим золотом.</span> <span class="verse"><a name="19">19</a>У трона було шість ступенів; а голова в трона кругляста позад його та поруччя з того й з того боку при місці сидіння, та два леви, що стояли при поруччях.</span> <span class="verse"><a name="20">20</a>І дванадцять левів стояли там на шости ступенях із того й з того боку. По всіх царствах не було так зробленого!</span> <span class="verse"><a name="21">21</a>І ввесь посуд на пиття царя Соломона золото, і всі речі дому Ливанського Лісу щире золото, нічого із срібла, воно за Соломонових днів не рахувалося за щось.</span> <span class="verse"><a name="22">22</a>Бо цар мав на морі таршіські кораблі разом із кораблями Хірамовими. Раз на три роки приходили таршіські кораблі, що довозили золото, і срібло, і слонову кість, і мавп, і пав.</span> <span class="verse"><a name="23">23</a>І став цар Соломон найбільшим від усіх земних царів, щодо багатства та щодо мудрости.</span> <span class="verse"><a name="24">24</a>І вся земля хотіла бачити Соломона, щоб послухати його мудрости, що Бог дав у його серце.</span> <span class="verse"><a name="25">25</a>І вони приносили кожен свого дара, речі срібні та речі золоті, й одежу, і зброю, і пахощі, коні та мули, із року в рік.</span> <span class="verse"><a name="26">26</a>І назбирав Соломон колесниць та верхівців, і було в нього тисяча й чотири сотні колесниць та дванадцять тисяч верхівців, і він порозміщував їх по колесничних містах та з царем в Єрусалимі.</span> <span class="verse"><a name="27">27</a>І Соломон наскладав в Єрусалимі срібла, як каміння, а кедрів наскладав, щодо численности, як сикомори, що в Шефелі!</span> <span class="verse"><a name="28">28</a>А коней, що були в Соломона, приводили з Єгипту та з Кеве; царські купці брали їх із Кеве за встановлені гроші.</span> <span class="verse"><a name="29">29</a>І входила й виходила колесниця з Єгипту за шість сотень шеклів срібла, а кінь за сто й п'ятдесят. І так вони вивозили все це своєю рукою для всіх царів хіттійських та царям сирійським.</span> </p></div</div></div></body></html>