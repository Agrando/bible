<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1kgs/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1kgs">1 Kings</a> &gt <strong>Chapter 18</strong></div><p><span class="verse"><a name="1">1</a>І минуло багато днів, і було Господнє слово до Іллі третього року, говорячи: Іди, покажися до Ахава, а Я дам дощ на поверхню землі.</span> <span class="verse"><a name="2">2</a>І пішов Ілля показатися до Ахава. А в Асирії був сильний голод.</span> <span class="verse"><a name="3">3</a>І покликав Ахав Овдія, що був над домом, а Овдій був дуже богобійний.</span> <span class="verse"><a name="4">4</a>І сталося, коли Єзавель вигублювала Господніх пророків, то Овдій узяв сотню пророків, та й сховав їх по п'ятидесяти чоловіка в печері, і годував їх хлібом та водою.</span> <span class="verse"><a name="5">5</a>І сказав Ахав до Овдія: Іди по Краю до всіх водних джерел та до всіх потоків, може знайдемо трави, і позоставимо при житті коня та мула, і не вигубимо худоби..</span> <span class="verse"><a name="6">6</a>І поділили вони собі Край, щоб перейти по ньому, Ахав пішов однією дорогою сам, Овдій пішов сам другою дорогою.</span> <span class="verse"><a name="7">7</a>І був Овдій у дорозі, аж ось Ілля назустріч йому. І пізнав він його, і впав на обличчя своє та й сказав: Чи то ти, пане мій Іллє?</span> <span class="verse"><a name="8">8</a>А той відказав йому: Я. Іди, скажи панові своєму: Ось тут Ілля!</span> <span class="verse"><a name="9">9</a>А він сказав: Чим я прогрішив, що ти віддаєш свого раба в Ахавову руку, щоб він убив мене?</span> <span class="verse"><a name="10">10</a>Як живий Господь, Бог твій, немає народу та царства, що туди не посилав би пан мій шукати тебе. А коли говорили: Нема його, то він заприсягав те царство та той народ, що знайдуть тебе.</span> <span class="verse"><a name="11">11</a>А тепер ти говориш: Іди, скажи своєму панові: Ось тут Ілля!</span> <span class="verse"><a name="12">12</a>І станеться, я піду від тебе, а Дух Господній понесе тебе на те місце, якого не знаю. І прийду я, щоб донести Ахаву, а коли він не знайде тебе, то вб'є мене. А раб твій боїться Господа від своєї молодости.</span> <span class="verse"><a name="13">13</a>Чи ж не було сказано панові моєму те, що зробив я, коли Єзавель побивала Господніх пророків, а я сховав був із Господніх пророків сотню чоловіка, по п'ятидесяти чоловіка в печері, і годував їх хлібом та водою?</span> <span class="verse"><a name="14">14</a>А тепер ти кажеш: Іди, скажи своєму панові: Ось тут Ілля, і він мене вб'є!...</span> <span class="verse"><a name="15">15</a>Та Ілля відказав: Як живий Господь Саваот, що я стою перед Його лицем, сьогодні я покажуся йому!</span> <span class="verse"><a name="16">16</a>І пішов Овдій назустріч Ахаву, та й доніс йому те. І пішов Ахав навпроти Іллі.</span> <span class="verse"><a name="17">17</a>І сталося, коли Ахав побачив Іллю, то Ахав сказав до нього: Чи це ти, що непокоїш Ізраїля?</span> <span class="verse"><a name="18">18</a>А той відказав: Не я внещасливив Ізраїля, а тільки ти та дім твого батька через ваше недотримання Господніх заповідей, та й ти пішов за Ваалами.</span> <span class="verse"><a name="19">19</a>А тепер пошли, збери до мене на гору Кармел усього Ізраїля та чотири сотні й п'ятдесят Ваалових пророків, та чотири сотні пророків Астарти, що їдять зо столу Єзавелі.</span> <span class="verse"><a name="20">20</a>І послав Ахав по всіх Ізраїлевих синах, і зібрав пророків на гору Кармел.</span> <span class="verse"><a name="21">21</a>І підійшов Ілля до всього народу й сказав: Чи довго ви будете скакати на двох галузках? Якщо Господь Бог, ідіть за Ним, а якщо Ваал ідіть за ним! Та не відповів йому народ ані слова.</span> <span class="verse"><a name="22">22</a>І сказав Ілля до народу: Я сам позостався Господній пророк, а пророків Ваалових чотири сотні й п'ятдесят чоловіка.</span> <span class="verse"><a name="23">23</a>І нехай дадуть нам двох бичків, і нехай вони виберуть собі одного бичка, і нехай заріжуть його, і нехай покладуть на дрова, а огню не покладуть. І я приготую одного бичка, і дам на дрова, а огню не покладу.</span> <span class="verse"><a name="24">24</a>І ви покличете ім'я бога вашого, а я покличу Ім'я Господа. І станеться, той Бог, що відповість огнем, Він Бог! І відповів той народ та й сказав: Це добре слово!</span> <span class="verse"><a name="25">25</a>І сказав Ілля до Ваалових пророків: Виберіть собі одного бичка, і приготуйте перші, бо ви численніші, і покличте ім'я свого бога, і огню не покладете.</span> <span class="verse"><a name="26">26</a>І взяли вони того бичка, що він дав їм, і вони приготували й кликали Ваалове ім'я від ранку й аж до полудня, говорячи: Ваале, почуй нас! Та не було ані голосу, ані відповіді. І скакали вони біля жертівника, що зробили.</span> <span class="verse"><a name="27">27</a>І сталося опівдні, і сміявся з них Ілля й говорив: Кличте голосом сильнішим, бо він бог! Може він роздумує, або відлучився, або в дорозі! Може він спить, то прокинеться!</span> <span class="verse"><a name="28">28</a>І стали вони кликати голосом сильнішим, і кололися, за своїм звичаєм, мечами та ратищами, аж лилася з них кров.</span> <span class="verse"><a name="29">29</a>І сталося, як минувся південь, то вони пророкували аж до часу принесення хлібної жертви, та не було ані голосу, ані відповіді, ані слуху...</span> <span class="verse"><a name="30">30</a>І сказав Ілля до всього народу: Підійдіть до мене! І підійшов увесь народ до нього, а він поправив розбитого Господнього жертівника.</span> <span class="verse"><a name="31">31</a>І взяв Ілля дванадцятеро каміння, за числом племен синів Якова, до якого було слово Господнє, говорячи: Ізраїль буде ім'я твоє!</span> <span class="verse"><a name="32">32</a>і збудував із того каміння жертівника в Ім'я Господнє, і зробив рова, площею на дві саті насіння, навколо жертівника.</span> <span class="verse"><a name="33">33</a>І наклав дров, і зарізав бичка та й поклав на дровах.</span> <span class="verse"><a name="34">34</a>І він сказав: Наповніть чотири відрі води, і нехай виллють на цілопалення та на дрова. І сказав: Повторіть! І повторили. І сказав: Зробіть утретє! І зробили втретє.</span> <span class="verse"><a name="35">35</a>І потекла вода навколо жертівника, а також рів наповнився водою.</span> <span class="verse"><a name="36">36</a>І сталося в час принесення хлібної жертви, що підійшов пророк Ілля та й сказав: Господи, Боже Авраамів, Ісаків та Ізраїлів! Сьогодні пізнають, що Ти Ізраїлів Бог, а я Твій раб, і що все оце я зробив Твоїм словом.</span> <span class="verse"><a name="37">37</a>Вислухай мене, Господи, вислухай мене, і нехай пізнає цей народ, що Ти Господь, Бог, і Ти обернеш їхнє серце назад!</span> <span class="verse"><a name="38">38</a>І спав Господній огонь, та й пожер цілопалення, і дрова, і каміння, і порох, і вилизав воду, що в рові...</span> <span class="verse"><a name="39">39</a>І побачили це всі люди, та й попадали на обличчя свої й говорили: Господь, Він Бог, Господь, Він Бог!</span> <span class="verse"><a name="40">40</a>І сказав до них Ілля: Схопіть Ваалових пророків! Нехай ніхто не втече з них! І похапали їх, а Ілля звів їх до потоку Кішон, та й порізав їх...</span> <span class="verse"><a name="41">41</a>І сказав Ілля до Ахава: Увійди, їж і пий, бо ось чути шум дощу.</span> <span class="verse"><a name="42">42</a>І пішов Ахав, щоб їсти та пити, а Ілля зійшов на верхів'я Кармелу, і нахилився до землі, і поклав обличчя своє між свої коліна.</span> <span class="verse"><a name="43">43</a>І сказав він до свого хлопця: Вийди, подивися в напрямі моря! І той вийшов і подивився та й сказав: Нема нічого. Та він відказав: Вернися сім раз!</span> <span class="verse"><a name="44">44</a>І сталося сьомого разу, і він сказав: Ось мала хмара, немов долоня людська, підіймається з моря. А він сказав: Піди, скажи Ахавові: Запрягай і зійди, і не затримає тебе дощ.</span> <span class="verse"><a name="45">45</a>І сталося по недовгому часі, і потемніло небо від хмар, і зірвався вітер, і пішов великий дощ. А Ахав сів на воза, та й відправився в Їзреел.</span> <span class="verse"><a name="46">46</a>А Господня рука була на Іллі. І він оперезав свої стегна, та й побіг перед Ахавом аж до самого Їзреелу.</span> </p></div</div></div></body></html>