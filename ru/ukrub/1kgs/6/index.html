<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>І сталося, року чотирисотого й вісімдесятого по виході Ізраїлевих синів з єгипетського краю, четвертого року Соломонового царювання над Ізраїлем, місяця зіва, почав він будувати той храм для Господа.</span> <span class="verse"><a name="2">2</a>А той храм, що цар Соломон збудував для Господа, шістдесят ліктів довжина його, а двадцять ширина його, а тридцять ліктів вишина його.</span> <span class="verse"><a name="3">3</a>А притвор перед храмом цього дому двадцять ліктів довжина його, відповідно широкости храму, десять ліктів ширина його перед храмом.</span> <span class="verse"><a name="4">4</a>І зробив він для храму прозорі вікна, широкі знадвору й вузькі всередині.</span> <span class="verse"><a name="5">5</a>А до стіни храму збудував він прибудівку навколо, зо стінами дому навколо храму та найсвятішого, і поробив бічні кімнати навколо.</span> <span class="verse"><a name="6">6</a>Долішня прибудівка ширина її п'ять ліктів, а середня шість ліктів ширина її, а третя сім ліктів ширина її, бо він дав навколо храму знадвору виступи, щоб не тримати їх у стінах храму.</span> <span class="verse"><a name="7">7</a>А храм, коли був будований, будувався з викінченого каменя з каменоломні, а молотки та сокира, всяке залізне знаряддя не було чуте в храмі, коли його будували.</span> <span class="verse"><a name="8">8</a>Вхід до середньої бічної кімнати був з правого боку храму, а крученими сходами входили до середньої, а з середньої до третьої.</span> <span class="verse"><a name="9">9</a>І збудував він той храм та й покінчив його. І покрив він храм дошками та брусками кедрових дерев.</span> <span class="verse"><a name="10">10</a>І збудував він прибудівку на ввесь храм, п'ять ліктів вишина її, і вона трималася храму кедровими деревинами.</span> <span class="verse"><a name="11">11</a>І було Господнє слово до Соломона, говорячи:</span> <span class="verse"><a name="12">12</a>Цей храм, що ти будуєш, якщо ти ходитимеш Моїми уставами й постанови Мої будеш виконувати, і будеш дотримувати всі Мої заповіді, щоб ними ходити, то Я виповню на тобі Своє слово, яке Я говорив був батькові твоєму Давидові.</span> <span class="verse"><a name="13">13</a>І пробуватиму посеред Ізраїлевих синів, і не покину Свого Ізраїлевого народу.</span> <span class="verse"><a name="14">14</a>І збудував Соломон той храм та й скінчив його.</span> <span class="verse"><a name="15">15</a>І побудував він стіни храму зсередини з кедрових дощок, від підлоги храму аж до стін стропу покрив усередині деревом, а підлогу храму покрив кипарисовими дошками.</span> <span class="verse"><a name="16">16</a>І збудував тих двадцять ліктів стіни з-заду храму з кедрових дощок, від підлоги аж до стін стропу, і це збудував йому зсередини за девіра, за Святеє Святих.</span> <span class="verse"><a name="17">17</a>А той храм був на сорок ліктів, він той, що перед девіром.</span> <span class="verse"><a name="18">18</a>А на кедрині всередині храму була різьба огірків та відкритих квітів. Усе кедрина, камінь був невидний.</span> <span class="verse"><a name="19">19</a>А найсвятіше він приготовив усередині храму, щоб дати туди ковчега Господнього заповіту.</span> <span class="verse"><a name="20">20</a>А середина найсвятішого двадцять ліктів довжина, і двадцять ліктів ширина, і двадцять ліктів вишина його, і він покрив його щирим золотом, і також покрив кедрового жертівника.</span> <span class="verse"><a name="21">21</a>І Соломон покрив той храм зсередини щирим золотом, а перед найсвятішим перетягнув золотими ланцюгами, та покрив його золотом.</span> <span class="verse"><a name="22">22</a>І ввесь храм він покрив золотом аж до кінця всього храму і всього жертівника, що при найсвятішому, покрив золотом.</span> <span class="verse"><a name="23">23</a>І зробив у найсвятішому двох херувимів з оливкового дерева, десять ліктів вишина його.</span> <span class="verse"><a name="24">24</a>І п'ять ліктів одне крило херувима, і п'ять ліктів друге крило херувима; десять ліктів від кінця одного його крила і аж до кінця другого його крила.</span> <span class="verse"><a name="25">25</a>І десять ліктів був і другий херувим, одна міра й один вид обом херувимам.</span> <span class="verse"><a name="26">26</a>Височина одного херувима десять ліктів, і так і другого херувима.</span> <span class="verse"><a name="27">27</a>І дав він тих херувимів усередині внутрішнього храму. І херувими простягали свої крила, і торкалося крило одного однієї стіни, а крило другого херувима торкалося другої стіни. А їхні внутрішні крила дотикалися крило до крила.</span> <span class="verse"><a name="28">28</a>І він покрив херувимів золотом.</span> <span class="verse"><a name="29">29</a>А всі стіни храму навколо приоздобив ритими різьбами херувимів і пальм та розкритих квітів, зсередини та від зовнішньої частини.</span> <span class="verse"><a name="30">30</a>А підлогу храму він покрив золотом для внутрішньої та для зовнішньої частини.</span> <span class="verse"><a name="31">31</a>А на вхід до найсвятішого зробив двері з оливкового дерева; стовп, бічні одвірки п'ятикутні.</span> <span class="verse"><a name="32">32</a>І двоє дверей були з оливкового дерева, і на них були пороблені різьби херувимів і пальм та розкритих квітів, і покрив золотом; і обклав золотом тих херувимів та ті пальми.</span> <span class="verse"><a name="33">33</a>І так поробив і одвірки для входу до храму, з оливкового дерева, одвірки чотирикутні.</span> <span class="verse"><a name="34">34</a>А двоє дверей були з кипарисового дерева. Дві частині одних дверей та дві частині других дверей були рухомі.</span> <span class="verse"><a name="35">35</a>І повирізував на них херувимів і пальми та розкриті квіти, і покрив золотом, викутим по різьбі.</span> <span class="verse"><a name="36">36</a>І збудував він унутрішній двір, три ряди тесаного каменя та ряд стятого кедрового брусся.</span> <span class="verse"><a name="37">37</a>Року четвертого був заложений храм Господній, у місяці зів,</span> <span class="verse"><a name="38">38</a>а року одинадцятого, у місяці бул, він місяць восьмий був закінчений той храм зо всіма речами його та за всіма планами його. І він будував його сім років.</span> </p></div</div></div></body></html>