<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1kgs/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1kgs">1 Kings</a> &gt <strong>Chapter 16</strong></div><p><span class="verse"><a name="1">1</a>І було Господнє слово до Єгу, Хананієвого сина, про Башу, говорячи:</span> <span class="verse"><a name="2">2</a>Тому, що Я підніс тебе з пороху, і настановив тебе володарем над Моїм народом, Ізраїлем, а ти пішов Єровоамовою дорогою та вводив у гріх народ Мій, Ізраїля, щоб гнівити Мене гріхами їх,</span> <span class="verse"><a name="3">3</a>то ось Я вигублю по Баші та по домі його, зроблю твій дім, як дім Єровоама, Неватового сина.</span> <span class="verse"><a name="4">4</a>Померлого в Баші в місті з'їдять пси, а померлого йому на полі, поїсть птаство небесне.</span> <span class="verse"><a name="5">5</a>А решта діл Баші, і що він зробив був, і лицарськість його, ось вони написані в Книзі Хроніки Ізраїлевих царів.</span> <span class="verse"><a name="6">6</a>І спочив Баша зо своїми батьками, і був похований в Тірці, а замість нього зацарював син його Ела.</span> <span class="verse"><a name="7">7</a>І було слово Господнє через пророка Єгу, сина Хананієвого, до Баші та до дому його, а то через усе те зло, що коїв він у Господніх очах, щоб гнівити Його чином своїх рук, щоб бути, як Єровоамів дім, що Він побив його.</span> <span class="verse"><a name="8">8</a>Двадцять і шостого року Аси, царя Юдиного, зацарював Ела, Башин син, над Ізраїлем у Тірці, на два роки.</span> <span class="verse"><a name="9">9</a>І змовився на нього його раб Зімрі, провідник половини колесниць. І коли він, п'яний, пив у домі Арци, що був над його домом у Тірці,</span> <span class="verse"><a name="10">10</a>то прийшов Зімрі й убив його, і вбив його в двадцятому й сьомому році Аси, царя Юдиного, та й зацарював замість нього.</span> <span class="verse"><a name="11">11</a>І сталося, як він зацарював та сів на його троні, то він вибив увесь Башин дім, не позоставив навіть того, що мочить на стіну, ані рідних його, ані друзів його.</span> <span class="verse"><a name="12">12</a>І вигубив Зімрі ввесь Башин дім, за словом Господа, що промовляв був до Баші через пророка Єгу,</span> <span class="verse"><a name="13">13</a>за всі гріхи Баші та гріхи Елі, його сина, що грішили самі, і що вводили в гріх Ізраїля, щоб гнівити Господа, Бога Ізраїлевого, своїми гидотами.</span> <span class="verse"><a name="14">14</a>А решта діл Елі та все, що він робив, ось вони написані в Книзі Хроніки Ізраїлевих царів.</span> <span class="verse"><a name="15">15</a>У році двадцятому й сьомому Аси, царя Юдиного, зацарював Зімрі в Тірці на сім день, коли народ облягав филистимський Ґіббетон.</span> <span class="verse"><a name="16">16</a>І прочув народ, що облягав, таке: Змовився Зімрі та й убив царя! І ввесь Ізраїль настановив царем над Ізраїлем Омрі, провідника війська, того дня в таборі.</span> <span class="verse"><a name="17">17</a>І піднялися Омрі та ввесь Ізраїль із ним із Ґіббетону, і облягли Тірцу.</span> <span class="verse"><a name="18">18</a>І сталося, як побачив Зімрі, що місто здобуте, то ввійшов до палацу царевого дому, та й спалив над собою царський дім огнем, і помер</span> <span class="verse"><a name="19">19</a>за гріх свій, що грішив ним, щоб робити зло в Господніх очах, щоб ходити дорогою Єровоама та в гріху його, який він чинив, щоб вводити в гріх Ізраїля.</span> <span class="verse"><a name="20">20</a>А решта діл Зімрі та змова його, що вчинив був, ось вони написані в Книзі Хроніки Ізраїлевих царів.</span> <span class="verse"><a name="21">21</a>Тоді Ізраїлів народ поділився пополовині: половина народу була за Тівні, Ґінатового сина, щоб настановити його царем, а половина за Омрі.</span> <span class="verse"><a name="22">22</a>Та був сильніший народ, що стояв за Омрі, від народу, що був за Тівні, Ґінатового сина. І помер Тівні, а зацарював Омрі.</span> <span class="verse"><a name="23">23</a>У році тридцятому й першому Аси, царя Юдиного, над Ізраїлем зацарював на дванадцять літ Омрі. У Тірці царював він шість років.</span> <span class="verse"><a name="24">24</a>І купив він від Шемера гору Шомерон за два таланти срібла, і забудував гору, і назвав ім'я міста, яке збудував, іменем пана тієї гори: Шомерон.</span> <span class="verse"><a name="25">25</a>І робив Омрі зло в Господніх очах, і чинив зло більше від усіх, хто був перед ним.</span> <span class="verse"><a name="26">26</a>І ходив він усією дорогою Єровоама, сина Неватового, та в гріхах його, якими вводив у гріх Ізраїля, щоб гнівити Господа, Бога Ізраїля, гидотами своїми.</span> <span class="verse"><a name="27">27</a>А решта діл Омрі, що робив він, та лицарськість його, яку він чинив був, ото вони написані в Книзі Хроніки Ізраїлевих царів.</span> <span class="verse"><a name="28">28</a>І спочив Омрі з своїми батьками, і був похований у Самарії. А замість нього зацарював його син Ахав.</span> <span class="verse"><a name="29">29</a>Ахав, син Омрі, зацарював над Ізраїлем у році тридцятому й восьмому Аси, царя Юдиного. І царював Ахав, син Омрі, над Ізраїлем у Самарії двадцять і два роки.</span> <span class="verse"><a name="30">30</a>І робив Ахав, син Омрі, зло в Господніх очах більше від усіх, хто був перед ним.</span> <span class="verse"><a name="31">31</a>І було йому мало ходити в гріхах Єровоама, Неватового сина, і він узяв за жінку Єзавель, дочку Етбаала, сидонського царя. І він пішов, і служив Ваалові, і вклонявся йому.</span> <span class="verse"><a name="32">32</a>І він поставив жертівника для Ваала в Вааловому домі, якого збудував у Шомероні.</span> <span class="verse"><a name="33">33</a>І зробив Ахав Астарту. І Ахав далі чинив, щоб гнівити Господа, Бога Ізраїлевого, більше від усіх Ізраїлевих царів, що були перед ним.</span> <span class="verse"><a name="34">34</a>За його днів Хіїл з Бет-Елу відбудував Єрихона, на перворіднім своїм Авірамові він заклав його фундаменти, а на наймолодшім своїм Сеґівові повставляв брами його, за словом Господа, що говорив через Ісуса, Навинового сина.</span> </p></div</div></div></body></html>