<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1kgs">1 Kings</a> &gt <strong>Chapter 15</strong></div><p><span class="verse"><a name="1">1</a>А вісімнадцятого року царя Єровоама, Неватового сина, над Юдою зацарював Авійям.</span> <span class="verse"><a name="2">2</a>Три роки царював він в Єрусалимі. А ім'я його матері Мааха, Авесаломова дочка.</span> <span class="verse"><a name="3">3</a>І він ходив в усіх гріхах свого батька, які той робив перед ним, і серце його не було все з Господом, Богом своїм, як серце його батька Давида.</span> <span class="verse"><a name="4">4</a>Бо Господь, Бог його, ради Давида дав йому світильника в Єрусалимі, щоб поставити сина його по ньому та укріпити Єрусалим.</span> <span class="verse"><a name="5">5</a>Бо Давид робив добре в Господніх очах, і не відступав від усього що Він наказав був йому, по всі дні життя свого, окрім справи хіттянина Урії.</span> <span class="verse"><a name="6">6</a>А війна між Рехав'амом та між Єровоамом точилася по всі дні життя його.</span> <span class="verse"><a name="7">7</a>А решта Авійямових діл та все, що він зробив, ось вони написані в Книзі Хроніки Юдиних царів. І війна точилася між Авійямом та між Єровоамом.</span> <span class="verse"><a name="8">8</a>І спочив Авійям зо своїми батьками, і поховали його в Давидовому Місті, а замість нього зацарював син його Аса.</span> <span class="verse"><a name="9">9</a>А року двадцятого Єровоама, Ізраїлевого царя, зацарював Аса, цар Юдин.</span> <span class="verse"><a name="10">10</a>І він царював в Єрусалимі сорок і один рік. А ім'я його матері Мааха, Авесаломова дочка.</span> <span class="verse"><a name="11">11</a>І робив Аса добре в Господніх очах, як батько його Давид.</span> <span class="verse"><a name="12">12</a>І вигнав він блудодіїв із краю, і повикидав усіх божків, яких поробили були їхні батьки.</span> <span class="verse"><a name="13">13</a>І навіть матір свою Мааху, і її він позбавив права бути царицею, бо вона зробила була ідола для Астарти. І Аса порубав ідола її, та й спалив у долині Кедрон.</span> <span class="verse"><a name="14">14</a>А пагірки не минулися; тільки Асине серце було все з Господом по всі його дні.</span> <span class="verse"><a name="15">15</a>І вніс він до Господнього дому присвячені речі свого батька та присвячені речі свої, срібло, і золото, і посуд.</span> <span class="verse"><a name="16">16</a>А війна точилася між Асою та між Башою по всі їхні дні.</span> <span class="verse"><a name="17">17</a>І пішов Баша, цар Ізраїлів, на Юду, і будував Раму, щоб не дати нікому від Аси, царя Юдиного, виходити та входити.</span> <span class="verse"><a name="18">18</a>І взяв Аса все срібло та золото, позостале в скарбницях храму Господнього та дому царевого, та й дав його до руки своїх слуг. І послав їх цар Аса до Бен-Гадада, сина Тавримонна, сина Хезйонового, сирійського царя, що сидів у Дамаску, говорячи:</span> <span class="verse"><a name="19">19</a>Є умова між мною та між тобою, між батьком моїм та між батьком твоїм. Ось послав я тобі дара, срібла та золота, іди, зламай умову свою з Башею, царем Ізраїлевим, і нехай він відійде від мене.</span> <span class="verse"><a name="20">20</a>І послухався Бен-Гаддад царя Аси, і послав провідників свойого війська на Ізраїлеві міста, та й побив Іййона, і Дана, і Авела, Бат-Мааху, і всього Кінерота та всю землю Нефталимову.</span> <span class="verse"><a name="21">21</a>І сталося, як Баша це почув, то перестав будувати Раму, й осівся в Тірці.</span> <span class="verse"><a name="22">22</a>А цар Аса закликав до послуху всього Юду, нікого не виключаючи, і вони повиносили каміння Рами та її дерево, що з них будував був Баша. І цар Аса збудував з того Веніяминову Ґеву.</span> <span class="verse"><a name="23">23</a>А решта діл Аси та вся лицарськість його, і все, що він зробив був, і міста, які побудував, ось вони написані в Книзі Хроніки Юдиних царів; тільки на час старости своєї він заслаб був на свої ноги.</span> <span class="verse"><a name="24">24</a>І спочив Аса з батьками своїми, і був похований з батьками своїми в Місті Давида, свого батька. А замість нього зацарював його син Йосафат.</span> <span class="verse"><a name="25">25</a>А над Ізраїлем зацарював Надав, Єровоамів син, у другому році Аси, царя Юдиного, та й царював над Ізраїлем два роки.</span> <span class="verse"><a name="26">26</a>І робив він зле в Господніх очах, і ходив дорогою батька свого та в гріху його, що вводив теж у гріх Ізраїля.</span> <span class="verse"><a name="27">27</a>І змовився на нього Баша, син Ахійї, з Іссахарового дому, та й побив його Баша в Ґіббетоні филистимському. А Надав та ввесь Ізраїль облягали Ґіббетон.</span> <span class="verse"><a name="28">28</a>І вбив його Баша в третьому році Аси, царя Юдиного, та й зацарював замість нього.</span> <span class="verse"><a name="29">29</a>І сталося, як зацарював він, то побив увесь Єровоамів дім, не позоставив Єровоамові жодної душі, аж поки не вигубив його, за словом Господа, що говорив через Свого раба шілонянина Ахійю,</span> <span class="verse"><a name="30">30</a>за гріх Єровоама, що грішив сам і що вводив у гріх Ізраїля, через свій гнів, яким гнівив Господа, Бога Ізраїлевого.</span> <span class="verse"><a name="31">31</a>А решта діл Надава та все, що він був зробив, ось вони написані в Книзі Хроніки Ізраїлевих царів.</span> <span class="verse"><a name="32">32</a>А війна точилася між Асою та між Башею, Ізраїлевим царем, по всі дні їх.</span> <span class="verse"><a name="33">33</a>Третього року Аси, царя Юдиного, зацарював Баша, син Ахійїн, над усім Ізраїлем у Тірці, на двадцять і чотири роки.</span> <span class="verse"><a name="34">34</a>І робив він зло в Господніх очах, і ходив дорогою Єровоама та в гріху його, що вводив у гріх Ізраїля.</span> </p></div</div></div></body></html>