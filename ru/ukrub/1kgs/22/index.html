<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>І прожили вони три роки, і не було війни між Сирією та між Ізраїлем.</span> <span class="verse"><a name="2">2</a>І сталося третього року, і зійшов Йосафат, цар Юдин, до Ізраїлевого царя.</span> <span class="verse"><a name="3">3</a>І сказав Ізраїлів цар до своїх слуг: Чи ви знаєте, що ґілеадський Рамот наш? А ми мовчимо, замість того, щоб забрати його з руки сирійського царя.</span> <span class="verse"><a name="4">4</a>І сказав він до Йосафата: Чи ти підеш зо мною на війну до ґілеадського Рамоту? А Йосафат відказав: Я як ти, народ мій як народ твій, мої коні як твої коні!</span> <span class="verse"><a name="5">5</a>І сказав Йосафат до Ізраїлевого царя: Вивідай зараз слово Господнє!</span> <span class="verse"><a name="6">6</a>І зібрав Ізраїлів цар пророків, близько чотирьох сотень чоловіка, та й сказав до них: Чи йти мені на війну на ґілеадський Рамот, чи занехати? А ті відказали: Іди, а Господь дасть його в цареву руку.</span> <span class="verse"><a name="7">7</a>І сказав Йосафат: Чи нема тут іще Господнього пророка, і вивідаємо від нього.</span> <span class="verse"><a name="8">8</a>І сказав Ізраїлів цар до Йосафата: Є ще один муж, щоб від нього вивідати Господа. Та я ненавиджу його, бо він не пророкує на мене добре, а тільки зле. Це Міхей, син Їмлин. А Йосафат відказав: Нехай цар не говорить так!</span> <span class="verse"><a name="9">9</a>І покликав Ізраїлів цар одного євнуха, і сказав: Приведи скоріш Міхея, Їмлиного сина!</span> <span class="verse"><a name="10">10</a>І цар Ізраїлів та цар Юдин сиділи кожен на троні своїм, повбирані в шати при вході до брами Самарії, а всі пророки пророкували перед ними.</span> <span class="verse"><a name="11">11</a>А Седекія, Кенаанин син, зробив собі залізні роги й сказав: Так сказав Господь: Оцим будеш побивати сиріян аж до вигублення їх!</span> <span class="verse"><a name="12">12</a>І всі пророки пророкували так, говорячи: Виходь до ґілеадського Рамоту, і пощастить тобі, і Господь дасть його в цареву руку.</span> <span class="verse"><a name="13">13</a>А той посланець, що пішов покликати Міхея, говорив до нього, кажучи: Ось слова тих пророків, одноусто звіщають цареві добро. Нехай же буде слово твоє, як слово кожного з них, і ти говоритимеш добре.</span> <span class="verse"><a name="14">14</a>І сказав Міхей: Як живий Господь, те, що скаже мені Господь, я те говоритиму!</span> <span class="verse"><a name="15">15</a>І прийшов він до царя, а цар сказав до нього: Міхею, чи підемо на війну до ґілеадського Рамоту, чи занехаємо? А той відказав йому: Вийди, і пощастить тобі, і Господь дасть у цареву руку.</span> <span class="verse"><a name="16">16</a>І сказав йому цар: Аж скільки разів я заприсягав тебе, що ти не говоритимеш мені нічого, тільки правду в Ім'я Господа?</span> <span class="verse"><a name="17">17</a>А той відказав: Я бачив усього Ізраїля, розпорошеного по горах, немов овець, що не мають пастуха. І сказав Господь: Немає в них пана, нехай вернуться з миром кожен до дому свого.</span> <span class="verse"><a name="18">18</a>І сказав Ізраїлів цар до Йосафата: Чи ж не казав я тобі, він не буде пророкувати мені доброго, а тільки лихе?</span> <span class="verse"><a name="19">19</a>А Міхей відказав: Тому послухай Господнього слова: Бачив я Господа, що сидів на престолі Своїм, а все небесне військо стояло при Ньому з правиці Його та з лівиці Його.</span> <span class="verse"><a name="20">20</a>І сказав Господь: Хто намовить Ахава, і він вийде й упаде в ґілеадському Рамоті? І говорив той так, а той говорив так.</span> <span class="verse"><a name="21">21</a>І вийшов дух, і став перед Господнім лицем та й сказав: Я намовлю його! І сказав йому Господь: Чим?</span> <span class="verse"><a name="22">22</a>А той відказав: Я вийду й стану духом неправди в устах усіх його пророків. А Господь сказав: Ти намовиш, а також переможеш; вийди та й зроби так!</span> <span class="verse"><a name="23">23</a>А тепер оце Господь дав духа неправди в уста всіх оцих пророків, а Господь говорив на тебе лихе...</span> <span class="verse"><a name="24">24</a>І підійшов Седекія, Кенаанин син, і вдарив Міхея по щоці та й сказав: Кудою це перейшов Дух Господній від мене, щоб говорити з тобою?</span> <span class="verse"><a name="25">25</a>А Міхей сказав: Ось ти побачиш це, коли вбіжиш до найдальшої кімнати, щоб сховатися.</span> <span class="verse"><a name="26">26</a>І сказав Ізраїлів цар: Візьми Міхея, і відведи до Амона, начальника міста, та до Йоаша, царевого сина,</span> <span class="verse"><a name="27">27</a>та й скажеш: Отак сказав цар: Посадіть оцього до в'язничного дому, і давайте йому їсти скупо хліба й скупо води, аж поки я не вернуся з миром.</span> <span class="verse"><a name="28">28</a>А Міхей відказав: Якщо справді вернешся ти з миром, то не говорив Господь через мене! І до того сказав: Слухайте це, всі народи!</span> <span class="verse"><a name="29">29</a>І вийшов Ізраїлів цар та Йосафат, цар Юдин, до ґілеадського Рамоту.</span> <span class="verse"><a name="30">30</a>І сказав Ізраїлів цар до Йосафата: Я переберуся, і піду на бій, а ти вбери свої царські шати! І перебрався Ізраїлів цар, і пішов на бій.</span> <span class="verse"><a name="31">31</a>А сирійський цар наказав керівникам своїх колесниць, тридцятьом і двом, говорячи: Не будете воювати з малим та з великим, а тільки з самим Ізраїлевим царем.</span> <span class="verse"><a name="32">32</a>І сталося, як керівники колесниць побачили Йосафата, то вони сказали: Це дійсно Ізраїлів цар! І зайшли на нього, щоб воювати, а Йосафат закричав.</span> <span class="verse"><a name="33">33</a>І сталося, як керівники колесниць побачили, що це не Ізраїлів цар, то повернули від нього.</span> <span class="verse"><a name="34">34</a>А один чоловік знехотя натягнув лука, та й ударив Ізраїлевого царя між підв'язанням пояса та між панцерем. А той сказав своєму візникові: Поверни назад, і виведи мене з табору, бо я ранений...</span> <span class="verse"><a name="35">35</a>І знявся бій того дня, а цар був поставлений на колесниці проти Сирії, і помер увечорі. І кров із рани текла в колесницю.</span> <span class="verse"><a name="36">36</a>А як сонце заходило, нісся крик у таборі такий: Кожен до міста свого, і кожен до краю свого!</span> <span class="verse"><a name="37">37</a>І помер цар, і був привезений до Самарії. І поховали царя в Самарії.</span> <span class="verse"><a name="38">38</a>І полоскали колесницю над ставом у Самарії, і пси лизали його кров, а блудниці мили своє тіло, за словом Господнім, що Він говорив.</span> <span class="verse"><a name="39">39</a>А решта Ахавових діл, і все, що він зробив був, і дім зо слонової кости, що він збудував, і всі міста, які він побудував, отож вони написані в Книзі Хроніки Ізраїлевих царів.</span> <span class="verse"><a name="40">40</a>І спочив Ахав із батьками своїми, а замість нього зацарював син його Ахазія.</span> <span class="verse"><a name="41">41</a>А Йосафат, Асин син, зацарював над Юдою в четвертому році Ахава, царя Ізраїлевого.</span> <span class="verse"><a name="42">42</a>Йосафат був віку тридцяти й п'яти літ, коли він зацарював, і двадцять і п'ять літ царював в Єрусалимі. А ім'я його матері Азува, дочка Шілхи.</span> <span class="verse"><a name="43">43</a>І ходив він усією дорогою батька свого Аси, і не збочував із неї, щоб чинити добре в Господніх очах. Тільки пагірки не були понищені, народ іще приносив жертви й кадив на пагірках.</span> <span class="verse"><a name="44">44</a>І Йосафат замирив з Ізраїлевим царем.</span> <span class="verse"><a name="45">45</a>А решта Йосафатових діл та лицарськість його, що він чинив був та як воював, отож вони написані в Книзі Хроніки Юдиних царів.</span> <span class="verse"><a name="46">46</a>А решту блудодіїв, що позоставалися за днів його батька Аси, він вигубив із Краю.</span> <span class="verse"><a name="47">47</a>А царя не було в Едомі, був намісник царів.</span> <span class="verse"><a name="48">48</a>А Йосафат наробив був таршіських кораблів, щоб піти до Офіру по золото, та не пішов, бо порозбивалися кораблі при Ецйон-Ґевері.</span> <span class="verse"><a name="49">49</a>Тоді сказав Ахазія, син Ахавів, до Йосафата: Нехай підуть на кораблях мої раби з рабами твоїми. Та Йосафат не захотів.</span> <span class="verse"><a name="50">50</a>І спочив Йосафат із своїми батьками. І був він похований в Місті Давида, свого батька, а замість нього зацарював син його Єгорам.</span> <span class="verse"><a name="51">51</a>Ахазія, Ахавів син, зацарював над Ізраїлем у Самарії, в сімнадцятому році Йосафата, Юдиного царя, і царював над Ізраїлем два роки.</span> <span class="verse"><a name="52">52</a>І робив він лихе в Господніх очах, і ходив дорогою батька свого й дорогою своєї матері, та дорогою Єровоама, Неватового сина, що вводив у гріх Ізраїля.</span> <span class="verse"><a name="53">53</a>І служив він Ваалові, і вклонявся йому, та й гнівив Господа, Бога Ізраїлевого, усе так, як робив його батько.</span> </p></div</div></div></body></html>