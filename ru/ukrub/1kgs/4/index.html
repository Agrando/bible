<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>І був цар Соломон царем над усім Ізраїлем.</span> <span class="verse"><a name="2">2</a>А оце його провідники: Азарія, Садоків син, священик.</span> <span class="verse"><a name="3">3</a>Еліхореф та Ахійя, сини Шіші, писарі. Йосафат, син Ахілудів, канцлер.</span> <span class="verse"><a name="4">4</a>А Беная, Єгоядин син, над військом, а Садок та Евіятар священики.</span> <span class="verse"><a name="5">5</a>А Азарія, Натанів син, над намісниками, а Завуд, син Натанів священик, товариш царів.</span> <span class="verse"><a name="6">6</a>А Ахішар над домом, а Адонірам, Авдин син над даниною.</span> <span class="verse"><a name="7">7</a>А в Соломона було дванадцять намісників над усім Ізраїлем, і вони годували царя та дім його, місяць на рік був на одного на годування.</span> <span class="verse"><a name="8">8</a>А оце їхні імена: Бен-Гур в Єфремових горах,</span> <span class="verse"><a name="9">9</a>Бен-Декер у Макаці, і в Шаалевімі, і в Бет-Шемеші, і в Елоні Бет-Ганану.</span> <span class="verse"><a name="10">10</a>Бен-Гесед в Арубботі, йому належали: Сохо та ввесь край Хеферу.</span> <span class="verse"><a name="11">11</a>Бен-Авінадав уся околиця Дору; Тафат, Соломонова дочка, була йому за жінку.</span> <span class="verse"><a name="12">12</a>Баана, Ахілудів син Таанах і Меґіддо та ввесь Бет-Шеан, що при Цартані, нижче Їзреелу, від Бет-Шеану аж до Авел-Мехола, аж до того боку Йокмеаму.</span> <span class="verse"><a name="13">13</a>Бен-Ґевер у ґілеадському Рамоті, йому належали: оселі Яїра, сина Манасії, що в Ґілеаді, йому околиця Арґову, що в Башані, шістдесят міст великих, із муром та з мідяним засувом.</span> <span class="verse"><a name="14">14</a>Ахінадав, син Іддо в Маханаїмі.</span> <span class="verse"><a name="15">15</a>Ахімаац в Нефталимі; також він узяв Босмат, Соломонову дочку, за жінку.</span> <span class="verse"><a name="16">16</a>Баана, Хушаїв син, в Асирі та в Бе-Алоті.</span> <span class="verse"><a name="17">17</a>Йосафат, Паруахів син, в Іссахарі.</span> <span class="verse"><a name="18">18</a>Шім'ї, Елин син, у Веніямині.</span> <span class="verse"><a name="19">19</a>Ґевер, син Уріїв, у ґілеадському краї, у краї Сигона, царя аморейського, та Оґа, царя башанського. А один намісник, що в усьому Краї.</span> <span class="verse"><a name="20">20</a>Юда та Ізраїль були численні, як пісок, що над морем, щодо многоти. Вони їли й пили та тішилися!</span> <span class="verse"><a name="21">21</a>(5-1) А Соломон панував над усіма царствами від Річки аж до филистимського краю та аж до границі Єгипту. Вони приносили дари та служили Соломонові по всі дні його життя.</span> <span class="verse"><a name="22">22</a>(5-2) І була Соломонова пожива на один день: тридцять корів пшеничної муки, а шістдесят корів іншої муки.</span> <span class="verse"><a name="23">23</a>(5-3) Десятеро з великої ситої худоби, і двадцятеро з худоби великої з паші та сотня худоби дрібної, окрім оленя, і сарни, і антилопи та ситих гусок.</span> <span class="verse"><a name="24">24</a>(5-4) Бо він панував по всій цій стороні Річки від Тіфсаху та аж до Аззи над усіма царями по цей бік Річки. І був у нього мир зо всіх сторін його навколо.</span> <span class="verse"><a name="25">25</a>(5-5) І безпечно сидів Юда та Ізраїль, кожен під своїм виноградником та під своєю фіґою від Дану й аж до Беер-Шеви всі дні Соломона.</span> <span class="verse"><a name="26">26</a>(5-6) І було в Соломона сорок тисяч стійлів для коней колесниць його та дванадцять тисяч верхівців.</span> <span class="verse"><a name="27">27</a>(5-7) І годували ці намісники царя Соломона та кожного, хто приходив до столу царя Соломона, кожен свій місяць, і не було недостачі ні в чому.</span> <span class="verse"><a name="28">28</a>(5-8) А ячменю та соломи для коней та для румаків спроваджували до місця, де хто був, кожен за постановою для нього.</span> <span class="verse"><a name="29">29</a>(5-9) І дав Бог Соломонові дуже багато мудрости та розуму, а широкість серця як пісок, що на березі моря.</span> <span class="verse"><a name="30">30</a>(5-10) І збільшилася Соломонова мудрість над мудрість усіх синів сходу та над усю мудрість Єгипту.</span> <span class="verse"><a name="31">31</a>(5-11) І був він мудріший від усякого чоловіка, від Етана езрахітського, і Гемана, і Калкола та Дарди, Махолових синів. А ім'я його було славне серед усіх людей навколо.</span> <span class="verse"><a name="32">32</a>(5-12) І він проказав три тисячі приказок, а пісень його було тисяча й п'ять.</span> <span class="verse"><a name="33">33</a>(5-13) І говорив він про дерева, від кедру, що на Ливані, й аж до ісопу, що росте на стіні. І говорив про худобу, і про птаства, і про плазуюче та про риб.</span> <span class="verse"><a name="34">34</a>(5-14) І приходили від усіх народів, щоб послухати Соломонову мудрість, від усіх царів краю, що чули про мудрість його.</span> </p></div</div></div></body></html>