<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 4</strong></div><p><span class="verse"><a name="1">1</a>А коли промовляли вони до народу оце, до них приступили священики, і влада сторожі храму й саддукеї,</span> <span class="verse"><a name="2">2</a>обурюючись, що навчають народ та звіщають в Ісусі воскресіння з мертвих.</span> <span class="verse"><a name="3">3</a>І руки наклали на них, і до в'язниці всадили до ранку, бо вже вечір настав був.</span> <span class="verse"><a name="4">4</a>І багато-хто з тих, хто слухав слово, увірували; число ж мужів таких було тисяч із п'ять.</span> <span class="verse"><a name="5">5</a>І сталось, що ранком зібралися в Єрусалимі начальники їхні, і старші та книжники,</span> <span class="verse"><a name="6">6</a>і Анна первосвященик, і Кайяфа, і Іван, і Олександер, і скільки було їх із роду первосвященичого.</span> <span class="verse"><a name="7">7</a>І, поставивши їх посередині, запиталися: Якою ви силою чи яким ви ім'ям те робили?</span> <span class="verse"><a name="8">8</a>Тоді Петро, переповнений Духом Святим, промовив до них: Начальники люду та старшини Ізраїлеві!</span> <span class="verse"><a name="9">9</a>Як сьогодні беруть нас на допит про те добродійство недужій людині, як вона вздоровлена,</span> <span class="verse"><a name="10">10</a>нехай буде відомо всім вам, і всім людям Ізраїлевим, що Ім'ям Ісуса Христа Назарянина, що Його розп'яли ви, то Його воскресив Бог із мертвих, Ним поставлений він перед вами здоровий!</span> <span class="verse"><a name="11">11</a>Він камінь, що ви, будівничі, відкинули, але каменем став Він наріжним!</span> <span class="verse"><a name="12">12</a>І нема ні в кім іншім спасіння. Бо під небом нема іншого Ймення, даного людям, що ним би спастися ми мали.</span> <span class="verse"><a name="13">13</a>А бачивши сміливість Петра та Івана, і спостерігши, що то люди обидва невчені та прості, дивувалися, і пізнали їх, що вони з Ісусом були.</span> <span class="verse"><a name="14">14</a>Та бачивши, що вздоровлений чоловік стоїть з ними, нічого навпроти сказати не могли.</span> <span class="verse"><a name="15">15</a>І, звелівши їм вийти із синедріону, зачали радитися між собою,</span> <span class="verse"><a name="16">16</a>говорячи: Що робити нам із цими людьми? Бож усім мешканцям Єрусалиму відомо, що вчинили вони явне чудо, і не можемо того заперечити.</span> <span class="verse"><a name="17">17</a>Та щоб більш не поширювалось це в народі, то з погрозою заборонімо їм, щоб нікому з людей вони не говорили про Це Ім'я.</span> <span class="verse"><a name="18">18</a>І, закликавши їх, наказали їм не говорити, і взагалі не навчати про Ісусове Ймення.</span> <span class="verse"><a name="19">19</a>І відповіли їм Петро та Іван, та й сказали: Розсудіть, чи це справедливе було б перед Богом, щоб слухатись вас більш, як Бога?</span> <span class="verse"><a name="20">20</a>Бо не можемо ми не казати про те, що ми бачили й чули!</span> <span class="verse"><a name="21">21</a>А вони пригрозили їм ще, і відпустили їх, не знайшовши нічого, щоб їх покарати, через людей, бо всі славили Бога за теє, що сталось.</span> <span class="verse"><a name="22">22</a>Бо років більш сорока мав той чоловік, що на нім відбулося це чудо вздоровлення.</span> <span class="verse"><a name="23">23</a>Коли ж їх відпустили, вони до своїх прибули й сповістили, про що первосвященики й старші до них говорили.</span> <span class="verse"><a name="24">24</a>Вони ж, вислухавши, однодушно свій голос до Бога піднесли й промовили: Владико, що небо, і землю, і море, і все, що в них є, Ти створив!</span> <span class="verse"><a name="25">25</a>Ти устами Давида, Свого слуги, отця нашого, сказав Духом Святим: Чого люди бунтуються, а народи задумують марне?</span> <span class="verse"><a name="26">26</a>Повстають царі земні, і збираються старші докупи на Господа та на Христа Його.</span> <span class="verse"><a name="27">27</a>Бо справді зібралися в місці оцім проти Отрока Святого Твого Ісуса, що Його намастив Ти, Ірод та Понтій Пилат із поганами та з народом Ізраїлевим,</span> <span class="verse"><a name="28">28</a>учинити оте, що рука Твоя й воля Твоя наперед встановили були, щоб збулося.</span> <span class="verse"><a name="29">29</a>І тепер споглянь, Господи, на їхні погрози, і дай Своїм рабам із повною сміливістю слово Твоє повідати,</span> <span class="verse"><a name="30">30</a>коли руку Свою простягатимеш Ти на вздоровлення, і щоб знамена та чуда чинились Ім'ям Твого Святого Отрока Ісуса.</span> <span class="verse"><a name="31">31</a>Як вони ж помолились, затряслося те місце, де зібрались були, і переповнилися всі Святим Духом, і зачали говорити Слово Боже з сміливістю!</span> <span class="verse"><a name="32">32</a>А люди, що ввірували, мали серце одне й одну душу, і жаден із них не вважав що з маєтку свого за своє, але в них усе спільним було.</span> <span class="verse"><a name="33">33</a>І апостоли з великою силою свідчили про воскресення Ісуса Господа, і благодать велика на всіх них була!</span> <span class="verse"><a name="34">34</a>Бо жаден із них не терпів недостачі: бо, хто мав поле чи дім, продавали, і заплату за продаж приносили,</span> <span class="verse"><a name="35">35</a>та й клали в ногах у апостолів, і роздавалося кожному, хто потребу в чім мав.</span> <span class="verse"><a name="36">36</a>Так, Йосип, що Варнавою що в перекладі є син потіхи був прозваний від апостолів, Левит, родом кіпрянин,</span> <span class="verse"><a name="37">37</a>мавши поле, продав, а гроші приніс, та й поклав у ногах у апостолів.</span> </p></div</div></div></body></html>