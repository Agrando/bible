<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 3</strong></div><p><span class="verse"><a name="1">1</a>А Петро та Іван на дев'яту годину молитви йшли разом у храм.</span> <span class="verse"><a name="2">2</a>І несено там чоловіка одного, що кривий був з утроби своєї матері. Його садовили щоденно в воротях храму, що Красними звалися, просити милостині від тих, хто до храму йшов.</span> <span class="verse"><a name="3">3</a>Як побачив же він, що Петро та Іван хочуть у храм увійти, став просити в них милостині.</span> <span class="verse"><a name="4">4</a>Петро ж із Іваном поглянув на нього й сказав: Подивися на нас!</span> <span class="verse"><a name="5">5</a>І той подивився на них, сподіваючися щось дістати від них.</span> <span class="verse"><a name="6">6</a>Та промовив Петро: Срібла й золота в мене нема, але що я маю, даю тобі: У Ім'я Ісуса Христа Назарянина устань та й ходи!</span> <span class="verse"><a name="7">7</a>І, узявши його за правицю, він підвів його. І хвилі тієї зміцнилися ноги й суглобці його!...</span> <span class="verse"><a name="8">8</a>І, зірвавшись, він устав та й ходив, і з ними у храм увійшов, ходячи та підскакуючи, і хвалячи Бога!</span> <span class="verse"><a name="9">9</a>Народ же ввесь бачив, як ходив він та Бога хвалив.</span> <span class="verse"><a name="10">10</a>І пізнали його, що це той, що при Красних воротях храму сидів ради милостині. І вони переповнились жахом та подивом із того, що сталось йому!</span> <span class="verse"><a name="11">11</a>А тому, що тримався він Петра та Івана, увесь народ зачудований збігся до них на той ґанок, який Соломоновим зветься.</span> <span class="verse"><a name="12">12</a>І, побачивши це, промовив Петро до народу: Мужі ізраїльські! Чого ви дивуєтесь цим, та чого ви на нас позираєте так, ніби те, що він ходить, ми зробили своєю силою чи благочестям?</span> <span class="verse"><a name="13">13</a>Бог Авраамів, та Ісаків, та Яковів, Бог наших батьків, Сина Свого прославив, Ісуса, Якого ви видали, і відцуралися перед Пилатом, як він присудив був пустити Його.</span> <span class="verse"><a name="14">14</a>Але ви відцурались Святого та Праведного, і домагалися видати вам душогубця.</span> <span class="verse"><a name="15">15</a>Начальника ж життя ви забили, та Його воскресив Бог із мертвих, чого свідками ми!</span> <span class="verse"><a name="16">16</a>І через віру в Ім'я Його вздоровило Ім'я Його того, кого бачите й знаєте. І віра, що від Нього, принесла йому вздоровлення це перед вами всіма.</span> <span class="verse"><a name="17">17</a>А тепер, браття, знаю, що вчинили ви це з несвідомости, як і ваші начальники.</span> <span class="verse"><a name="18">18</a>А Бог учинив так, як Він провіщав був устами Своїх усіх пророків, щоб терпіти Христові.</span> <span class="verse"><a name="19">19</a>Покайтеся ж та наверніться, щоб Він змилувався над вашими гріхами,</span> <span class="verse"><a name="20">20</a>щоб часи відпочинку прийшли від обличчя Господнього, і щоб послав заповідженого вам Ісуса Христа,</span> <span class="verse"><a name="21">21</a>що Його небо мусить прийняти аж до часу відновлення всього, про що провіщав Бог від віку устами всіх святих пророків Своїх!</span> <span class="verse"><a name="22">22</a>Бо Мойсей провіщав: Господь Бог вам Пророка підійме від ваших братів, як мене; у всім Його слухайтеся, про що тільки Він вам говоритиме!</span> <span class="verse"><a name="23">23</a>І станеться, що кожна душа, яка не послухала б того Пророка, знищена буде з народу.</span> <span class="verse"><a name="24">24</a>Так само всі пророки від Самуїла й наступних, скільки їх говорило, також провіщали ці дні.</span> <span class="verse"><a name="25">25</a>Сини ви пророків і того заповіту, що Бог вашим батькам заповів, промовляючи до Авраама: І в насінні твоїм усі народи землі благословлені будуть!</span> <span class="verse"><a name="26">26</a>Воскресивши Свого Отрока, Бог послав Його перше до вас, щоб вас поблагословити, щоб кожен із вас відвернувся від злих своїх учинків!</span> </p></div</div></div></body></html>