<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 8</strong></div><p><span class="verse"><a name="1">1</a>А Савл похваляв його вбивство. І утиск великий постав того дня проти єрусалимської Церкви, і всі, крім апостолів, розпорошилися по краях юдейських та самарійських.</span> <span class="verse"><a name="2">2</a>І поховали Степана мужі побожні, і плакали ревно за ним.</span> <span class="verse"><a name="3">3</a>А Савл нищив Церкву, вдирався в доми, витягав чоловіків і жінок та давав до в'язниці...</span> <span class="verse"><a name="4">4</a>Ходили тоді розпорошенці, та Боже Слово благовістили.</span> <span class="verse"><a name="5">5</a>Ось Пилип прийшов до самарійського міста, і проповідував їм про Христа.</span> <span class="verse"><a name="6">6</a>А люди вважали на те, що Пилип говорив, і згідно слухали й бачили чуда, які він чинив.</span> <span class="verse"><a name="7">7</a>Із багатьох бо, що мали їх, духи нечисті виходили з криком великим, і багато розслаблених та кривих уздоровилися.</span> <span class="verse"><a name="8">8</a>І радість велика в тім місті була!</span> <span class="verse"><a name="9">9</a>Був один чоловік, на ім'я йому Симон, що до того в цім місті займавсь ворожбитством та дурив самарійський народ, видаючи себе за якогось великого.</span> <span class="verse"><a name="10">10</a>Його слухали всі, від найменшого аж до найбільшого, кажучи: Він сила Божа, що зветься велика!</span> <span class="verse"><a name="11">11</a>Його ж слухалися, бо він їх довший час дивував ворожбитством.</span> <span class="verse"><a name="12">12</a>Та коли йняли віри Пилипові, що благовістив про Боже Царство й Ім'я Ісуса Христа, чоловіки й жінки охристилися.</span> <span class="verse"><a name="13">13</a>Увірував навіть сам Симон, і, охристившись, тримався Пилипа; а бачивши чуда й знамена великі, він дуже дивувався.</span> <span class="verse"><a name="14">14</a>Як зачули ж апостоли, які в Єрусалимі були, що Боже Слово прийняла Самарія, то послали до них Петра та Івана.</span> <span class="verse"><a name="15">15</a>А вони, як прийшли, помолились за них, щоб Духа Святого вони прийняли,</span> <span class="verse"><a name="16">16</a>бо ще ні на одного з них Він не сходив, а були вони тільки охрищені в Ім'я Господа Ісуса.</span> <span class="verse"><a name="17">17</a>Тоді на них руки поклали, і прийняли вони Духа Святого!</span> <span class="verse"><a name="18">18</a>Як побачив же Симон, що через накладання апостольських рук Святий Дух подається, то приніс він їм гроші,</span> <span class="verse"><a name="19">19</a>і сказав: Дайте й мені таку владу, щоб той, на кого покладу свої руки, одержав би Духа Святого!</span> <span class="verse"><a name="20">20</a>Та промовив до нього Петро: Нехай згине з тобою те срібло твоє, бо ти думав набути дар Божий за гроші!</span> <span class="verse"><a name="21">21</a>У цім ділі нема тобі частки ні уділу, бо серце твоє перед Богом не слушне.</span> <span class="verse"><a name="22">22</a>Тож покайся за це лихе діло своє, і проси Господа, може прощений буде тобі замір серця твого!</span> <span class="verse"><a name="23">23</a>Бо я бачу, що ти пробуваєш у жовчі гіркій та в путах неправди.</span> <span class="verse"><a name="24">24</a>А Симон озвався й сказав: Помоліться за мене до Господа, щоб мене не спіткало нічого з того, про що ви говорили...</span> <span class="verse"><a name="25">25</a>А вони ж, засвідчивши, і Слово Господнє звістивши, повернулись до Єрусалиму, і звіщали Євангелію в багатьох самарійських оселях.</span> <span class="verse"><a name="26">26</a>А Ангол Господній промовив Пилипові, кажучи: Устань та на південь іди, на дорогу, що від Єрусалиму до Гази спускається, порожня вона.</span> <span class="verse"><a name="27">27</a>І, вставши, пішов він. І ось муж етіопський, скопець, вельможа Кандаки, цариці етіопської, що був над усіма її скарбами, що до Єрусалиму прибув поклонитись,</span> <span class="verse"><a name="28">28</a>вертався, і, сидючи на повозі своїм, читав пророка Ісаю.</span> <span class="verse"><a name="29">29</a>А Дух до Пилипа промовив: Підійди, та й пристань до цього повозу.</span> <span class="verse"><a name="30">30</a>Пилип же підбіг і почув, що той читає пророка Ісаю, та й спитав: Чи розумієш, що ти читаєш?</span> <span class="verse"><a name="31">31</a>А той відказав: Як же можу, як ніхто не напутить мене? І впросив він Пилипа піднятись та сісти з ним.</span> <span class="verse"><a name="32">32</a>А слово Писання, що його він читав, було це: Як вівцю на заріз Його ведено, і як ягня супроти стрижія безголосе, так Він не відкрив Своїх уст!</span> <span class="verse"><a name="33">33</a>У приниженні суд Йому віднятий був, а про рід Його хто розповість? Бо життя Його із землі забирається...</span> <span class="verse"><a name="34">34</a>Відізвався ж скопець до Пилипа й сказав: Благаю тебе, це про кого говорить пророк? Чи про себе, чи про іншого кого?</span> <span class="verse"><a name="35">35</a>А Пилип відкрив уста свої, і, зачавши від цього Писання, благовістив про Ісуса йому.</span> <span class="verse"><a name="36">36</a>І, як шляхом вони їхали, прибули до якоїсь води. І озвався скопець: Ось вода. Що мені заважає христитись?</span> <span class="verse"><a name="37">37</a>А Пилип відказав: Якщо віруєш із повного серця свого, то можна. А той відповів і сказав: Я вірую, що Ісус Христос то Син Божий!</span> <span class="verse"><a name="38">38</a>І звелів, щоб повіз спинився. І обидва Пилип та скопець увійшли до води, і охристив він його.</span> <span class="verse"><a name="39">39</a>А коли вони вийшли з води, Дух Господній Пилипа забрав, і скопець уже більше не бачив його. І він їхав, радіючи, шляхом своїм.</span> <span class="verse"><a name="40">40</a>А Пилип опинився в Азоті, і, переходячи, звіщав Євангелію всім містам, аж поки прийшов у Кесарію.</span> </p></div</div></div></body></html>