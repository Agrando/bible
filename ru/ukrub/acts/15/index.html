<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 15</strong></div><p><span class="verse"><a name="1">1</a>А дехто, що з Юдеї прийшли, навчали братів: Якщо ви не обріжетеся за звичаєм Мойсеєвим, то спастися не можете.</span> <span class="verse"><a name="2">2</a>Коли ж суперечка повстала й чимале змагання в Павла та в Варнави з ними, то постановили, щоб Павло та Варнава, та дехто ще інший із них, пішли в справі цій до апостолів й старших у Єрусалим.</span> <span class="verse"><a name="3">3</a>Тож вони, відпроваджені Церквою, ішли через Фінікію та Самарію, розповідуючи про поганське навернення, і радість велику чинили всім браттям.</span> <span class="verse"><a name="4">4</a>Коли ж в Єрусалим прибули вони, були прийняті Церквою, та апостолами, та старшими, і вони розповіли, як багато вчинив Бог із ними.</span> <span class="verse"><a name="5">5</a>Але дехто, що ввірували з фарисейської партії, устали й сказали, що потрібно поганів обрізувати й наказати, щоб Закона Мойсеєвого берегли.</span> <span class="verse"><a name="6">6</a>І зібрались апостоли й старші, щоб розглянути справу оцю.</span> <span class="verse"><a name="7">7</a>Як велике ж змагання повстало, Петро встав і промовив до них: Мужі-браття, ви знаєте, що з давнішніх днів вибрав Бог поміж нами мене, щоб погани почули слово Євангелії через уста мої, та й увірували.</span> <span class="verse"><a name="8">8</a>І засвідчив їм Бог Серцезнавець, давши їм Духа Святого, як і нам,</span> <span class="verse"><a name="9">9</a>і між нами та ними різниці Він жадної не вчинив, очистивши вірою їхні серця.</span> <span class="verse"><a name="10">10</a>Отож, чого Бога тепер спокушуєте, щоб учням на шию покласти ярмо, якого ані наші отці, ані ми не здолали понести?</span> <span class="verse"><a name="11">11</a>Та ми віруємо, що спасемося благодаттю Господа Ісуса так само, як і вони.</span> <span class="verse"><a name="12">12</a>І вся громада замовкла, і слухали пильно Варнаву й Павла, що розповідали, які то знамена та чуда вчинив через них Бог між поганами!</span> <span class="verse"><a name="13">13</a>Як замовкли ж вони, то Яків озвався й промовив: Мужі-браття, послухайте також мене.</span> <span class="verse"><a name="14">14</a>Симон ось розповів, як зглянувся Бог від початку, щоб вибрати люд із поганів для Ймення Свого.</span> <span class="verse"><a name="15">15</a>І пророчі слова з цим погоджуються, як написано:</span> <span class="verse"><a name="16">16</a>Потому вернуся, і відбудую Давидову скинію занепалу, і відбудую руїни її, і наново поставлю її,</span> <span class="verse"><a name="17">17</a>щоб шукали Господа люди зосталі та всі народи, над якими Ім'я Моє кликано, говорить Господь, що чинить це все!</span> <span class="verse"><a name="18">18</a>Господеві відвіку відомі всі вчинки Його.</span> <span class="verse"><a name="19">19</a>Тому думаю я, щоб не турбувати поган, що до Бога навертаються,</span> <span class="verse"><a name="20">20</a>але написати до них, щоб стримувались від занечищення ідольського, та від блуду, і задушенини, і від крови.</span> <span class="verse"><a name="21">21</a>Бо своїх проповідників має Мойсей по містах здавендавна, і щосуботи читають його в синагогах.</span> <span class="verse"><a name="22">22</a>Тоді постановили апостоли й старші з цілою Церквою вибрати мужів із них, і послати до Антіохії з Павлом та Варнавою Юду, що зветься Варсавва, і Силу, мужів проводирів між братами,</span> <span class="verse"><a name="23">23</a>написавши своїми руками оце: Апостоли й старші брати до братів, що з поган в Антіохії, і Сирії, і Кілікії: Вітаємо вас!</span> <span class="verse"><a name="24">24</a>Через те, що ми чули, що деякі з вас, яким ми того не доручували, стурбували наукою вас, і захитали вам душі,</span> <span class="verse"><a name="25">25</a>то ми постановили однодушно, зібравшися, щоб обраних мужів послати до вас із коханими нашими Варнавою та Павлом,</span> <span class="verse"><a name="26">26</a>людьми тими, що душі свої віддали за Ім'я Господа нашого Ісуса Христа.</span> <span class="verse"><a name="27">27</a>Тож ми Юду та Силу послали, що вияснять усно те саме.</span> <span class="verse"><a name="28">28</a>Бо зволилось Духові Святому і нам, тягару вже ніякого не накладати на вас, окрім цього необхідного:</span> <span class="verse"><a name="29">29</a>стримуватися від ідольських жертов та крови, і задушенини, та від блуду. Оберегаючися від того, ви зробите добре. Бувайте здорові!...</span> <span class="verse"><a name="30">30</a>Посланці ж прийшли в Антіохію, і, зібравши народ, доручили листа.</span> <span class="verse"><a name="31">31</a>А перечитавши, раділи з потішення того.</span> <span class="verse"><a name="32">32</a>А Юда та Сила, самі бувши пророками, частим словом підбадьорували та зміцняли братів.</span> <span class="verse"><a name="33">33</a>А як перебули вони там якийсь час, то брати їх відпустили з миром до тих, хто їх вислав.</span> <span class="verse"><a name="34">34</a>Але Сила схотів лишитися там, а Юда вернувся до Єрусалиму.</span> <span class="verse"><a name="35">35</a>А Павло з Варнавою в Антіохії жили, навчаючи та благовістячи разом із іншими багатьома Слово Господнє.</span> <span class="verse"><a name="36">36</a>А по декількох днях промовив Павло до Варнави: Ходімо знов, і відвідаймо наших братів у кожному місті, де ми провіщали Слово Господнє, як вони пробувають.</span> <span class="verse"><a name="37">37</a>А Варнава хотів був узяти з собою Івана, що званий був Марком.</span> <span class="verse"><a name="38">38</a>Та Павло вважав за потрібне не брати з собою того, хто від них відлучився з Памфілії, та з ними на працю не йшов.</span> <span class="verse"><a name="39">39</a>І повстала незгода, і розлучились вони між собою. Тож Варнава взяв Марка, і поплинув до Кіпру.</span> <span class="verse"><a name="40">40</a>А Павло вибрав Силу й пішов, Божій благодаті братами доручений.</span> <span class="verse"><a name="41">41</a>І проходив він Сирію та Кілікію, Церкви зміцнюючи.</span> </p></div</div></div></body></html>