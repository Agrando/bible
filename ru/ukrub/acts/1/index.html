<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 1</strong></div><p><span class="verse"><a name="1">1</a>Першу книгу я був написав, о Теофіле, про все те, що Ісус від початку чинив та навчав,</span> <span class="verse"><a name="2">2</a>аж до дня, коли через Духа Святого подав Він накази апостолам, що їх вибрав, і вознісся.</span> <span class="verse"><a name="3">3</a>А по муці Своїй Він ставав перед ними живий із засвідченнями багатьма, і сорок день їм з'являвся та про Божеє Царство казав.</span> <span class="verse"><a name="4">4</a>А зібравшися з ними, Він звелів, щоб вони не відходили з Єрусалиму, а чекали обітниці Отчої, що про неї казав ви чули від Мене.</span> <span class="verse"><a name="5">5</a>Іван бо водою христив, ви ж охрищені будете Духом Святим через кілька тих днів!</span> <span class="verse"><a name="6">6</a>А вони, зійшовшись, питали Його й говорили: Чи не часу цього відбудуєш Ти, Господи, царство Ізраїлеві?</span> <span class="verse"><a name="7">7</a>А Він їм відказав: То не ваша справа знати час та добу, що Отець поклав у владі Своїй.</span> <span class="verse"><a name="8">8</a>Та ви приймете силу, як Дух Святий злине на вас, і Моїми ви свідками будете в Єрусалимі, і в усій Юдеї та в Самарії, та аж до останнього краю землі.</span> <span class="verse"><a name="9">9</a>І, прорікши оце, як дивились вони, Він угору возноситись став, а хмара забрала Його сперед їхніх очей...</span> <span class="verse"><a name="10">10</a>А коли вони пильно дивились на небо, як Він віддалявся, то два мужі у білій одежі ось стали при них,</span> <span class="verse"><a name="11">11</a>та й сказали: Галілейські мужі, чого стоїте й задивляєтесь на небо? Той Ісус, що вознісся на небо від вас, прийде так, як бачили ви, як ішов Він на небо!</span> <span class="verse"><a name="12">12</a>Тоді вони повернулись до Єрусалиму з гори, що Оливною зветься, і що знаходиться поблизько Єрусалиму, на віддаль дороги суботнього дня.</span> <span class="verse"><a name="13">13</a>А прийшовши, увійшли вони в горницю, де й перебували: Петро та Іван, та Яків та Андрій, Пилип та Фома, Варфоломій та Матвій, Яків Алфеїв та Симон Зилот, та Юда Яковів.</span> <span class="verse"><a name="14">14</a>Вони всі однодушно були на невпинній молитві, із жінками, і з Марією, матір'ю Ісусовою, та з братами Його.</span> <span class="verse"><a name="15">15</a>Тими ж днями Петро став посеред братів а народу було поіменно до ста двадцяти та й промовив:</span> <span class="verse"><a name="16">16</a>Мужі-браття! Належало збутись Писанню тому, що устами Давидовими Дух Святий був прорік про Юду, який показав дорогу для тих, хто Ісуса схопив,</span> <span class="verse"><a name="17">17</a>бо він був зарахований з нами, і жереб служіння оцього прийняв.</span> <span class="verse"><a name="18">18</a>І він поле набув за заплату злочинства, а впавши сторчма, він тріснув надвоє, і все нутро його вилилось...</span> <span class="verse"><a name="19">19</a>І стало відоме це всім, хто замешкує в Єрусалимі, тому й поле те назване їхньою мовою Акелдама, що є: Поле крови.</span> <span class="verse"><a name="20">20</a>Бо написано в книзі Псалмів: Нехай пусткою стане мешкання його, і нехай пожильця в нім не буде, а також: А служіння його забере нехай інший.</span> <span class="verse"><a name="21">21</a>Отже треба, щоб один із тих мужів, що сходились з нами повсякчас, як Господь Ісус входив і виходив між нами,</span> <span class="verse"><a name="22">22</a>зачавши від хрищення Іванового аж до дня, коли Він вознісся від нас, щоб той разом із нами був свідком Його воскресення.</span> <span class="verse"><a name="23">23</a>І поставили двох: Йосипа, що Варсавою зветься, і що Юстом був названий, та Маттія.</span> <span class="verse"><a name="24">24</a>А молившись, казали: Ти, Господи, знавче всіх сердець, покажи з двох одного, котрого Ти вибрав,</span> <span class="verse"><a name="25">25</a>щоб він зайняв місце тієї служби й апостольства, що Юда від нього відпав, щоб іти в своє місце.</span> <span class="verse"><a name="26">26</a>І дали жеребки їм, і впав жеребок на Маттія, і він зарахований був до одинадцятьох апостолів.</span> </p></div</div></div></body></html>