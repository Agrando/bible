<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 18</strong></div><p><span class="verse"><a name="1">1</a>Після цього він вийшов з Атен і прибув до Коринту.</span> <span class="verse"><a name="2">2</a>І знайшов він одного юдея, на ймення Акилу, родом із Понту, що недавно прибув із Італії, та Прискиллу, його дружину, бо Клавдій звелів усім юдеям, щоб покинули Рим. І до них він прийшов,</span> <span class="verse"><a name="3">3</a>а що був він того ж ремесла, то в них позостався та працював; ремесло ж їхнє було виробляти намети.</span> <span class="verse"><a name="4">4</a>І він щосуботи розмову точив у синагозі, переконуючи юдеїв та гелленів.</span> <span class="verse"><a name="5">5</a>А коли прибули Сила та Тимофій з Македонії, Павло слову віддався, і він свідчив юдеям, що Ісус то Христос.</span> <span class="verse"><a name="6">6</a>Як вони ж спротивлялися та богозневажали, то він обтрусив одежу свою та промовив до них: Ваша кров на голову вашу! Я чистий. Відтепер я піду до поган.</span> <span class="verse"><a name="7">7</a>І, вийшовши звідти, він прибув до господи одного, на ім'я Тита Юста, що був богобійний, його ж дім межував із синагогою.</span> <span class="verse"><a name="8">8</a>А Крисп, старший синагоги, увірував в Господа з усім домом своїм; і багато з коринтян, почувши, увірували й охристились.</span> <span class="verse"><a name="9">9</a>Сказав же Павлові Господь у видінні вночі: Не бійся, але говори й не мовчи,</span> <span class="verse"><a name="10">10</a>бо з тобою ось Я, і на тебе ніхто не накинеться, щоб тобі заподіяти зло, бо Я маю в цім місті багато людей.</span> <span class="verse"><a name="11">11</a>І позостався він рік і шість місяців, навчаючи в них Слова Божого.</span> <span class="verse"><a name="12">12</a>А коли Галліон був в Ахаї проконсулом, то проти Павла однодушно повстали юдеї, і на суд привели його,</span> <span class="verse"><a name="13">13</a>кажучи: Цей людей намовляє, щоб Богові честь віддавали незгідно з Законом!</span> <span class="verse"><a name="14">14</a>Як Павло ж хотів уста відкрити, сказав Галліон до юдеїв: О юдеї, якби сталася кривда яка, або злий учинок, то я б справедливо вас вислухав.</span> <span class="verse"><a name="15">15</a>Та коли спір іде про слово та ймення й Закон ваш, то самі доглядайте, я суддею цього бути не хочу.</span> <span class="verse"><a name="16">16</a>І прогнав їх від суду.</span> <span class="verse"><a name="17">17</a>Тоді всі схопили Состена, начальника над синагогою, та й перед судом його били. Галліон же на те зовсім не зважав.</span> <span class="verse"><a name="18">18</a>А Павло, перебувши доволі ще днів, попрощався з братами, і поплинув у Сирію, і з ним Прискилла й Акила; він у Кенхреях обстриг собі голову, бо обітницю дав був.</span> <span class="verse"><a name="19">19</a>І прибув він в Ефес, і там їх позоставив, а сам у синагогу ввійшов і розмовляв із юдеями.</span> <span class="verse"><a name="20">20</a>Як просили ж його довший час позостатися в них, то він не згодився,</span> <span class="verse"><a name="21">21</a>але попрощався й сказав: Знов вернуся до вас, коли буде на те воля Божа! І відплив із Ефесу.</span> <span class="verse"><a name="22">22</a>І, побувши в Кесарії, він піднявся, і, привіт славши Церкві, відбув в Антіохію.</span> <span class="verse"><a name="23">23</a>І, пробувши там деякий час, він вибрався в подорож знову, за порядком проходячи через країну галатську та Фріґію, та всіх учнів зміцняючи.</span> <span class="verse"><a name="24">24</a>Один же юдей, на ім'я Аполлос, родом з Олександрії, красномовець та сильний в Писанні, прибув до Ефесу.</span> <span class="verse"><a name="25">25</a>Він був навчений дороги Господньої, і, палаючи духом, промовляв і про Господа пильно навчав, знаючи тільки Іванове хрищення.</span> <span class="verse"><a name="26">26</a>І він сміливо став промовляти в синагозі. Як Акила й Прискилла почули його, то його прийняли, і докладніш розповіли йому про дорогу Господню.</span> <span class="verse"><a name="27">27</a>А коли він схотів перейти до Ахаї, брати написали до учнів, нагадуючи, щоб його прийняли. А прибувши, помагав він багато тим, хто ввірував благодаттю,</span> <span class="verse"><a name="28">28</a>бо він переконував пильно юдеїв, Писанням прилюдно доводячи, що Ісус то Христос.</span> </p></div</div></div></body></html>