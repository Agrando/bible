<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 9</strong></div><p><span class="verse"><a name="1">1</a>А Савл, іще дишучи грізьбою й убивством на учнів Господніх, приступивши до первосвященика,</span> <span class="verse"><a name="2">2</a>попросив від нього листи у Дамаск синагогам, щоб, коли знайде яких чоловіків та жінок, що тієї дороги вони, то зв'язати й привести до Єрусалиму.</span> <span class="verse"><a name="3">3</a>А коли він ішов й наближався до Дамаску, то ось нагло осяяло світло із неба його,</span> <span class="verse"><a name="4">4</a>а він повалився на землю, і голос почув, що йому говорив: Савле, Савле, чому ти Мене переслідуєш?</span> <span class="verse"><a name="5">5</a>А він запитав: Хто Ти, Пане? А Той: Я Ісус, що Його переслідуєш ти. Трудно тобі бити ногою колючку!</span> <span class="verse"><a name="6">6</a>А він, затрусившися та налякавшися, каже: Чого, Господи, хочеш, щоб я вчинив? А до нього Господь: Уставай, та до міста подайся, а там тобі скажуть, що маєш робити!</span> <span class="verse"><a name="7">7</a>А люди, що йшли з ним, онімілі стояли, бо вони чули голос, та нікого не бачили.</span> <span class="verse"><a name="8">8</a>Тоді Савл підвівся з землі, і хоч очі розплющені мав, нікого не бачив... І за руку його повели й привели до Дамаску.</span> <span class="verse"><a name="9">9</a>І три дні невидющий він був, і не їв, і не пив.</span> <span class="verse"><a name="10">10</a>А в Дамаску був учень один, на ймення Ананій. І Господь у видінні промовив до нього: Ананію! А він відказав: Ось я, Господи!</span> <span class="verse"><a name="11">11</a>Господь же до нього: Устань, і піди на вулицю, що Простою зветься, і пошукай в домі Юдовім Савла на ймення, тарсянина, ось бо він молиться,</span> <span class="verse"><a name="12">12</a>і мужа в видінні він бачив, на ймення Ананія, що до нього прийшов і руку на нього поклав, щоб став він видющий...</span> <span class="verse"><a name="13">13</a>Відповів же Ананій: Чув я, Господи, від багатьох про цього чоловіка, скільки зла він учинив в Єрусалимі святим Твоїм!</span> <span class="verse"><a name="14">14</a>І тут має владу від первосвящеників, щоб в'язати усіх, хто кличе Ім'я Твоє.</span> <span class="verse"><a name="15">15</a>І промовив до нього Господь: Іди, бо для Мене посудина вибрана він, щоб носити Ім'я Моє перед народами, і царями, і синами Ізраїля.</span> <span class="verse"><a name="16">16</a>Бо Я покажу йому, скільки має він витерпіти за Ім'я Моє.</span> <span class="verse"><a name="17">17</a>І Ананій пішов, і до дому ввійшов, і руки поклавши на нього, промовив: Савле брате, Господь Ісус, що з'явився тобі на дорозі, якою ти йшов, послав ось мене, щоб став ти видющий, і наповнився Духа Святого!</span> <span class="verse"><a name="18">18</a>І хвилі тієї відпала з очей йому ніби луска, і зараз видющий він став... І, вставши, охристився,</span> <span class="verse"><a name="19">19</a>і, прийнявши поживу, на силах зміцнів.</span> <span class="verse"><a name="20">20</a>І він зараз зачав у синагогах звіщати про Ісуса, що Він Божий Син,</span> <span class="verse"><a name="21">21</a>І дивом усі дивувалися, хто чув, і говорили: Хіба це не той, що переслідував в Єрусалимі визнавців оцього Ім'я, та й сюди не на те він прибув, щоб отих пов'язати й привести до первосвящеників?</span> <span class="verse"><a name="22">22</a>А Савл іще більше зміцнявся, і непокоїв юдеїв, що в Дамаску жили, удоводнюючи, що Той то Христос.</span> <span class="verse"><a name="23">23</a>А як часу минуло доволі, юдеї змовилися його вбити,</span> <span class="verse"><a name="24">24</a>та Савлові стала відома їхня змова. А вони день і ніч чатували в воротях, щоб убити його.</span> <span class="verse"><a name="25">25</a>Тому учні забрали його вночі, та й із муру спустили в коші.</span> <span class="verse"><a name="26">26</a>А коли він до Єрусалиму прибув, то силкувався пристати до учнів, та його всі лякалися, не вірячи, що він учень.</span> <span class="verse"><a name="27">27</a>Варнава тоді взяв його та й привів до апостолів, і їм розповів, як дорогою той бачив Господа, і як Він йому промовляв, і як сміливо навчав у Дамаску в Ісусове Ймення.</span> <span class="verse"><a name="28">28</a>І він із ними входив і виходив до Єрусалиму, і відважно звіщав в Ім'я Господа.</span> <span class="verse"><a name="29">29</a>Він також розмовляв й сперечався з огреченими, а вони намагалися вбити його.</span> <span class="verse"><a name="30">30</a>Тому браття, довідавшися, відвели його до Кесарії, і до Тарсу його відіслали.</span> <span class="verse"><a name="31">31</a>А Церква по всій Юдеї, і Галілеї, і Самарії мала мир, будуючись і ходячи в страсі Господньому, і сповнялася втіхою Духа Святого.</span> <span class="verse"><a name="32">32</a>І сталося, як Петро всіх обходив, то прибув і до святих, що мешкали в Лідді.</span> <span class="verse"><a name="33">33</a>Знайшов же він там чоловіка одного, на ймення Еней, що на ліжку лежав вісім років, він розслаблений був.</span> <span class="verse"><a name="34">34</a>І промовив до нього Петро: Енею, тебе вздоровляє Ісус Христос. Уставай, і постели собі сам! І той зараз устав...</span> <span class="verse"><a name="35">35</a>І його оглядали усі, хто мешкав у Лідді й Сароні, які навернулися до Господа.</span> <span class="verse"><a name="36">36</a>А в Йоппії була одна учениця, на ймення Тавіта, що в перекладі Сарною зветься. Вона повна була добрих вчинків та милостині, що чинила.</span> <span class="verse"><a name="37">37</a>І трапилося тими днями, що вона занедужала й умерла. Обмили ж її й поклали в горниці.</span> <span class="verse"><a name="38">38</a>А що Лідда лежить недалеко Йоппії, то учні, прочувши, що в ній пробуває Петро, послали до нього двох мужів, що благали: Не гайся прибути до нас!</span> <span class="verse"><a name="39">39</a>І, вставши Петро, пішов із ними. А коли він прибув, то ввели його в горницю. І обступили його всі вдовиці, плачучи та показуючи йому сукні й плащі, що їх Сарна робила, як із ними була.</span> <span class="verse"><a name="40">40</a>Петро ж із кімнати всіх випровадив, і, ставши навколішки, помолився, і, звернувшись до тіла, промовив: Тавіто, вставай! А вона свої очі розплющила, і сіла, уздрівши Петра...</span> <span class="verse"><a name="41">41</a>Він же руку подав їй, і підвів її, і закликав святих і вдовиць, та й поставив живою її.</span> <span class="verse"><a name="42">42</a>А це стало відоме по цілій Йоппії, і багато-хто в Господа ввірували.</span> <span class="verse"><a name="43">43</a>І сталось, що він багато днів пробув у Йоппії, в одного гарбарника Симона.</span> </p></div</div></div></body></html>