<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 13</strong></div><p><span class="verse"><a name="1">1</a>А в Антіохії, у тамошній Церкві були ці пророки та вчителі: Варнава й Семен, званий Ніґер, і кірінеянин Луцій, і Манаїл, що був вигодуваний із тетрархом Іродом, та ще Савл.</span> <span class="verse"><a name="2">2</a>Як служили ж вони Господеві та постили, прорік Святий Дух: Відділіть Варнаву та Савла для Мене на справу, до якої покликав Я їх!</span> <span class="verse"><a name="3">3</a>Тоді, попостивши та помолившись, вони руки поклали на них, і відпустили.</span> <span class="verse"><a name="4">4</a>Вони ж, послані бувши від Духа Святого, прийшли в Селевкію, а звідти до Кіпру відплинули.</span> <span class="verse"><a name="5">5</a>Як були ж в Саламіні, то звіщали вони Слово Боже по синагогах юдейських; до послуг же мали й Івана.</span> <span class="verse"><a name="6">6</a>А коли перейшли аж до Пафи ввесь острів, то знайшли ворожбита одного, лжепророка юдеянина, йому на ім'я Варісус.</span> <span class="verse"><a name="7">7</a>Він був при проконсулі Сергії Павлі, чоловіку розумнім. Той закликав Варнаву та Савла, і прагнув послухати Божого Слова.</span> <span class="verse"><a name="8">8</a>Але їм опирався Еліма ворожбит той, бо ім'я його перекладається так, і намагавсь відвернути від віри проконсула.</span> <span class="verse"><a name="9">9</a>Але Савл, що й Павло він, переповнився Духом Святим і на нього споглянув,</span> <span class="verse"><a name="10">10</a>і промовив: О сину дияволів, повний всякого підступу та всілякої злости, ти ворогу всякої правди! Чи не перестанеш ти плутати простих Господніх доріг?</span> <span class="verse"><a name="11">11</a>І тепер ось на тебе Господня рука, ти станеш сліпий, і сонця бачити не будеш до часу! І миттю обняв того морок та темрява, і став він ходити навпомацки та шукати поводатора...</span> <span class="verse"><a name="12">12</a>Тоді той проконсул, як побачив, що сталося, увірував, і дивувався науці Господній!</span> <span class="verse"><a name="13">13</a>І, як від Пафа Павло й ті, хто з ним був, відпливли, то вони прибули в Памфілійську Пергію. А Іван, відлучившись від них, повернувся до Єрусалиму.</span> <span class="verse"><a name="14">14</a>А вони, пішовши з Пергії, прийшли до Пісідійської Антіохії, і дня суботнього до синагоги ввійшли й посідали.</span> <span class="verse"><a name="15">15</a>А по відчитанні Закону й Пророків, старші синагоги послали до них, переказуючи: Мужі-браття, якщо маєте слово потіхи для люду, промовте!</span> <span class="verse"><a name="16">16</a>Тоді Павло встав, і давши знака рукою, промовив: Послухайте, мужі ізраїльтяни, та ви, богобійні!</span> <span class="verse"><a name="17">17</a>Бог цих Ізраїлевих людей вибрав Собі отців наших, і підвищив народ, як він перебував у єгипетськім краї, і рукою потужною вивів їх із нього,</span> <span class="verse"><a name="18">18</a>і літ із сорок Він їх годував у пустині,</span> <span class="verse"><a name="19">19</a>а вигубивши сім народів в землі ханаанській, поділив жеребком їхню землю між ними,</span> <span class="verse"><a name="20">20</a>майже що по чотириста й п'ятидесяти роках. Після того аж до Самуїла пророка Він їм суддів давав.</span> <span class="verse"><a name="21">21</a>А потім забажали царя, і Бог дав їм Саула, сина Кісового, мужа з Веніяминового племени, на чотири десятки років.</span> <span class="verse"><a name="22">22</a>А його віддаливши, поставив царем їм Давида, про якого й сказав, засвідчуючи: Знайшов Я Давида, сина Єссеєвого, чоловіка за серцем Своїм, що всю волю Мою він виконувати буде.</span> <span class="verse"><a name="23">23</a>За обітницею, із його насіння підняв Бог Ісуса, як спасіння Ізраїлеві,</span> <span class="verse"><a name="24">24</a>як Іван перед самим приходом Його усьому народові Ізраїлевому проповідував хрищення на покаяння.</span> <span class="verse"><a name="25">25</a>А коли свою путь Іван виконав, то він промовляв: Я не Той, за Кого ви мене вважаєте, але йде он за мною, що Йому розв'язати ремінця від узуття Його я недостойний.</span> <span class="verse"><a name="26">26</a>Мужі-браття, сини роду Авраамового, та хто богобоязний із вас! Для вас було послане слово спасіння цього.</span> <span class="verse"><a name="27">27</a>Бо мешканці Єрусалиму та їхня старшина Його не пізнали, а пророчі слова які щосуботи читаються вони сповнили присудом,</span> <span class="verse"><a name="28">28</a>і хоч жадної провини смертельної в Ісусі вони не знайшли, все ж просили Пилата вбити Його.</span> <span class="verse"><a name="29">29</a>Коли ж усе виповнилось, що про Нього написане, то зняли Його з дерева, та й до гробу поклали.</span> <span class="verse"><a name="30">30</a>Але Бог воскресив Його з мертвих!</span> <span class="verse"><a name="31">31</a>Він з'являвся багато днів тим, що були поприходили з Ним із Галілеї до Єрусалиму, і що тепер вони свідки Його перед людьми.</span> <span class="verse"><a name="32">32</a>І ми благовістимо вам ту обітницю, що дана була нашим отцям,</span> <span class="verse"><a name="33">33</a>що її нам, їхнім дітям, Бог виконав, воскресивши Ісуса, як написано в другім псалмі: Ти Мій Син, Я сьогодні Тебе породив!</span> <span class="verse"><a name="34">34</a>А що Він воскресив Його з мертвих, щоб більш не вернувся в зотління, те так заповів: Я дам вам ті милості, що обіцяні вірно Давиду були!</span> <span class="verse"><a name="35">35</a>Тому то й деінде говорить: Не даси Ти Своєму Святому побачити тління!</span> <span class="verse"><a name="36">36</a>Бо Давид, що часу свого послужив волі Божій, спочив, і злучився з отцями своїми, і тління побачив.</span> <span class="verse"><a name="37">37</a>Але Той, що Бог воскресив Його з мертвих, тління не побачив.</span> <span class="verse"><a name="38">38</a>Отже, мужі-браття, хай відомо вам буде, що прощення гріхів через Нього звіщається вам.</span> <span class="verse"><a name="39">39</a>І в усім, у чому ви не могли виправдатись Законом Мойсеєвим, через Нього виправдується кожен віруючий.</span> <span class="verse"><a name="40">40</a>Отож, стережіться, щоб на вас не прийшло, що в Пророків провіщене:</span> <span class="verse"><a name="41">41</a>Дивіться, погордющі, і дивуйтеся та пощезайте, бо Я діло роблю за днів ваших, те діло, що йому не повірите ви, якби хто розповів вам!</span> <span class="verse"><a name="42">42</a>А як стали виходити вони, то їх прошено, щоб на другу суботу до них говорили ті самі слова.</span> <span class="verse"><a name="43">43</a>А коли розійшлась синагога, то багато з юдеїв та й із нововірців побожних пішли за Павлом та Варнавою, а вони промовляли до них і намовляли їх перебувати в благодаті Божій.</span> <span class="verse"><a name="44">44</a>А в наступну суботу зібралося майже все місто послухати Божого Слова.</span> <span class="verse"><a name="45">45</a>Як юдеї ж побачили натовп, то наповнились заздрощів, і стали перечити мові Павла та богозневажати.</span> <span class="verse"><a name="46">46</a>Тоді Павло та Варнава мужньо промовили: До вас перших потрібно було говорить Слово Боже; та коли ви його відкидаєте, а себе вважаєте за недостойних вічного життя, то ось до поган ми звертаємось.</span> <span class="verse"><a name="47">47</a>Бо так заповів нам Господь: Я світлом поставив Тебе для поган, щоб спасінням Ти був аж до краю землі!</span> <span class="verse"><a name="48">48</a>А погани, почувши таке, раділи та Слово Господнє хвалили. І всі ті, хто призначений був в життя вічне, увірували.</span> <span class="verse"><a name="49">49</a>І ширилось Слово Господнє по цілій країні.</span> <span class="verse"><a name="50">50</a>Юдеї ж підбили побожних впливових жінок та значніших у місті, і зняли переслідування на Павла та Варнаву, та й вигнали їх із своєї землі.</span> <span class="verse"><a name="51">51</a>Вони ж, обтрусивши із ніг своїх порох на них, подалися в Іконію.</span> <span class="verse"><a name="52">52</a>А учні сповнялися радощів і Духа Святого.</span> </p></div</div></div></body></html>