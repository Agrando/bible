<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 22</strong></div><p><span class="verse"><a name="1">1</a>Мужі-браття й батьки! Послухайте ось тепер виправдання мого перед вами!</span> <span class="verse"><a name="2">2</a>Як зачули ж вони, що до них він говорить єврейською мовою, то тиша ще більша настала. А він промовляв:</span> <span class="verse"><a name="3">3</a>Я юдеянин, що родився в кілікійському Тарсі, а вихований у цім місті, у ніг Гамаліїла докладно навчений Закону отців; горливець я Божий, як і всі ви сьогодні.</span> <span class="verse"><a name="4">4</a>Переслідував я аж до смерти цю путь, і в'язав, і до в'язниці вкидав чоловіків і жінок,</span> <span class="verse"><a name="5">5</a>як засвідчить про мене первосвященик та вся старшина. Я від них був узяв навіть листи на братів, і пішов до Дамаску, щоб тамтешніх зв'язати й привести до Єрусалиму на кару.</span> <span class="verse"><a name="6">6</a>І сталося, як у дорозі я був, і наближавсь до Дамаску опівдня, то ось мене нагло осяяло світло велике з неба!</span> <span class="verse"><a name="7">7</a>І я повалився на землю, і голос почув, що мені говорив: Савле, Савле, чому ти Мене переслідуєш?</span> <span class="verse"><a name="8">8</a>А я запитав: Хто Ти, Господи? А Він мені відказав: Я Ісус Назарянин, що Його переслідуєш ти...</span> <span class="verse"><a name="9">9</a>А ті, що зо мною були, правда, бачили світло, але не почули вони того голосу, що мені говорив.</span> <span class="verse"><a name="10">10</a>А я запитав: Що я, Господи, маю робити? Господь же до мене промовив: Уставай та й іди до Дамаску, а там тобі скажуть про все, що тобі призначено робити.</span> <span class="verse"><a name="11">11</a>А від ясности світла того невидющим я став... І присутні зо мною за руку мене повели, і до Дамаску прибув я.</span> <span class="verse"><a name="12">12</a>А один муж Ананій, у Законі побожний, що добре свідоцтво про нього дають усі юдеї в Дамаску,</span> <span class="verse"><a name="13">13</a>до мене прибув, і, ставши, промовив мені: Савле брате, стань видющий! І я хвилі тієї побачив його...</span> <span class="verse"><a name="14">14</a>І озвавсь він до мене: Бог отців наших вибрав тебе, щоб ти волю Його зрозумів, і щоб бачив ти Праведника, і почув голос із уст Його.</span> <span class="verse"><a name="15">15</a>Бо будеш ти свідком Йому перед усіма людьми про оте, що ти бачив та чув!</span> <span class="verse"><a name="16">16</a>А тепер чого гаєшся? Уставай й охристися, і обмий гріхи свої, прикликавши Ймення Його!</span> <span class="verse"><a name="17">17</a>І сталось, як вернувся я в Єрусалим, і молився у храмі, то в захоплення впав я,</span> <span class="verse"><a name="18">18</a>і побачив Його, що до мене сказав: Поспіши, і піди хутчій з Єрусалиму, бо не приймуть свідоцтва твого про Мене...</span> <span class="verse"><a name="19">19</a>А я відказав: Самі вони, Господи, знають, що я до в'язниць садовив та бив по синагогах отих, хто вірував у Тебе.</span> <span class="verse"><a name="20">20</a>А коли лилась кров Твого свідка Степана, то сам я стояв та вбивство його похваляв, і одежу вбивців його сторожив...</span> <span class="verse"><a name="21">21</a>Але Він до мене промовив: Іди, бо пошлю Я далеко тебе, до поган!</span> <span class="verse"><a name="22">22</a>І аж до слова цього його слухали. Аж ось піднесли вони голос свій, гукаючи: Геть такого з землі, бо жити йому не годиться!...</span> <span class="verse"><a name="23">23</a>І як вони верещали, і одежу шпурляли, і кидали порох у повітря,</span> <span class="verse"><a name="24">24</a>то звелів тисяцький у фортецю його відвести, і звелів бичуванням його допитати, щоб довідатися, з якої причини на нього вони так кричали.</span> <span class="verse"><a name="25">25</a>І як його розтягли для ремінних бичів, то Павло сказав сотникові, що стояв: Хіба бичувати дозволено вам громадянина римського та ще й незасудженого?</span> <span class="verse"><a name="26">26</a>Якже сотник це почув, то подався до тисяцького, і завідомив, говорячи: Що хочеш робити? Бож римлянин цей чоловік!</span> <span class="verse"><a name="27">27</a>Підійшов тоді тисяцький, та й поспитався його: Скажи мені, чи ти римлянин? А він: Так! відказав.</span> <span class="verse"><a name="28">28</a>Відповів на те тисяцький: За великі гроші громадянство оце я набув... А Павло відказав: А я в нім і родився!</span> <span class="verse"><a name="29">29</a>І відступили негайно від нього оті, що хотіли допитувати його. І злякався тисяцький, довідавшись, що той римлянин, і що він ізв'язав був його.</span> <span class="verse"><a name="30">30</a>А другого дня, бажавши довідатись правди, у чому юдеї його оскаржають, він звільнив його та звелів, щоб зібралися первосвященики та ввесь синедріон. І він вивів Павла, і поставив його перед ними.</span> </p></div</div></div></body></html>