<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 20</strong></div><p><span class="verse"><a name="1">1</a>А як заколот стих, то Павло скликав учнів, і, потішивши та попрощавшись із ними, вибрався йти в Македонію.</span> <span class="verse"><a name="2">2</a>Перейшовши ж ті сторони та підбадьоривши їх довгим словом, прибув до Геллади,</span> <span class="verse"><a name="3">3</a>і прожив там три місяці. А як він захотів був відплинути в Сирію, то змову на нього вчинили юдеї, тому він узяв думку вертатись через Македонію.</span> <span class="verse"><a name="4">4</a>Разом із ним пішов Сопатер Піррів із Верії, Аристарх та Секунд із Солуня, і Гай дерв'янин, і Тимофій, а з азійців Тихик та Трохим.</span> <span class="verse"><a name="5">5</a>Вони відбули наперед, і нас дожидали в Троаді.</span> <span class="verse"><a name="6">6</a>А ми відпливли із Филипів по святах Опрісноків, і прибули днів за п'ять у Троаду до них, де сім день прожили.</span> <span class="verse"><a name="7">7</a>А дня першого в тижні, як учні зібралися на ламання хліба, Павло мав промову до них, бо вранці збирався відбути, і затягнув своє слово до півночі.</span> <span class="verse"><a name="8">8</a>А в горниці, де зібралися ми, було багато світел.</span> <span class="verse"><a name="9">9</a>Юнак же один, Євтих на ім'я, сидів на вікні. Його обгорнув міцний сон, бо задовго Павло промовляв, і він сонний хитнувся, і додолу упав із третього поверху, і підняли його мертвого...</span> <span class="verse"><a name="10">10</a>Зійшов же Павло та до нього припав, і, обнявши його, проказав: Заспокойтесь, бо душа його в ньому!</span> <span class="verse"><a name="11">11</a>А вернувшись, він хліб переломив і спожив, і бесіду довго точив, аж до досвітку, потім відбув.</span> <span class="verse"><a name="12">12</a>А хлопця живим привели, і зраділи немало.</span> <span class="verse"><a name="13">13</a>А ми наперед пішли до корабля, та в Асс попливли, щоб звідти забрати Павла, бо він так ізвелів, сам бажаючи пішки піти.</span> <span class="verse"><a name="14">14</a>А коли він із нами зійшовся в Ассі, ми взяли його та прибули в Мітілену.</span> <span class="verse"><a name="15">15</a>І, відплинувши звідти, ми назавтра пристали навпроти Хіосу, а другого дня припливли до Самосу, наступного ж ми прибули до Мілету.</span> <span class="verse"><a name="16">16</a>Бо Павло захотів поминути Ефес, щоб йому не баритися в Азії, бо він квапився, коли буде можливе, бути в Єрусалимі на день П'ятдесятниці.</span> <span class="verse"><a name="17">17</a>А з Мілету послав до Ефесу, і прикликав пресвітерів Церкви.</span> <span class="verse"><a name="18">18</a>І, як до нього вони прибули, він промовив до них: Ви знаєте, як із першого дня, відколи прибув в Азію, я з вами ввесь час перебував,</span> <span class="verse"><a name="19">19</a>і служив Господеві з усією покорою, і з рясними слізьми та напастями, що спіткали мене від юдейської змови,</span> <span class="verse"><a name="20">20</a>як нічого корисного я не минув, щоб його вам звістити й навчити вас прилюдно і в домах.</span> <span class="verse"><a name="21">21</a>І я свідчив юдеям та гелленам, щоб вони перед Богом покаялись, та ввірували в Господа нашого Ісуса Христа.</span> <span class="verse"><a name="22">22</a>І ось тепер, побуджений Духом, подаюсь я в Єрусалим, не відаючи, що там трапитись має мені,</span> <span class="verse"><a name="23">23</a>тільки Дух Святий в кожному місті засвідчує, кажучи, що кайдани та муки чекають мене...</span> <span class="verse"><a name="24">24</a>Але я ні про що не турбуюсь, і свого життя не вважаю для себе цінним, аби но скінчити дорогу свою та служіння, яке я одержав від Господа Ісуса, щоб засвідчити Євангелію благодаті Божої.</span> <span class="verse"><a name="25">25</a>І ось я знаю тепер, що обличчя мого більш не будете бачити всі ви, між якими ходив я, проповідуючи Царство Боже...</span> <span class="verse"><a name="26">26</a>Тому дня сьогоднішнього вам свідкую, що я чистий від крови всіх,</span> <span class="verse"><a name="27">27</a>бо я не вхилявсь об'являти вам усю волю Божу!</span> <span class="verse"><a name="28">28</a>Пильнуйте себе та всієї отари, в якій Святий Дух вас поставив єпископами, щоб пасти Церкву Божу, яку власною кров'ю набув Він.</span> <span class="verse"><a name="29">29</a>Бо я знаю, що як я відійду, то ввійдуть між вас вовки люті, що отари щадити не будуть...</span> <span class="verse"><a name="30">30</a>Із вас самих навіть мужі постануть, що будуть казати перекручене, аби тільки учнів тягнути за собою...</span> <span class="verse"><a name="31">31</a>Тому то пильнуйте, пам'ятаючи, що я кожного з вас день і ніч безперестань навчав зо слізьми ось три роки.</span> <span class="verse"><a name="32">32</a>А тепер доручаю вас Богові та слову благодаті Його, Який має силу будувати та дати спадщину, серед усіх освячених.</span> <span class="verse"><a name="33">33</a>Ні срібла, ані золота, ні одежі чиєїсь я не побажав...</span> <span class="verse"><a name="34">34</a>Самі знаєте, що ці руки мої послужили потребам моїм та отих, хто був зо мною.</span> <span class="verse"><a name="35">35</a>Я вам усе показав, що, працюючи так, треба поміч давати слабим, та пам'ятати слова Господа Ісуса, бо Він Сам проказав: Блаженніше давати, ніж брати!</span> <span class="verse"><a name="36">36</a>Проказавши ж оце, він навколішки впав, та й із ними всіма помолився.</span> <span class="verse"><a name="37">37</a>І знявсь між усіма плач великий, і вони припадали на Павлову шию, і його цілували...</span> <span class="verse"><a name="38">38</a>А найтяжче вони сумували з-за слова, яке він прорік, що не бачитимуть більш обличчя його. І вони провели його до корабля.</span> </p></div</div></div></body></html>