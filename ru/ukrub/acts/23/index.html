<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 23</strong></div><p><span class="verse"><a name="1">1</a>І вп'явся очима Павло на той синедріон і промовив: Мужі-браття, я аж по сьогоднішній день жив для Бога всім добрим сумлінням!</span> <span class="verse"><a name="2">2</a>Але первосвященик Ананій звелів тим, що стояли при ньому, щоб били його по устах.</span> <span class="verse"><a name="3">3</a>Тоді промовив до нього Павло: Тебе битиме Бог, ти стіно побілена... Ти ж сидиш, щоб судити мене за Законом, наказуєш бити мене проти Закону?</span> <span class="verse"><a name="4">4</a>А присутні сказали: То ти Божому первосвященикові лихословиш?</span> <span class="verse"><a name="5">5</a>І промовив Павло: Не знав я, брати, що то первосвященик. Бо написано: На начальника люду твого не лихослов.</span> <span class="verse"><a name="6">6</a>І Павло, спостерігши, що частина одна саддукеї, а друга фарисеї, покликнув у синедріоні: Мужі-браття, я фарисей, і син фарисея. За надію на воскресення мертвих мене судять!</span> <span class="verse"><a name="7">7</a>Якже він це промовив, колотнеча постала поміж саддукеями та фарисеями, і розділилась юрба.</span> <span class="verse"><a name="8">8</a>Саддукеї бо твердять, що немає воскресення, ані Ангола, ані духа, фарисеї ж оце визнають.</span> <span class="verse"><a name="9">9</a>І галас великий зчинився. А деякі книжники, із фарисейської групи, уставши, почали сперечатися, кажучи: У чоловікові цьому ми жадного лиха не знаходимо! А коли промовляв Дух до нього, чи Ангол, не противмося Богові.</span> <span class="verse"><a name="10">10</a>А коли колотнеча велика зчинилась, то тисяцький, боячись, щоб Павла не роздерли, звелів воякам увійти та забрати його з-поміж них, і відвести в фортецю.</span> <span class="verse"><a name="11">11</a>А наступної ночі став Господь перед ним і промовив: Будь бадьорий! Бо як в Єрусалимі про Мене ти свідчив, так треба тобі свідкувати й у Римі!</span> <span class="verse"><a name="12">12</a>А коли настав день, то дехто з юдеїв зібрались, та клятву склали, говорячи, що ні їсти, ні пити не будуть, аж доки Павла не заб'ють!</span> <span class="verse"><a name="13">13</a>А тих, що закляття таке поклали, було більш сорока.</span> <span class="verse"><a name="14">14</a>І вони приступили до первосвящеників та старших і сказали: Ми клятву склали нічого не їсти, аж поки заб'ємо Павла!</span> <span class="verse"><a name="15">15</a>Отож разом із синедріоном передайте тисяцькому, щоб до вас він привів його, ніби хочете ви докладніш розізнати про нього. А ми, перше ніж він наблизиться, готові забити його...</span> <span class="verse"><a name="16">16</a>Як зачув же сестрінець Павлів про цю змову, то прибув, і ввійшов у фортецю, і Павла завідомив.</span> <span class="verse"><a name="17">17</a>Павло ж зараз покликав одного з сотників, та й сказав: Цього юнака запровадь до тисяцького, бо він має йому щось сказати.</span> <span class="verse"><a name="18">18</a>Той же взяв його, та й запровадив до тисяцького та сказав: Павло в'язень покликав мене, і просив запровадити до тебе цього юнака, що має тобі щось сказати.</span> <span class="verse"><a name="19">19</a>І взяв тисяцький того за руку, і набік відвів і спитав: Що ти маєш звістити мені?</span> <span class="verse"><a name="20">20</a>А той розповів: Змову склали юдеї, просити тебе, щоб ти взавтра до синедріону Павла припровадив, ніби хочуть вони докладніш розпізнати про нього.</span> <span class="verse"><a name="21">21</a>Отож, не послухайся їх, бо чигає на нього їх більш сорока чоловіка, що клятву склали ні їсти, ні пити, аж доки його не заб'ють... І тепер он готові вони, і чекають твого приречення.</span> <span class="verse"><a name="22">22</a>Тоді тисяцький відпустив юнака, наказавши йому не розповідати ані одному, що мені ти це виявив.</span> <span class="verse"><a name="23">23</a>І він закликав котрихсь двох із сотників, і наказа: Пришикуйте на третю годину вночі дві сотні вояків, щоб іти до Кесарії, і кіннотчиків сімдесят, та дві сотні стрільців.</span> <span class="verse"><a name="24">24</a>Приготуйте також в'ючаків і Павла посадіть, і здоровим його проведіть до намісника Фелікса.</span> <span class="verse"><a name="25">25</a>І листа написав він такого ось змісту:</span> <span class="verse"><a name="26">26</a>Клавдій Лісій намісникові вседостойному Феліксові поздоровлення!</span> <span class="verse"><a name="27">27</a>Цього мужа, що його юдеї схопили були та хотіли забити, урятувава я, із вояками прийшовши, довідавшися, що він римлянин.</span> <span class="verse"><a name="28">28</a>І хотів я довідатися про причину, що за неї його оскаржали, та й привів був його до їхнього синедріону.</span> <span class="verse"><a name="29">29</a>Я знайшов, що його винуватять у спірних речах їхнього Закону, і що провини не має він жадної, вартої смерти або ланцюгів.</span> <span class="verse"><a name="30">30</a>Як донесли ж мені про ту змову, що юдеї вчинили на мужа цього, я зараз до тебе його відіслав, наказавши також позивальникам, щоб перед тобою сказали, що мають на нього. Будь здоровий!</span> <span class="verse"><a name="31">31</a>Отож вояки, як наказано їм, забрали Павла, і вночі попровадили в Антипатриду.</span> <span class="verse"><a name="32">32</a>А другого дня, полишивши кіннотчиків, щоб ішли з ним, у фортецю вони повернулись.</span> <span class="verse"><a name="33">33</a>А ті прибули в Кесарію, і, листа передавши намісникові, поставили також Павла перед ним.</span> <span class="verse"><a name="34">34</a>Намісник листа прочитав і спитав, із якого він краю. А довідавшись, що з Кілікії, промовив:</span> <span class="verse"><a name="35">35</a>Я тебе переслухаю, як прийдуть і твої позивальники. І звелів стерегти його в Іродовому преторії.</span> </p></div</div></div></body></html>