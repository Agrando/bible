<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 12</strong></div><p><span class="verse"><a name="1">1</a>А Цар Ірод тоді підніс руки, щоб декого з Церкви гнобити.</span> <span class="verse"><a name="2">2</a>І мечем він стяв Якова, брата Іванового.</span> <span class="verse"><a name="3">3</a>А бачивши, що подобалося це юдеям, він задумав схопити й Петра. Були ж дні Опрісноків.</span> <span class="verse"><a name="4">4</a>І, схопивши його, посадив до в'язниці, і передав чотирьом чвіркам вояків, щоб його стерегли, бажаючи вивести людям його по Пасці.</span> <span class="verse"><a name="5">5</a>Отож, у в'язниці Петра стерегли, а Церква ревно молилася Богові за нього.</span> <span class="verse"><a name="6">6</a>А як Ірод хотів його вивести, Петро спав тієї ночі між двома вояками, закутий у два ланцюги, і сторожа пильнувала в'язницю при дверях.</span> <span class="verse"><a name="7">7</a>І ось Ангол Господній з'явився, і в в'язниці засяяло світло. І, доторкнувшись до боку Петрового, він збудив його, кажучи: Мерщій вставай! І ланцюги йому з рук поспадали.</span> <span class="verse"><a name="8">8</a>А Ангол до нього промовив: Підпережися, і взуй сандалі свої. І він так учинив. І каже йому: Зодягнися в плаща свого, та й за мною йди.</span> <span class="verse"><a name="9">9</a>І, вийшовши, він ішов услід за ним, і не знав, чи то правда, що робилось від Ангола, бо думав, що видіння він бачить.</span> <span class="verse"><a name="10">10</a>Як сторожу минули вони першу й другу, то прийшли до залізної брами, що до міста веде, і вона відчинилась сама їм. І, вийшовши, пройшли одну вулицю, і відступив Ангол зараз від нього.</span> <span class="verse"><a name="11">11</a>Сказав же Петро, опритомнівши: Тепер знаю правдиво, що Господь послав Свого Ангола, і видер мене із рук Іродових та від усього чекання народу юдейського.</span> <span class="verse"><a name="12">12</a>А зміркувавши, він прийшов до садиби Марії, матері Івана, званого Марком, де багато зібралося й молилося.</span> <span class="verse"><a name="13">13</a>І як Петро в фіртку брами постукав, то вийшла послухати служниця, що звалася Рода,</span> <span class="verse"><a name="14">14</a>та голос Петрів розпізнавши, вона з радощів не відчинила воріт, а прибігши, сказала, що Петро при воротях стоїть!...</span> <span class="verse"><a name="15">15</a>А вони їй сказали: Чи ти навісна? Та вона запевняла своє, що є так. Вони ж говорили: То Ангол його!</span> <span class="verse"><a name="16">16</a>А Петро й далі стукав. Коли ж відчинили, вони його вгледіли та й дивувалися.</span> <span class="verse"><a name="17">17</a>Махнувши ж рукою до них, щоб мовчали, він їм розповів, як Господь його вивів із в'язниці. І сказав: Сповістіть про це Якова й браттю. І, вийшовши, він до іншого місця пішов.</span> <span class="verse"><a name="18">18</a>Коли ж настав день, поміж вояками зчинилась велика тривога, що то сталось з Петром.</span> <span class="verse"><a name="19">19</a>А Ірод, пошукавши його й не знайшовши, віддав варту під суд, і звелів їх стратити. А сам із Юдеї відбув в Кесарію, і там перебував.</span> <span class="verse"><a name="20">20</a>А Ірод розгніваний був на тирян та сидонян. І вони однодушно до нього прийшли, і вблагали царського постельника Власта, та й миру просили, бо їхня земля годувалась з царської.</span> <span class="verse"><a name="21">21</a>Дня ж призначеного Ірод убрався в одежу царську, і на підвищенні сів та й до них говорив.</span> <span class="verse"><a name="22">22</a>А натовп кричав: Голос Божий, а не людський!</span> <span class="verse"><a name="23">23</a>І Ангол Господній уразив зненацька його, бо він не віддав слави Богові. І черва його з'їла, і він умер...</span> <span class="verse"><a name="24">24</a>Слово ж Боже росло та помножувалось.</span> <span class="verse"><a name="25">25</a>А Варнава та Савл, службу виконавши, повернулись із Єрусалиму, узявши з собою Івана, що прозваний Марком.</span> </p></div</div></div></body></html>