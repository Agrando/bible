<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 16</strong></div><p><span class="verse"><a name="1">1</a>І прибув він у Дервію й Лістру. І ото був там один учень, на ім'я Тимофій, син наверненої однієї юдеянки, а батько був геллен.</span> <span class="verse"><a name="2">2</a>Добре свідоцтво про нього давали брати, що були в Лістрі та в Іконії.</span> <span class="verse"><a name="3">3</a>Павло захотів його взяти з собою, і, взявши, обрізав його через юдеїв, що були в тих місцях, бо всі знали про батька його, що був геллен.</span> <span class="verse"><a name="4">4</a>Як міста ж переходили, то їм передавали, щоб вони берегли оті постанови, які видали в Єрусалимі апостоли та старші.</span> <span class="verse"><a name="5">5</a>А Церкви зміцнювалися в вірі, і щоденно зростали кількістю.</span> <span class="verse"><a name="6">6</a>А що Дух Святий їм не звелів провіщати слово в Азії, то вони перейшли через Фрігію та через країну галатську.</span> <span class="verse"><a name="7">7</a>Дійшовши ж до Мізії, хотіли піти до Вітінії, та їм не дозволив Дух Ісусів.</span> <span class="verse"><a name="8">8</a>Обминувши ж Мізію, прибули до Троади.</span> <span class="verse"><a name="9">9</a>І Павлові з'явилось видіння вночі: якийсь македонянин став перед ним і благав його, кажучи: Прийди в Македонію, і нам поможи!</span> <span class="verse"><a name="10">10</a>Як побачив він це видіння, то ми зараз хотіли піти в Македонію, зрозумівши, що Господь нас покликав звіщати їм Євангелію.</span> <span class="verse"><a name="11">11</a>Тож відпливши з Троади, прибули ми навпрост у Самотракію, а другого дня до Неаполя,</span> <span class="verse"><a name="12">12</a>звідтіля ж у Филипи, що є перше місто-осада в тій частині Македонії. І пробули ми в цім місті днів кілька.</span> <span class="verse"><a name="13">13</a>Дня ж суботнього вийшли ми з міста над річку, де, за звичаєм, було місце молитви, і, посідавши, розмовляли з жінками, що посходились.</span> <span class="verse"><a name="14">14</a>Прислухалася й жінка одна, що звалася Лідія, купчиха кармазином з міста Тіятір, що Бога вона шанувала. Господь же їй серце відкрив, щоб уважати на те, що Павло говорив.</span> <span class="verse"><a name="15">15</a>А коли охристилась вона й її дім, то благала нас, кажучи: Якщо ви признали, що вірна я Господеві, то прийдіть до господи моєї й живіть. І змусила нас.</span> <span class="verse"><a name="16">16</a>І сталось, як ми йшли на молитву, то нас перестріла служниця одна, що мала віщунського духа, яка ворожбитством давала великий прибуток панам своїм.</span> <span class="verse"><a name="17">17</a>Вона йшла слідкома за Павлом та за нами, і кричала, говорячи: Оці люди це раби Всевишнього Бога, що вам провіщають дорогу спасіння!</span> <span class="verse"><a name="18">18</a>І багато днів вона це робила. І обуривсь Павло, і, обернувшись, промовив до духа: У Ім'я Ісуса Христа велю я тобі вийди з неї! І того часу той вийшов.</span> <span class="verse"><a name="19">19</a>А пани її, бачивши, що пропала надія на їхній прибуток, схопили Павла й Силу, і потягли їх на ринок до старших.</span> <span class="verse"><a name="20">20</a>Коли ж їх привели до начальників, то сказали: Ці люди, юдеї, наше місто бунтують,</span> <span class="verse"><a name="21">21</a>і навчають звичаїв, яких нам, римлянам, не годиться приймати, ані виконувати.</span> <span class="verse"><a name="22">22</a>І натовп піднявся на них. А начальники здерли одежу із них, та звеліли їх різками сікти.</span> <span class="verse"><a name="23">23</a>І, завдавши багато їм ран, посадили в в'язницю, наказавши в'язничному дозорцеві, щоб їх пильно стеріг.</span> <span class="verse"><a name="24">24</a>Одержавши такого наказа, той їх повкидав до внутрішньої в'язниці, а їхні ноги забив у колоди.</span> <span class="verse"><a name="25">25</a>А північної пори Павло й Сила молилися, і Богові співали, а ув'язнені слухали їх.</span> <span class="verse"><a name="26">26</a>І ось нагло повстало велике трясіння землі, аж основи в'язничні були захиталися! І повідчинялися зараз усі двері, а кайдани з усіх поспадали...</span> <span class="verse"><a name="27">27</a>Як прокинувся ж сторож в'язничний, і побачив відчинені двері в'язниці, то витяг меча та й хотів себе вбити, мавши думку, що повтікали ув'язнені.</span> <span class="verse"><a name="28">28</a>А Павло скрикнув голосом гучним, говорячи: Не чини собі жодного зла, бо всі ми ось тут!</span> <span class="verse"><a name="29">29</a>Зажадавши ж той світла, ускочив, і тремтячий припав до Павла та до Сили.</span> <span class="verse"><a name="30">30</a>І вивів їх звідти й спитав: Добродії! Що треба робити мені, щоб спастися?</span> <span class="verse"><a name="31">31</a>А вони відказали: Віруй в Господа Ісуса, і будеш спасений ти сам та твій дім.</span> <span class="verse"><a name="32">32</a>І Слово Господнє звіщали йому та й усім, хто був у домі його.</span> <span class="verse"><a name="33">33</a>І сторож забрав їх того ж часу вночі, їхні рани обмив, і охристився негайно він сам та його всі домашні.</span> <span class="verse"><a name="34">34</a>І він їх запровадив до дому свого, і поживу поставив, і радів із усім домом своїм, що ввірував у Бога.</span> <span class="verse"><a name="35">35</a>А коли настав день, то прислали начальники слуг поліційних, наказуючи: Відпусти тих людей!</span> <span class="verse"><a name="36">36</a>І сказав той в'язничний дозорець слова ці Павлові: що прислали начальники, щоб вас відпустити. Отож, вийдіть тепер та й з миром ідіть!</span> <span class="verse"><a name="37">37</a>А Павло відказав їм: Нас, римлян, незасуджених, різками сікли прилюдно, і до в'язниці всадили, а тепер нас таємно виводять? Але ні! Хай вони самі прийдуть, та й виведуть нас!</span> <span class="verse"><a name="38">38</a>Ці ж слова поліційні слуги донесли начальникам. А ті налякались, почувши, що римляни вони.</span> <span class="verse"><a name="39">39</a>І прийшли, та їх перепросили, а вивівши, благали, щоб із міста пішли.</span> <span class="verse"><a name="40">40</a>І, вийшовши з в'язниці, прибули вони до Лідії, а з братами побачившись, потішили їх та й пішли.</span> </p></div</div></div></body></html>