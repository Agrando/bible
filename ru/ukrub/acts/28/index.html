<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 28</strong></div><p><span class="verse"><a name="1">1</a>А коли врятувалися ми, то довідалися, що острів той зветься Меліта.</span> <span class="verse"><a name="2">2</a>Тубільці ж нам виявили надзвичайну людяність, бо вони запалили огонь, ішов бо дощ і був холод, і прийняли нас усіх.</span> <span class="verse"><a name="3">3</a>Як Павло ж назбирав купу хмизу та й поклав на огонь, змія вискочила через жар, і почепилась на руку йому...</span> <span class="verse"><a name="4">4</a>Як тубільці ж угледіли, що змія почепилась на руку йому, зачали говорити один одному: Либонь цей чоловік душогуб, що йому, від моря врятованому, Помста жити не дозволила!</span> <span class="verse"><a name="5">5</a>Він струснув ту звірюку в огонь, і ніякої шкоди не зазнав!</span> <span class="verse"><a name="6">6</a>А вони сподівалися, що він спухне або впаде мертвий умить. Коли ж довго чекали того та побачили, що ніякого лиха не сталося з ним, думку змінили й казали, що він бог...</span> <span class="verse"><a name="7">7</a>Навкруги ж того місця знаходились, добра начальника острова, на ім'я Публія, він прийняв нас, і три дні ласкаво гостив.</span> <span class="verse"><a name="8">8</a>І сталось, що Публіїв батько лежав, слабий на пропасницю та на червінку. До нього Павло ввійшов і помолився, і, руки на нього поклавши, уздоровив його.</span> <span class="verse"><a name="9">9</a>Якже трапилось це, то й інші на острові, що мали хвороби, приходили та вздоровлялись.</span> <span class="verse"><a name="10">10</a>Вони нас вшанували й великими почестями, а як ми від'їжджали, понакладали, чого було треба.</span> <span class="verse"><a name="11">11</a>А по трьох місяцях ми відпливли на олександрійському кораблі, що мав знака братів Діоскурів, і що на острові він перезимував.</span> <span class="verse"><a name="12">12</a>І, як ми допливли в Сіракузи, пробули там три дні.</span> <span class="verse"><a name="13">13</a>А звідти, пливучи понад берегом, прибули ми до Реґії, а що вітер південний повіяв за день, то другого дня прибули в Путеолі,</span> <span class="verse"><a name="14">14</a>де знайшли ми братів, вони ж нас ублагали сім день позостатися в них. І ось так прибули ми до Риму.</span> <span class="verse"><a name="15">15</a>А звідти брати, прочувши про нас, назустріч нам вийшли аж до Аппіфору та до Тритаверни. Побачивши їх, Павло дякував Богові та посмілішав.</span> <span class="verse"><a name="16">16</a>А коли прибули ми до Риму, Павлові дозволено жити осібно, ураз із вояком, що його сторожив.</span> <span class="verse"><a name="17">17</a>І сталось, по трьох днях Павло скликав знатніших з юдеїв. Як зійшлися ж вони, він промовив до них: Мужі-браття! Не вчинив я нічого проти люду чи звичаїв отцівських, та проте мене видано з Єрусалиму ув'язненого в руки римлян.</span> <span class="verse"><a name="18">18</a>Вони мене вислухали та й хотіли пустити, бож провини смертельної ні однієї в мені не було.</span> <span class="verse"><a name="19">19</a>Та юдеї противилися, тому змушений був я відкликатися на суд кесарів, але не для того, щоб народ свій у чомусь оскаржити.</span> <span class="verse"><a name="20">20</a>Тож із цієї причини покликав я вас, щоб побачити й порозмовляти, бо то за надію Ізраїлеву я обкутий цими кайданами...</span> <span class="verse"><a name="21">21</a>А вони відказали йому: Не одержали ми ні листів із Юдеї про тебе, ані жоден із братів не прийшов, і не звістив, і не казав чого злого про тебе.</span> <span class="verse"><a name="22">22</a>Але прагнемо ми, щоб почути від тебе, яку думку ти маєш, бо відомо про секту цю нам, що їй скрізь спротивляються.</span> <span class="verse"><a name="23">23</a>А коли вони визначили йому день, то дуже багато прийшло їх до нього в господу. А він їм від ранку до вечора розповідав, та про Божеє Царство свідоцтва давав, і переконував їх про Ісуса Законом Мойсея й Пророками.</span> <span class="verse"><a name="24">24</a>І одні вірили в те, про що він говорив, а інші не вірили.</span> <span class="verse"><a name="25">25</a>Вони між собою незгідні були й повиходили, як промовив Павло одне слово, що добре прорік Дух Святий отцям нашим через пророка Ісаю,</span> <span class="verse"><a name="26">26</a>промовляючи: Піди до народу цього та й скажи: Ви вухом почуєте, та розуміти не будете, дивитися будете оком, але не побачите!</span> <span class="verse"><a name="27">27</a>Затовстіло бо серце людей цих, тяжко чують на вуха вони, і зажмурили очі свої, щоб якось не побачити очима, і не почути вухами, і не зрозуміти їм серцем, і не навернутись, щоб Я їх уздоровив!</span> <span class="verse"><a name="28">28</a>Тож нехай для вас буде відоме, що послано Боже спасіння оце до поган, і почують вони!</span> <span class="verse"><a name="29">29</a>Як промовив він це, розійшлися юдеї, велику суперечку провадивши поміж собою.</span> <span class="verse"><a name="30">30</a>І цілих два роки Павло пробув у найнятім домі своїм, і приймав усіх, хто приходив до нього,</span> <span class="verse"><a name="31">31</a>і проповідував він Боже Царство, та з відвагою повною беззаборонно навчав про Господа Ісуса Христа!</span> </p></div</div></div></body></html>