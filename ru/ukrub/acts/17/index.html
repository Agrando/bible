<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 17</strong></div><p><span class="verse"><a name="1">1</a>Як вони перейшли Амфіполь й Аполлонію, то прийшли до Солуня, де була синагога юдейська.</span> <span class="verse"><a name="2">2</a>І Павло, за звичаєм своїм, до них увійшов, і з ними змагавсь три суботі з Писання,</span> <span class="verse"><a name="3">3</a>виказуючи та доводячи, що мусів Христос постраждати й воскреснути з мертвих, і що Христос Той Ісус, про Якого я вам проповідую.</span> <span class="verse"><a name="4">4</a>І ввірували дехто з них і до Павла та до Сили пристали, безліч побожних із гелленів та немало з шляхетних жінок.</span> <span class="verse"><a name="5">5</a>А невірні юдеї були запалилися заздрістю, і якихсь негідних людей назбирали на вулицях, учинили збіговисько та й бунтували те місто, а набігши на хату Ясонову, шукали апостолів, щоб до натовпу вивести їх.</span> <span class="verse"><a name="6">6</a>А як їх не знайшли, потягли до начальників міста Ясона та декого з братті, кричачи: Ті, що світ сколотили, і сюди ось вони поприходили!</span> <span class="verse"><a name="7">7</a>А Ясон їх до себе прийняв. Вони всі проти наказів кесаря чинять, говорячи, ніби інший є цар Ісус...</span> <span class="verse"><a name="8">8</a>І вони зворохобили народ та начальників міста, що слухали це.</span> <span class="verse"><a name="9">9</a>Але, узявши поруку з Ясона та з інших, вони їх відпустили.</span> <span class="verse"><a name="10">10</a>А брати відіслали негайно вночі Павла й Силу до Верії. І, прибувши вони, пішли в синагогу юдейську.</span> <span class="verse"><a name="11">11</a>Ці були шляхетніші за солунян, і слова прийняли з повним запалом, і Писання досліджували день-у-день, чи так воно є.</span> <span class="verse"><a name="12">12</a>Тож багато із них тоді ввірували, і з почесних гелленських жінок та немало із мужів.</span> <span class="verse"><a name="13">13</a>Як солунські ж юдеї довідалися, що Павло проповідує Боже Слово й у Верії, прибули вони, і там баламутили та бунтували народ.</span> <span class="verse"><a name="14">14</a>Тоді браття негайно Павла відпустили, щоб до моря йшов; а Сила та Тимофій позосталися там.</span> <span class="verse"><a name="15">15</a>А ті, що Павла відпроваджували, провели його аж до Атен, а прийнявши наказа про Силу та Тимофія, щоб до нього вернулися якнайшвидше, відбули.</span> <span class="verse"><a name="16">16</a>Як Павло ж їх чекав ув Атенах, у ньому кипів його дух, як бачив це місто, повне ідолів.</span> <span class="verse"><a name="17">17</a>Тож він розмовляв у синагозі з юдеями та з богобійними, і на ринку щоденно зо стрічними.</span> <span class="verse"><a name="18">18</a>А дехто з філософів епікуреїв та стоїків сперечалися з ним. Одні говорили: Що то хоче сказати оцей пустомов? А інші: Здається, він проповідник чужих богів, бо він їм звіщав Євангелію про Ісуса й воскресення.</span> <span class="verse"><a name="19">19</a>І, взявши його, повели в ареопаг та й казали: Чи можемо знати, що то є ця наука нова, яку проповідуєш ти?</span> <span class="verse"><a name="20">20</a>Бо чудне щось вкладаєш до наших вух. Отже хочемо знати, що то значити має?</span> <span class="verse"><a name="21">21</a>А всі атеняни та захожі чужинці нічим іншим радніш не займалися, як аби щось нове говорити чи слухати.</span> <span class="verse"><a name="22">22</a>Тоді Павло став посередині ареопагу й промовив: Мужі атенські! Із усього я бачу, що ви дуже побожні.</span> <span class="verse"><a name="23">23</a>Бо, проходячи та оглядаючи святощі ваші, я знайшов також жертівника, що на ньому написано: Незнаному Богові. Ось Того, Кого навмання ви шануєте, Того я проповідую вам.</span> <span class="verse"><a name="24">24</a>Бог, що створив світ і все, що в ньому, бувши Господом неба й землі, проживає не в храмах, рукою збудованих,</span> <span class="verse"><a name="25">25</a>і Він не вимагає служіння рук людських, ніби в чомусь Він мав би потребу, бо Сам дає всім і життя, і дихання, і все.</span> <span class="verse"><a name="26">26</a>І ввесь людський рід Він з одного створив, щоб замешкати всю поверхню землі, і призначив окреслені доби й границі замешкання їх,</span> <span class="verse"><a name="27">27</a>щоб Бога шукали вони, чи Його не відчують і не знайдуть, хоч Він недалеко від кожного з нас.</span> <span class="verse"><a name="28">28</a>Бо ми в Нім живемо, і рухаємось, і існуємо, як і деякі з ваших поетів казали: Навіть рід ми Його!</span> <span class="verse"><a name="29">29</a>Отож, бувши Божим тим родом, не повинні ми думати, що Божество подібне до золота, або срібла, чи до каменю, твору мистецтва чи людської вигадки.</span> <span class="verse"><a name="30">30</a>Не зважаючи ж Бог на часи невідомости, ось тепер усім людям наказує, щоб скрізь каялися,</span> <span class="verse"><a name="31">31</a>бо Він визначив день, коли хоче судити поправді ввесь світ через Мужа, що Його наперед Він поставив, і Він подав доказа всім, із мертвих Його воскресивши.</span> <span class="verse"><a name="32">32</a>Як почули ж вони про воскресення мертвих, то одні насміхатися стали, а інші казали: Про це будемо слухати тебе іншим разом...</span> <span class="verse"><a name="33">33</a>Так вийшов Павло з-поміж них.</span> <span class="verse"><a name="34">34</a>А деякі мужі пристали до нього й увірували, серед них і Діонисій Ареопагіт, і жінка, Дамара ім'ям, та інші із ними.</span> </p></div</div></div></body></html>