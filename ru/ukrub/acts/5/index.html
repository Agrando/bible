<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 5</strong></div><p><span class="verse"><a name="1">1</a>А один чоловік, на ймення Ананій, із своєю дружиною Сапфірою, продав був маєтка,</span> <span class="verse"><a name="2">2</a>та й з відома дружини своєї присвоїв частину з заплати, а якусь там частину приніс та й поклав у ногах у апостолів.</span> <span class="verse"><a name="3">3</a>І промовив Петро: Ананію, чого сатана твоє серце наповнив, щоб ти Духу Святому неправду сказав та присвоїв із заплати за землю?</span> <span class="verse"><a name="4">4</a>Хіба те, що ти мав, не твоє все було, а продане не в твоїй владі було? Чого ж в серце своє ти цю справу поклав? Ти не людям неправду сказав, але Богові!</span> <span class="verse"><a name="5">5</a>Як Ананій зачув ці слова, то впав та й умер... І обгорнув жах великий усіх, що це чули!</span> <span class="verse"><a name="6">6</a>Юнаки ж повставали, обгорнули його, і винесли та й поховали.</span> <span class="verse"><a name="7">7</a>І сталось, годин через три прийшла й дружина його, про випадок нічого не знавши.</span> <span class="verse"><a name="8">8</a>І промовив до неї Петро: Скажи мені, чи за стільки ви землю оту продали? Вона ж відказала: Так, за стільки.</span> <span class="verse"><a name="9">9</a>До неї ж Петро: Чому це ви змовилися спокушувати Господнього Духа? Он ті входять у двері, що чоловіка твого поховали, і тебе вони винесуть...</span> <span class="verse"><a name="10">10</a>І вона зараз упала до ніг його, та й умерла. Як ввійшли ж юнаки, то знайшли її мертвою, і, винісши, біля мужа її поховали.</span> <span class="verse"><a name="11">11</a>І обгорнув страх великий всю Церкву та всіх, що чули про це...</span> <span class="verse"><a name="12">12</a>А руками апостолів стались знамена та чуда великі в народі. І були однодушно всі в Соломоновім ґанку.</span> <span class="verse"><a name="13">13</a>А з сторонніх ніхто приставати не важивсь до них, але люд прославляв їх.</span> <span class="verse"><a name="14">14</a>І все збільшувалось тих, хто вірує в Господа, безліч чоловіків і жінок,</span> <span class="verse"><a name="15">15</a>так що хворих стали виносити на вулиці, та й клали на ложа та ноші, щоб, як ітиме Петро, то хоч тінь його впала б на кого із них.</span> <span class="verse"><a name="16">16</a>І безліч люду збиралась до Єрусалиму з довколишніх міст, і несли недужих та хворих від духів нечистих, і були вони всі вздоровлювані!</span> <span class="verse"><a name="17">17</a>А первосвященик, уставши, та й усі, хто був із ним, хто належав до саддукейської єресі, переповнились заздрощами,</span> <span class="verse"><a name="18">18</a>і руки наклали вони на апостолів, і до в'язниці громадської вкинули їх.</span> <span class="verse"><a name="19">19</a>Але Ангол Господній вночі відчинив для них двері в'язничні, і, вивівши їх, проказав:</span> <span class="verse"><a name="20">20</a>Ідіть, і, ставши, говоріть до народу у храмі всі слова цього життя.</span> <span class="verse"><a name="21">21</a>Як це вчули вони, то в храм рано ввійшли і навчали. А первосвященик і ті, хто був із ним, прийшовши, скликали синедріон і всіх старших з Ізраїлевих синів. І послали в в'язницю, щоб їх привели.</span> <span class="verse"><a name="22">22</a>А служба, прийшовши, не знайшла їх у в'язниці, а вернувшись, сповістила,</span> <span class="verse"><a name="23">23</a>говорячи: В'язницю знайшли ми з великою пильністю замкнену, і сторожу, що при дверях стояла; а коли відчинили, то нікого всередині ми не знайшли!</span> <span class="verse"><a name="24">24</a>Як почули слова ці начальник сторожі храму та первосвященики, не могли зрозуміти вони, що б то сталося.</span> <span class="verse"><a name="25">25</a>Та прийшовши один, сповістив їх, говорячи: Ось ті мужі, що ви їх до в'язниці всадили були, у храмі стоять та й навчають народ.</span> <span class="verse"><a name="26">26</a>Пішов тоді старший сторожі зо службою, та й привів їх без насильства, бо боялись народу, щоб їх не побили камінням.</span> <span class="verse"><a name="27">27</a>Припровадивши ж їх, поставили перед синедріоном. І спитався їх первосвященик, говорячи:</span> <span class="verse"><a name="28">28</a>Чи ми не заборонили з погрозою вам, щоб про Те Ім'я не навчати? І ото, ви своєю наукою переповнили Єрусалим, і хочете кров Чоловіка Того припровадити на нас...</span> <span class="verse"><a name="29">29</a>Відповів же Петро та сказали апостоли: Бога повинно слухатися більш, як людей!</span> <span class="verse"><a name="30">30</a>Бог наших отців воскресив нам Ісуса, Якому ви смерть були заподіяли, повісивши на дереві.</span> <span class="verse"><a name="31">31</a>Його Бог підвищив Своєю правицею на Начальника й Спаса, щоб дати Ізраїлеві покаяння і прощення гріхів.</span> <span class="verse"><a name="32">32</a>А тих справ Йому свідками ми й Святий Дух, що Його Бог дав тим, хто слухняний Йому.</span> <span class="verse"><a name="33">33</a>Як зачули ж оце, запалилися гнівом вони, та й радилися, як їм смерть заподіяти?...</span> <span class="verse"><a name="34">34</a>І встав у синедріоні один фарисей, Гамаліїл на ймення, учитель Закону, поважаний від усього народу, та й звелів на часинку апостолів вивести.</span> <span class="verse"><a name="35">35</a>І промовив до них: Мужі ізраїльські! Поміркуйте собі про людей цих, що з ними робити ви маєте.</span> <span class="verse"><a name="36">36</a>Бо перед цими днями повстав був Тевда та й казав, що великий він хтось, і до нього пристало з чотириста люда. Він забитий, а всі ті, хто слухав його, розпорошились та обернулись в ніщо.</span> <span class="verse"><a name="37">37</a>Після нього повстав, під час перепису, Галілеянин Юда, та й багато людей потягнув за собою. Загинув і він, а всі ті, хто слухав його, розпорошились.</span> <span class="verse"><a name="38">38</a>І тепер кажу вам: Відступіться від цих людей, і занехайте їх! Бо коли від людей оця рада чи справа ця буде, розпадеться вона.</span> <span class="verse"><a name="39">39</a>А коли те від Бога, то того зруйнувати не зможете, щоб випадком не стати і вам богоборцями! І послухались ради його.</span> <span class="verse"><a name="40">40</a>І, покликавши знов апостолів, вибили їх, наказали їм не говорити про Ісусове Ймення, та й їх відпустили.</span> <span class="verse"><a name="41">41</a>А вони поверталися з синедріону, радіючи, що сподобились прийняти зневагу за Ймення Господа Ісуса.</span> <span class="verse"><a name="42">42</a>І щоденно у храмі й домах безупинно навчали, і звіщали Євангелію Ісуса Христа.</span> </p></div</div></div></body></html>