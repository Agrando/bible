<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/acts/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/acts">Acts</a> &gt <strong>Chapter 10</strong></div><p><span class="verse"><a name="1">1</a>Проживав же один чоловік у Кесарії, на ймення Корнилій, сотник полку, що звавсь Італійським.</span> <span class="verse"><a name="2">2</a>З усім домом своїм він побожний був та богобійний, подавав людям щедру милостиню, і завжди Богові молився.</span> <span class="verse"><a name="3">3</a>Явно він у видінні, десь коло години дев'ятої дня, бачив Ангола Божого, що до нього зійшов і промовив йому: Корнилію!</span> <span class="verse"><a name="4">4</a>Він поглянув на нього й жахнувся, й сказав: Що, Господи? Той же йому відказав: Молитви твої й твоя милостиня перед Богом згадалися.</span> <span class="verse"><a name="5">5</a>Тепер же пошли до Йоппії людей, та й приклич Симона, що зветься Петром.</span> <span class="verse"><a name="6">6</a>Він гостює в одного гарбарника Симона, що дім має при морі. Він скаже тобі, що ти маєш робити.</span> <span class="verse"><a name="7">7</a>Коли ж Ангол, що йому говорив, відійшов, той закликав двох із своїх слуг домових, і вояка богобійного з тих, що служили при ньому,</span> <span class="verse"><a name="8">8</a>і розповів їм усе та й послав їх в Йоппію.</span> <span class="verse"><a name="9">9</a>А наступного дня, як у дорозі були вони та наближались до міста, Петро вийшов на горницю, щоб помолитись, о годині десь шостій.</span> <span class="verse"><a name="10">10</a>І став він голодний, і їсти схотів. Як йому ж готували, захоплення на нього найшло,</span> <span class="verse"><a name="11">11</a>і бачить він небо відкрите, і якуюсь посудину, що сходила, немов простирало велике, яка, за чотири кінці прив'язана, спускалась додолу.</span> <span class="verse"><a name="12">12</a>У ній же знаходились чотириногі всілякі, і земне гаддя, і небесні пташки.</span> <span class="verse"><a name="13">13</a>І голос почувся до нього: Устань, заколи, Петре, і їж!</span> <span class="verse"><a name="14">14</a>А Петро відказав: Жадним способом, Господи, бо ніколи не їв я нічого огидного чи то нечистого!</span> <span class="verse"><a name="15">15</a>І знов голос удруге до нього: Що від Бога очищене, не вважай за огидне того!</span> <span class="verse"><a name="16">16</a>І це сталося тричі, і посудина знов була взята на небо.</span> <span class="verse"><a name="17">17</a>Як Петро ж у собі бентежився, що б то значило те видіння, що бачив, то ось посланці від Корнилія, розпитавши про Симонів дім, спинилися перед ворітьми,</span> <span class="verse"><a name="18">18</a>і спиталися, крикнувши: Чи то тут сидить Симон, що зветься Петро?</span> <span class="verse"><a name="19">19</a>Як Петро ж над видінням роздумував, Дух промовив до нього: Онде три чоловіки шукають тебе.</span> <span class="verse"><a name="20">20</a>Але встань і зійди, і піди з ними без жадного сумніву, бо то Я їх послав!</span> <span class="verse"><a name="21">21</a>І зійшовши Петро до тих мужів, промовив: Ось я той, що його ви шукаєте. З якої причини прийшли ви?</span> <span class="verse"><a name="22">22</a>А вони відказали: Сотник Корнилій, муж праведний та богобійний, слави доброї в усього люду юдейського, святим Анголом був у видінні наставлений, щоб до дому свого покликати тебе та послухати слів твоїх.</span> <span class="verse"><a name="23">23</a>Тоді він покликав й гостинно прийняв їх. А другого дня він устав та й із ними пішов; також дехто з братів із Йоппії пішли з ним.</span> <span class="verse"><a name="24">24</a>І назавтра прийшли вони до Кесарії. А Корнилій чекав їх, рідню й близьких друзів покликавши.</span> <span class="verse"><a name="25">25</a>А як увіходив Петро, Корнилій зустрінув його, і до ніг йому впав і вклонився.</span> <span class="verse"><a name="26">26</a>Та Петро його підвів, промовляючи: Устань, бо й сам я людина!</span> <span class="verse"><a name="27">27</a>І, розмовляючи з ним, увійшов, і знайшов багатьох, що зібралися,</span> <span class="verse"><a name="28">28</a>і промовив до них: Ви знаєте, що невільно юдеєві приставати й приходити до чужаниці. Та відкрив мені Бог, щоб я жадну людину не мав за огидну чи то за нечисту.</span> <span class="verse"><a name="29">29</a>Тому я без вагання прибув, як покликано. Тож питаю я вас: З якої причини ви слали по мене?</span> <span class="verse"><a name="30">30</a>А Корнилій сказав: Четвертого дня аж до цієї години я постив, а о дев'ятій годині молився я в домі своїм. І ото, перед мене став муж у блискучій одежі</span> <span class="verse"><a name="31">31</a>й сказав: Корнилію, почута молитва твоя, і твої милостині перед Богом згадалися.</span> <span class="verse"><a name="32">32</a>Тож пошли до Йоппії, і приклич Симона, що зветься Петром. Він гостює в гарбарника Симона, у господі край моря, він прийде й розповість тобі.</span> <span class="verse"><a name="33">33</a>Я зараз по тебе послав, ти добре зробив, що прийшов. Тож тепер перед Богом ми всі стоїмо, щоб почути все те, що Господь наказав був тобі.</span> <span class="verse"><a name="34">34</a>А Петро відкрив уста свої та й промовив: Пізнаю я поправді, що не дивиться Бог на обличчя,</span> <span class="verse"><a name="35">35</a>але в кожнім народі приємний Йому, хто боїться Його й чинить правду.</span> <span class="verse"><a name="36">36</a>Він слово послав для Ізраїлевих синів, благовістячи мир через Ісуса Христа, що Господь Він усім.</span> <span class="verse"><a name="37">37</a>Ви знаєте справу, що по всій Юдеї була й зачалась з Галілеї, після хрищення, що Іван проповідував,</span> <span class="verse"><a name="38">38</a>Ісуса, що був із Назарету, як помазав Його Святим Духом і силою Бог. І ходив Він, добро чинячи й усіх уздоровлюючи, кого поневолив диявол, бо Бог був із Ним.</span> <span class="verse"><a name="39">39</a>І ми свідки всьому, що Він учинив у Юдейському краї та в Єрусалимі, та вбили Його, на дереві повісивши...</span> <span class="verse"><a name="40">40</a>Але Бог воскресив Його третього дня, і дав Йому, щоб з'явився,</span> <span class="verse"><a name="41">41</a>не всьому народові, але наперед Богом вибраним свідкам, нам, що з Ним їли й пили, як воскрес Він із мертвих.</span> <span class="verse"><a name="42">42</a>І Він нам звелів, щоб народові ми проповідували та засвідчили, що то Він є призначений Богом Суддя для живих і для мертвих.</span> <span class="verse"><a name="43">43</a>Усі пророки свідкують про Нього, що кожен, хто вірує в Нього, одержить прощення гріхів Його Йменням.</span> <span class="verse"><a name="44">44</a>Як Петро говорив ще слова ці, злинув Святий Дух на всіх, хто слухав слова.</span> <span class="verse"><a name="45">45</a>А обрізані віруючі, що з Петром прибули, здивувалися дивом, що дар Духа Святого пролився також на поган!</span> <span class="verse"><a name="46">46</a>Бо чули вони, що мовами різними ті розмовляли та Бога звеличували... Петро тоді відповів:</span> <span class="verse"><a name="47">47</a>Чи хто може заборонити христитись водою оцим, що одержали Духа Святого, як і ми?</span> <span class="verse"><a name="48">48</a>І звелів охриститися їм у Ймення Ісуса Христа. Тоді просили його позостатися в них кілька днів.</span> </p></div</div></div></body></html>