<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 7</strong></div><p><span class="verse"><a name="1">1</a>Чи ви не знаєте, браття, бо говорю тим, хто знає Закона, що Закон панує над людиною, поки вона живе?</span> <span class="verse"><a name="2">2</a>Бо заміжня жінка, поки живе чоловік, прив'язана до нього Законом; а коли помре чоловік, вона звільняється від закону чоловіка.</span> <span class="verse"><a name="3">3</a>Тому то, поки живе чоловік, вона буде вважатися перелюбницею, якщо стане дружиною іншому чоловікові; коли ж чоловік помре, вона вільна від Закону, і не буде перелюбницею, якщо стане за дружину іншому чоловікові.</span> <span class="verse"><a name="4">4</a>Так, мої браття, і ви вмерли для Закону через тіло Христове, щоб належати вам іншому, Воскреслому з мертвих, щоб приносити плід Богові.</span> <span class="verse"><a name="5">5</a>Бо коли ми жили за тілом, то пристрасті гріховні, що походять від Закону, діяли в наших членах, щоб приносити плід смерти.</span> <span class="verse"><a name="6">6</a>А тепер ми звільнились від Закону, умерши для того, чим були зв'язані, щоб служити нам обновленням духа, а не старістю букви.</span> <span class="verse"><a name="7">7</a>Що ж скажемо? Чи Закон то гріх? Зовсім ні! Але я не пізнав гріха, як тільки через Закон, бо я не знав би пожадливости, коли б Закон не наказував: Не пожадай.</span> <span class="verse"><a name="8">8</a>Але гріх, узявши привід від заповіді, зробив у мені всяку пожадливість, бо без Закону гріх мертвий.</span> <span class="verse"><a name="9">9</a>А я колись жив без Закону, але, коли прийшла заповідь, то гріх ожив,</span> <span class="verse"><a name="10">10</a>а я вмер; і сталася мені та заповідь, що для життя, на смерть,</span> <span class="verse"><a name="11">11</a>бо гріх, узявши причину від заповіді, звів мене, і нею вмертвив.</span> <span class="verse"><a name="12">12</a>Тому то Закон святий, і заповідь свята, і праведна, і добра.</span> <span class="verse"><a name="13">13</a>Тож чи добре стало мені смертю? Зовсім ні! Але гріх, щоб стати гріхом, приніс мені смерть добром, щоб гріх став міцно грішний через заповідь.</span> <span class="verse"><a name="14">14</a>Бо ми знаємо, що Закон духовний, а я тілесний, проданий під гріх.</span> <span class="verse"><a name="15">15</a>Бо що я виконую, не розумію; я бо чиню не те, що хочу, але що ненавиджу, те я роблю.</span> <span class="verse"><a name="16">16</a>А коли роблю те, чого я не хочу, то згоджуюсь із Законом, що він добрий,</span> <span class="verse"><a name="17">17</a>а тому вже не я це виконую, але гріх, що живе в мені.</span> <span class="verse"><a name="18">18</a>Знаю бо, що не живе в мені, цебто в тілі моїм, добре; бо бажання лежить у мені, але щоб виконати добре, того не знаходжу.</span> <span class="verse"><a name="19">19</a>Бо не роблю я доброго, що хочу, але зле, чого не хочу, це чиню.</span> <span class="verse"><a name="20">20</a>Коли ж я роблю те, чого не хочу, то вже не я це виконую, але гріх, що живе в мені.</span> <span class="verse"><a name="21">21</a>Тож знаходжу закона, коли хочу робити добро, що зло лежить у мені.</span> <span class="verse"><a name="22">22</a>Бо маю задоволення в Законі Божому за внутрішнім чоловіком,</span> <span class="verse"><a name="23">23</a>та бачу інший закон у членах своїх, що воює проти закону мого розуму, і полонить мене законом гріховним, що знаходиться в членах моїх.</span> <span class="verse"><a name="24">24</a>Нещасна я людина! Хто мене визволить від тіла цієї смерти?</span> <span class="verse"><a name="25">25</a>Дякую Богові через Ісуса Христа, Господа нашого. Тому то я сам служу розумом Законові Божому, але тілом закону гріховному...</span> </p></div</div></div></body></html>