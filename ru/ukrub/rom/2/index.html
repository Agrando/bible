<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 2</strong></div><p><span class="verse"><a name="1">1</a>Ось тому без виправдання ти, кожний чоловіче, що судиш, бо в чому осуджуєш іншого, сам себе осуджуєш, бо чиниш те саме й ти, що судиш.</span> <span class="verse"><a name="2">2</a>А ми знаємо, що суд Божий поправді на тих, хто чинить таке.</span> <span class="verse"><a name="3">3</a>Чи ти думаєш, чоловіче, судячи тих, хто чинить таке, а сам робиш таке саме, що ти втечеш від суду Божого?</span> <span class="verse"><a name="4">4</a>Або погорджуєш багатством Його добрости, лагідности та довготерпіння, не знаючи, що Божа добрість провадить тебе до покаяння?</span> <span class="verse"><a name="5">5</a>Та через жорстокість свою й нерозкаяність серця збираєш собі гнів на день гніву та об'явлення справедливого суду Бога,</span> <span class="verse"><a name="6">6</a>що кожному віддасть за його вчинками:</span> <span class="verse"><a name="7">7</a>тим, хто витривалістю в добрім ділі шукає слави, і чести, і нетління, життя вічне,</span> <span class="verse"><a name="8">8</a>а сварливим та тим, хто противиться правді, але кориться неправді, лютість та гнів.</span> <span class="verse"><a name="9">9</a>Недоля та утиск на всяку душу людини, хто чинить зле, юдея ж перше та геллена,</span> <span class="verse"><a name="10">10</a>а слава, і честь, і мир усякому, хто чинить добре, юдеєві ж перше та гелленові.</span> <span class="verse"><a name="11">11</a>Бо не дивиться Бог на обличчя!</span> <span class="verse"><a name="12">12</a>Котрі бо згрішили без Закону, без Закону й загинуть, а котрі згрішили в Законі, приймуть суд за Законом.</span> <span class="verse"><a name="13">13</a>Бо не слухачі Закону справедливі перед Богом, але виконавці Закону виправдані будуть.</span> <span class="verse"><a name="14">14</a>Бо коли погани, що не мають Закону, з природи чинять законне, вони, не мавши Закону, самі собі Закон,</span> <span class="verse"><a name="15">15</a>що виявляють діло Закону, написане в серцях своїх, як свідчить їм сумління та їхні думки, що то осуджують, то виправдують одна одну,</span> <span class="verse"><a name="16">16</a>дня, коли Бог, згідно з моїм благовістям, буде судити таємні речі людей через Ісуса Христа.</span> <span class="verse"><a name="17">17</a>Ось ти звешся юдеєм, і спираєшся на Закона, і хвалишся Богом,</span> <span class="verse"><a name="18">18</a>і знаєш волю Його, і розумієш, що краще, навчившись із Закону,</span> <span class="verse"><a name="19">19</a>і маєш певність, що ти провідник для сліпих, світло для тих, хто знаходиться в темряві,</span> <span class="verse"><a name="20">20</a>виховник нерозумним, учитель дітям, що ти маєш зразок знання й правди в Законі.</span> <span class="verse"><a name="21">21</a>Отож, ти, що іншого навчаєш, себе самого не вчиш! Проповідуєш не красти, а сам крадеш!</span> <span class="verse"><a name="22">22</a>Наказуючи не чинити перелюбу, чиниш перелюб! Гидуючи ідолами, чиниш святокрадство!</span> <span class="verse"><a name="23">23</a>Ти, що хвалишся Законом, зневажаєш Бога переступом Закону!</span> <span class="verse"><a name="24">24</a>Бо через вас зневажається Боже Ймення в поган, як написано.</span> <span class="verse"><a name="25">25</a>Обрізання корисне, коли виконуєш Закона; а коли ти переступник Закону, то обрізання твоє стало необрізанням.</span> <span class="verse"><a name="26">26</a>Отож, коли необрізаний зберігає постанови Закону, то чи не порахується його необрізання за обрізання?</span> <span class="verse"><a name="27">27</a>І необрізаний з природи, виконуючи Закона, чи не осудить тебе, переступника Закону з Писанням і обрізанням?</span> <span class="verse"><a name="28">28</a>Бо не той юдей, що є ним назовні, і не то обрізання, що назовні на тілі,</span> <span class="verse"><a name="29">29</a>але той, що є юдей потаємно, духово, і обрізання серця духом, а не за буквою; і йому похвала не від людей, а від Бога.</span> </p></div</div></div></body></html>