<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 13</strong></div><p><span class="verse"><a name="1">1</a>Нехай кожна людина кориться вищій владі, бо немає влади, як не від Бога, і влади існуючі встановлені від Бога.</span> <span class="verse"><a name="2">2</a>Тому той, хто противиться владі, противиться Божій постанові; а ті, хто противиться, самі візьмуть осуд на себе.</span> <span class="verse"><a name="3">3</a>Бо володарі пострах не на добрі діла, а на злі. Хочеш не боятися влади? Роби добро, і матимеш похвалу від неї,</span> <span class="verse"><a name="4">4</a>бо володар Божий слуга, тобі на добро. А як чиниш ти зле, то бійся, бо недармо він носить меча, він бо Божий слуга, месник у гніві злочинцеві!</span> <span class="verse"><a name="5">5</a>Тому треба коритися не тільки ради страху кари, але й ради сумління.</span> <span class="verse"><a name="6">6</a>Через це ви й податки даєте, бо вони служителі Божі, саме тим завжди зайняті.</span> <span class="verse"><a name="7">7</a>Тож віддайте належне усім: кому податок податок, кому мито мито, кому страх страх, кому честь честь.</span> <span class="verse"><a name="8">8</a>Не будьте винні нікому нічого, крім того, щоб любити один одного. Бо хто іншого любить, той виконав Закона.</span> <span class="verse"><a name="9">9</a>Бо заповіді: Не чини перелюбу, Не вбивай, Не кради, Не свідкуй неправдиво, Не пожадай й які інші, вони містяться всі в цьому слові: Люби свого ближнього, як самого себе!</span> <span class="verse"><a name="10">10</a>Любов не чинить зла ближньому, тож любов виконання Закону.</span> <span class="verse"><a name="11">11</a>І це тому, що знаєте час, що пора нам уже пробудитись від сну. Бо тепер спасіння ближче до нас, аніж тоді, коли ми ввірували.</span> <span class="verse"><a name="12">12</a>Ніч минула, а день наблизився, тож відкиньмо вчинки темряви й зодягнімось у зброю світла.</span> <span class="verse"><a name="13">13</a>Як удень, поступаймо доброчесно, не в гульні та п'янстві, не в перелюбі та розпусті, не в сварні та заздрощах,</span> <span class="verse"><a name="14">14</a>але зодягніться Господом Ісусом Христом, а догодження тілу не обертайте на пожадливість!</span> </p></div</div></div></body></html>