<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 8</strong></div><p><span class="verse"><a name="1">1</a>Тож немає тепер жадного осуду тим, хто ходить у Христі Ісусі не за тілом, а за духом,</span> <span class="verse"><a name="2">2</a>бо закон духа життя в Христі Ісусі визволив мене від закону гріха й смерти.</span> <span class="verse"><a name="3">3</a>Бо що було неможливе для Закону, у чому був він безсилий тілом, Бог послав Сина Свого в подобі гріховного тіла, і за гріх осудив гріх у тілі,</span> <span class="verse"><a name="4">4</a>щоб виконалось виправдання Закону на нас, що ходимо не за тілом, а за духом.</span> <span class="verse"><a name="5">5</a>Бо ті, хто ходить за тілом, думають про тілесне, а хто за духом про духовне.</span> <span class="verse"><a name="6">6</a>Бо думка тілесна то смерть, а думка духовна життя та мир,</span> <span class="verse"><a name="7">7</a>думка бо тілесна ворожнеча на Бога, бо не кориться Законові Божому, та й не може.</span> <span class="verse"><a name="8">8</a>І ті, хто ходить за тілом, не можуть догодити Богові.</span> <span class="verse"><a name="9">9</a>А ви не в тілі, але в дусі, бо Дух Божий живе в вас. А коли хто не має Христового Духа, той не Його.</span> <span class="verse"><a name="10">10</a>А коли Христос у вас, то хоч тіло мертве через гріх, але дух живий через праведність.</span> <span class="verse"><a name="11">11</a>А коли живе в вас Дух Того, Хто воскресив Ісуса з мертвих, то Той, хто підняв Христа з мертвих, оживить і смертельні тіла ваші через Свого Духа, що живе в вас.</span> <span class="verse"><a name="12">12</a>Тому то, браття, ми не боржники тіла, щоб жити за тілом;</span> <span class="verse"><a name="13">13</a>бо коли живете за тілом, то маєте вмерти, а коли духом умертвляєте тілесні вчинки, то будете жити.</span> <span class="verse"><a name="14">14</a>Бо всі, хто водиться Духом Божим, вони сини Божі;</span> <span class="verse"><a name="15">15</a>бо не взяли ви духа неволі знов на страх, але взяли ви Духа синівства, що через Нього кличемо: Авва, Отче!</span> <span class="verse"><a name="16">16</a>Сам Цей Дух свідчить разом із духом нашим, що ми діти Божі.</span> <span class="verse"><a name="17">17</a>А коли діти, то й спадкоємці, спадкоємці ж Божі, а співспадкоємці Христові, коли тільки разом із Ним ми терпимо, щоб разом із Ним і прославитись.</span> <span class="verse"><a name="18">18</a>Бо я думаю, що страждання теперішнього часу нічого не варті супроти тієї слави, що має з'явитися в нас.</span> <span class="verse"><a name="19">19</a>Бо чекання створіння очікує з'явлення синів Божих,</span> <span class="verse"><a name="20">20</a>бо створіння покорилось марноті не добровільно, але через того, хто скорив його, в надії,</span> <span class="verse"><a name="21">21</a>що й саме створіння визволиться від неволі тління на волю слави синів Божих.</span> <span class="verse"><a name="22">22</a>Бо знаємо, що все створіння разом зідхає й разом мучиться аж досі.</span> <span class="verse"><a name="23">23</a>Але не тільки воно, але й ми самі, маючи зачаток Духа, і ми самі в собі зідхаємо, очікуючи синівства, відкуплення нашого тіла.</span> <span class="verse"><a name="24">24</a>Надією бо ми спаслися. Надія ж, коли бачить, не є надія, бо хто що бачить, чому б того й надіявся?</span> <span class="verse"><a name="25">25</a>А коли сподіваємось, чого не бачимо, то очікуємо того з терпеливістю.</span> <span class="verse"><a name="26">26</a>Так само ж і Дух допомагає нам у наших немочах; бо ми не знаємо, про що маємо молитись, як належить, але Сам Дух заступається за нас невимовними зідханнями.</span> <span class="verse"><a name="27">27</a>А Той, Хто досліджує серця, знає, яка думка Духа, бо з волі Божої заступається за святих.</span> <span class="verse"><a name="28">28</a>І знаємо, що тим, хто любить Бога, хто покликаний Його постановою, усе допомагає на добре.</span> <span class="verse"><a name="29">29</a>Бо кого Він передбачив, тих і призначив, щоб були подібні до образу Сина Його, щоб Він був перворідним поміж багатьма братами.</span> <span class="verse"><a name="30">30</a>А кого Він призначив, тих і покликав, а кого покликав, тих і виправдав, а кого виправдав, тих і прославив.</span> <span class="verse"><a name="31">31</a>Що ж скажем на це? Коли за нас Бог, то хто проти нас?</span> <span class="verse"><a name="32">32</a>Той же, Хто Сина Свого не пожалів, але видав Його за всіх нас, як же не дав би Він нам із Ним і всього?</span> <span class="verse"><a name="33">33</a>Хто оскаржувати буде Божих вибранців? Бог Той, що виправдує.</span> <span class="verse"><a name="34">34</a>Хто ж той, що засуджує? Христос Ісус є Той, що вмер, надто й воскрес, Він праворуч Бога, і Він і заступається за нас.</span> <span class="verse"><a name="35">35</a>Хто нас розлучить від любови Христової? Чи недоля, чи утиск, чи переслідування, чи голод, чи нагота, чи небезпека, чи меч?</span> <span class="verse"><a name="36">36</a>Як написано: За Тебе нас цілий день умертвляють, нас уважають за овець, приречених на заколення.</span> <span class="verse"><a name="37">37</a>Але в цьому всьому ми перемагаємо Тим, Хто нас полюбив.</span> <span class="verse"><a name="38">38</a>Бо я пересвідчився, що ні смерть, ні життя, ні Анголи, ні влади, ні теперішнє, ні майбутнє, ні сили,</span> <span class="verse"><a name="39">39</a>ні вишина, ні глибина, ані інше яке створіння не зможе відлучити нас від любови Божої, яка в Христі Ісусі, Господі нашім!</span> </p></div</div></div></body></html>