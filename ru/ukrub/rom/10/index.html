<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 10</strong></div><p><span class="verse"><a name="1">1</a>Браття, бажання мого серця й молитва до Бога за Ізраїля на спасіння.</span> <span class="verse"><a name="2">2</a>Бо я свідчу їм, що вони мають ревність про Бога, але не за розумом.</span> <span class="verse"><a name="3">3</a>Вони бо, не розуміючи праведности Божої, і силкуючись поставити власну праведність, не покорились праведності Божій.</span> <span class="verse"><a name="4">4</a>Бо кінець Закону Христос на праведність кожному, хто вірує.</span> <span class="verse"><a name="5">5</a>Мойсей бо пише про праведність, що від Закону, що людина, яка його виконує, буде ним жити.</span> <span class="verse"><a name="6">6</a>А про праведність, що від віри, говорить так: Не кажи в своїм серці: Хто вийде на небо? цебто звести додолу Христа,</span> <span class="verse"><a name="7">7</a>або: Хто зійде в безодню? цебто вивести з мертвих Христа.</span> <span class="verse"><a name="8">8</a>Але що каже ще? Близько тебе слово, в устах твоїх і в серці твоїм, цебто слово віри, що його проповідуємо.</span> <span class="verse"><a name="9">9</a>Бо коли ти устами своїми визнаватимеш Ісуса за Господа, і будеш вірувати в своїм серці, що Бог воскресив Його з мертвих, то спасешся,</span> <span class="verse"><a name="10">10</a>бо серцем віруємо для праведности, а устами ісповідуємо для спасіння.</span> <span class="verse"><a name="11">11</a>Каже бо Писання: Кожен, хто вірує в Нього, не буде засоромлений.</span> <span class="verse"><a name="12">12</a>Бо нема різниці поміж юдеєм та гелленом, бо той же Господь є Господом усіх, багатий для всіх, хто кличе Його.</span> <span class="verse"><a name="13">13</a>Бо кожен, хто покличе Господнє Ім'я, буде спасений.</span> <span class="verse"><a name="14">14</a>Але як покличуть Того, в Кого не ввірували? А як увірують у Того, що про Нього не чули? А як почують без проповідника?</span> <span class="verse"><a name="15">15</a>І як будуть проповідувати, коли не будуть послані? Як написано: Які гарні ноги благовісників миру, благовісників добра.</span> <span class="verse"><a name="16">16</a>Але не всі послухались Євангелії. Бо Ісая каже: Господи, хто повірив тому, що почув був від нас?</span> <span class="verse"><a name="17">17</a>Тож віра від слухання, а слухання через Слово Христове.</span> <span class="verse"><a name="18">18</a>Та кажу: Чи не чули вони? Отож: По всій землі їхній голос пішов, і їхні слова в кінці світу!</span> <span class="verse"><a name="19">19</a>Але кажу: Чи Ізраїль не знав? Перший Мойсей говорить: Я викличу заздрість у вас ненародом, роздражню вас нерозумним народом.</span> <span class="verse"><a name="20">20</a>А Ісая сміливо говорить: Знайшли Мене ті, хто Мене не шукав, відкрився Я тим, хто не питався про Мене!</span> <span class="verse"><a name="21">21</a>А про Ізраїля каже: Я руки Свої цілий день простягав до людей неслухняних і суперечних!</span> </p></div</div></div></body></html>