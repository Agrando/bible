<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 15</strong></div><p><span class="verse"><a name="1">1</a>Ми, сильні, повинні нести слабості безсилих, а не собі догоджати.</span> <span class="verse"><a name="2">2</a>Кожен із нас нехай догоджає ближньому на добро для збудування.</span> <span class="verse"><a name="3">3</a>Бо й Христос не Собі догоджав, але як написано: Зневаги тих, хто Тебе зневажає, упали на Мене.</span> <span class="verse"><a name="4">4</a>А все, що давніше написане, написане нам на науку, щоб терпінням і потіхою з Писання ми мали надію.</span> <span class="verse"><a name="5">5</a>А Бог терпеливости й потіхи нехай дасть вам бути однодумними між собою за Христом Ісусом,</span> <span class="verse"><a name="6">6</a>щоб ви однодушно, одними устами славили Бога й Отця Господа нашого Ісуса Христа.</span> <span class="verse"><a name="7">7</a>Приймайте тому один одного, як і Христос прийняв нас до Божої слави.</span> <span class="verse"><a name="8">8</a>Кажу ж, що Христос для обрізаних став за служку ради Божої правди, щоб отцям потвердити обітниці,</span> <span class="verse"><a name="9">9</a>а для поган щоб славили Бога за милосердя, як написано: Тому я хвалитиму Тебе, Господи, серед поган, і Ім'я Твоє буду виспівувати!</span> <span class="verse"><a name="10">10</a>І ще каже: Тіштесь, погани, з народом Його!</span> <span class="verse"><a name="11">11</a>І ще: Хваліть, усі погани, Господа, виславляйте Його, усі люди!</span> <span class="verse"><a name="12">12</a>І ще каже Ісая: Буде корінь Єссеїв, що постане, щоб панувати над поганами, погани на Нього надіятись будуть!</span> <span class="verse"><a name="13">13</a>Бог же надії нехай вас наповнить усякою радістю й миром у вірі, щоб ви збагатились надією, силою Духа Святого!</span> <span class="verse"><a name="14">14</a>І я про вас сам пересвідчений, браття мої, що й самі ви повні добрости, наповнені всяким знанням, і можете й один одного навчати.</span> <span class="verse"><a name="15">15</a>А писав я вам почасти трохи сміліше, якби вам нагадуючи благодаттю, що дана мені від Бога,</span> <span class="verse"><a name="16">16</a>щоб був я слугою Христа Ісуса між поганами, і виконував святу службу Євангелії Божої, щоб приношення поган стало приємне й освячене Духом Святим.</span> <span class="verse"><a name="17">17</a>Тож маю я чим похвалитись у Христі Ісусі, щодо Божих речей,</span> <span class="verse"><a name="18">18</a>бо не смію казати того, чого не зробив через мене Христос на послух поган, словом і чином,</span> <span class="verse"><a name="19">19</a>силою ознак і чудес, силою Духа Божого, так що я поширив Євангелію Христову від Єрусалиму й околиць аж до Ілліріка.</span> <span class="verse"><a name="20">20</a>При тому пильнував я звіщати Євангелію не там, де Христове Ім'я було знане, щоб не будувати на основі чужій,</span> <span class="verse"><a name="21">21</a>але як написано: Кому не звіщалось про Нього, побачать, і ті, хто не чув, зрозуміють!</span> <span class="verse"><a name="22">22</a>Тому часто я мав перешкоди, щоб прибути до вас.</span> <span class="verse"><a name="23">23</a>А тепер, не маючи більше місця в країнах оцих, але з давніх літ мавши бажання прибути до вас,</span> <span class="verse"><a name="24">24</a>коли тільки піду до Еспанії, прибуду до вас. Бо маю надію, як буду проходити, побачити вас, і що ви проведете мене туди, коли перше почасти матиму я задоволення з вами побути.</span> <span class="verse"><a name="25">25</a>А тепер я йду до Єрусалиму послужити святим,</span> <span class="verse"><a name="26">26</a>бо Македонія й Ахая визнали за добре подати деяку поміч незаможним святим, що в Єрусалимі живуть.</span> <span class="verse"><a name="27">27</a>Бо визнали за добре, та й боржники вони їхні. Бо коли погани стали спільниками в їх духовнім, то повинні й у тілеснім послужити їм.</span> <span class="verse"><a name="28">28</a>Як це докінчу та достачу їм плід цей, тоді через ваше місто я піду до Еспанії.</span> <span class="verse"><a name="29">29</a>І знаю, що коли прийду до вас, то прийду в повноті Христового благословення.</span> <span class="verse"><a name="30">30</a>Благаю ж вас, браття, Господом нашим Ісусом Христом і любов'ю Духа, помагайте мені в молитвах за мене до Бога,</span> <span class="verse"><a name="31">31</a>щоб мені визволитися від неслухняних в Юдеї, і щоб служба моя в Єрусалимі була приємна святим,</span> <span class="verse"><a name="32">32</a>щоб із волі Божої з радістю прийти до вас і відпочити з вами!</span> <span class="verse"><a name="33">33</a>А Бог миру нехай буде зо всіма вами. Амінь.</span> </p></div</div></div></body></html>