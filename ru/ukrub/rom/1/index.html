<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 1</strong></div><p><span class="verse"><a name="1">1</a>Павло, раб Ісуса Христа, покликаний апостол, вибраний для звіщання Євангелії Божої,</span> <span class="verse"><a name="2">2</a>яке Він перед тим приобіцяв через Своїх пророків у святих Писаннях,</span> <span class="verse"><a name="3">3</a>про Сина Свого, що тілом був із насіння Давидового,</span> <span class="verse"><a name="4">4</a>і об'явився Сином Божим у силі, за духом святости, через воскресення з мертвих, про Ісуса Христа, Господа нашого,</span> <span class="verse"><a name="5">5</a>що через Нього прийняли ми благодать і апостольство на послух віри через Ім'я Його між усіма народами,</span> <span class="verse"><a name="6">6</a>між якими й ви, покликані Ісуса Христа,</span> <span class="verse"><a name="7">7</a>усім, хто знаходиться в Римі, улюбленим Божим, вибраним святим, благодать вам та мир від Бога, Отця нашого, і Господа Ісуса Христа!</span> <span class="verse"><a name="8">8</a>Отже, насамперед дякую Богові моєму через Ісуса Христа за всіх вас, що віра ваша звіщається по всьому світові.</span> <span class="verse"><a name="9">9</a>Бо свідок мені Бог, Якому служу духом своїм у звіщанні Євангелії Його Сина, що я безперестанно згадую про вас,</span> <span class="verse"><a name="10">10</a>і в молитвах своїх завжди молюся, щоб воля Божа щасливо попровадила мене коли прийти до вас.</span> <span class="verse"><a name="11">11</a>Бо прагну вас бачити, щоб подати вам якого дара духовного для зміцнення вас,</span> <span class="verse"><a name="12">12</a>цебто потішитись разом між вами спільною вірою і вашою, і моєю.</span> <span class="verse"><a name="13">13</a>Не хочу ж, щоб ви не знали, браття, що багато разів мав я замір прийти до вас, але мені перешкоджувано аж досі, щоб мати який плід і в вас, як і в інших народів.</span> <span class="verse"><a name="14">14</a>А гелленам і чужоземцям, розумним і немудрим я боржник.</span> <span class="verse"><a name="15">15</a>Отже, щодо мене, я готовий і вам, хто знаходиться в Римі, звіщати Євангелію.</span> <span class="verse"><a name="16">16</a>Бо я не соромлюсь Євангелії, бож вона сила Божа на спасіння кожному, хто вірує, перше ж юдеєві, а потім гелленові.</span> <span class="verse"><a name="17">17</a>Правда бо Божа з'являється в ній з віри в віру, як написано: А праведний житиме вірою.</span> <span class="verse"><a name="18">18</a>Бо гнів Божий з'являється з неба на всяку безбожність і неправду людей, що правду гамують неправдою,</span> <span class="verse"><a name="19">19</a>тому, що те, що можна знати про Бога, явне для них, бо їм Бог об'явив.</span> <span class="verse"><a name="20">20</a>Бо Його невидиме від створення світу, власне Його вічна сила й Божество, думанням про твори стає видиме. Так що нема їм виправдання,</span> <span class="verse"><a name="21">21</a>бо, пізнавши Бога, не прославляли Його, як Бога, і не дякували, але знікчемніли своїми думками, і запаморочилось нерозумне їхнє серце.</span> <span class="verse"><a name="22">22</a>Називаючи себе мудрими, вони потуманіли,</span> <span class="verse"><a name="23">23</a>і славу нетлінного Бога змінили на подобу образа тлінної людини, і птахів, і чотириногих, і гадів.</span> <span class="verse"><a name="24">24</a>Тому то й видав їх Бог у пожадливостях їхніх сердець на нечистість, щоб вони самі знеславляли тіла свої.</span> <span class="verse"><a name="25">25</a>Вони Божу правду замінили на неправду, і честь віддавали, і служили створінню більш, як Творцеві, що благословенний навіки, амінь.</span> <span class="verse"><a name="26">26</a>Через це Бог їх видав на пожадливість ганебну, бо їхні жінки замінили природне єднання на протиприродне.</span> <span class="verse"><a name="27">27</a>Так само й чоловіки, позоставивши природне єднання з жіночою статтю, розпалилися своєю пожадливістю один до одного, і чоловіки з чоловіками сором чинили. І вони прийняли в собі відплату, відповідну їхньому блудові.</span> <span class="verse"><a name="28">28</a>А що вони не вважали за потрібне мати Бога в пізнанні, видав їх Бог на розум перевернений, щоб чинили непристойне.</span> <span class="verse"><a name="29">29</a>Вони повні всякої неправди, лукавства, зажерливости, злоби, повні заздрости, убивства, суперечки, омани, лихих звичаїв,</span> <span class="verse"><a name="30">30</a>обмовники, наклепники, богоненавидники, напасники, чваньки, пишні, винахідники зла, неслухняні батькам,</span> <span class="verse"><a name="31">31</a>нерозумні, зрадники, нелюбовні, немилостиві.</span> <span class="verse"><a name="32">32</a>Вони знають присуд Божий, що ті, хто чинить таке, варті смерти, а проте не тільки самі чинять, але й хвалять тих, хто робить таке.</span> </p></div</div></div></body></html>