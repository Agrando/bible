<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 11</strong></div><p><span class="verse"><a name="1">1</a>Отож я питаю: Чи ж Бог відкинув народа Свого? Зовсім ні! Бо й я ізраїльтянин, із насіння Авраамового, Веніяминового племени.</span> <span class="verse"><a name="2">2</a>Не відкинув Бог народа Свого, що його перше знав. Чи ви не знаєте, що говорить Писання, де про Іллю, як він скаржиться Богові на Ізраїля, кажучи:</span> <span class="verse"><a name="3">3</a>Господи, вони повбивали пророків Твоїх, і Твої жертівники поруйнували, і лишився я сам, і шукають моєї душі.</span> <span class="verse"><a name="4">4</a>Та що каже йому Божа відповідь: Я для Себе зоставив сім тисяч мужа, що перед Ваалом колін не схилили.</span> <span class="verse"><a name="5">5</a>Також і теперішнього часу залишився останок за вибором благодаті.</span> <span class="verse"><a name="6">6</a>А коли за благодаттю, то не з учинків, інакше благодать не була б благодаттю. А коли з учинків, то це більше не благодать, інакше вчинок не є вже вчинок.</span> <span class="verse"><a name="7">7</a>Що ж? Чого Ізраїль шукає, того не одержав, та одержали вибрані, а останні затверділи,</span> <span class="verse"><a name="8">8</a>як написано: Бог дав їм духа засипання, очі, щоб не бачили, і вуха, щоб не чули, аж до сьогоднішнього дня.</span> <span class="verse"><a name="9">9</a>А Давид каже: Нехай станеться стіл їхній за сітку й за пастку, і на спокусу, та їм на заплату;</span> <span class="verse"><a name="10">10</a>нехай потемніють їхні очі, щоб не бачили, хай назавжди зігнеться хребет їхній!</span> <span class="verse"><a name="11">11</a>Тож питаю: Чи ж спіткнулись вони, щоб упасти? Зовсім ні! Але з їхнього занепаду спасіння поганам, щоб викликати заздрість у них.</span> <span class="verse"><a name="12">12</a>А коли їхній занепад багатство для світу, а їхнє упокорення багатство поганам, скільки ж більш повнота їхня?</span> <span class="verse"><a name="13">13</a>Кажу бо я вам, поганам: через те, що я апостол поганів, я хвалю свою службу,</span> <span class="verse"><a name="14">14</a>може як викличу заздрість у своїх за тілом, і спасу декого з них.</span> <span class="verse"><a name="15">15</a>Коли ж відкинення їх то примирення світу, то що їхнє прийняття, як не життя з мертвих?</span> <span class="verse"><a name="16">16</a>А коли святий первісток, то й тісто святе; а коли святий корінь, то й віття святе.</span> <span class="verse"><a name="17">17</a>Коли ж деякі з галузок відломилися, а ти, бувши дике оливне дерево, прищепився між них і став спільником товщу оливного кореня,</span> <span class="verse"><a name="18">18</a>то не вихваляйся перед галузками; а коли вихваляєшся, то знай, що не ти носиш кореня, але корінь тебе.</span> <span class="verse"><a name="19">19</a>Отже скажеш: Галузки відломилися, щоб я прищепився.</span> <span class="verse"><a name="20">20</a>Добре. Вони відломились невірством, а ти тримаєшся вірою; не величайся, але бійся.</span> <span class="verse"><a name="21">21</a>Бо коли Бог природних галузок не пожалував, то Він і тебе не пожалує!</span> <span class="verse"><a name="22">22</a>Отже, бач добрість і суворість Божу, на відпалих суворість, а на тебе добрість Божа, коли перебудеш у добрості, коли ж ні, то й ти будеш відтятий.</span> <span class="verse"><a name="23">23</a>Та й вони, коли не зостануться в невірстві, прищепляться, бо має Бог силу їх знов прищепити.</span> <span class="verse"><a name="24">24</a>Бо коли ти відтятий з оливки, дикої з природи, і проти природи защеплений до доброї оливки, то скільки ж більше ті, що природні, прищепляться до своєї власної оливки?</span> <span class="verse"><a name="25">25</a>Бо не хочу я, браття, щоб ви не знали цієї таємниці, щоб не були ви високої думки про себе, що жорстокість сталась Ізраїлеві почасти, аж поки не ввійде повне число поган,</span> <span class="verse"><a name="26">26</a>і так увесь Ізраїль спасеться, як написано: Прийде з Сіону Спаситель, і відверне безбожність від Якова,</span> <span class="verse"><a name="27">27</a>і це заповіт їм від Мене, коли відійму гріхи їхні!</span> <span class="verse"><a name="28">28</a>Тож вони за Євангелією вороги ради вас, а за вибором улюблені ради отців.</span> <span class="verse"><a name="29">29</a>Бо дари й покликання Божі невідмінні.</span> <span class="verse"><a name="30">30</a>Бо як і ви були колись неслухняні Богові, а тепер помилувані через їхній непослух,</span> <span class="verse"><a name="31">31</a>так і вони тепер спротивились для помилування вас, щоб і самі були помилувані.</span> <span class="verse"><a name="32">32</a>Бо замкнув Бог усіх у непослух, щоб помилувати всіх.</span> <span class="verse"><a name="33">33</a>О глибино багатства, і премудрости, і знання Божого! Які недовідомі присуди Його, і недосліджені дороги Його!</span> <span class="verse"><a name="34">34</a>Бо хто розум Господній пізнав? Або хто був дорадник Йому?</span> <span class="verse"><a name="35">35</a>Або хто давніш Йому дав, і йому буде віддано?</span> <span class="verse"><a name="36">36</a>Бо все з Нього, через Нього і для Нього! Йому слава навіки. Амінь.</span> </p></div</div></div></body></html>