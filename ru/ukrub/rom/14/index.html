<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 14</strong></div><p><span class="verse"><a name="1">1</a>Слабого в вірі приймайте, але не для суперечок про погляди.</span> <span class="verse"><a name="2">2</a>Один бо вірує, що можна їсти все, а немічний споживає ярину.</span> <span class="verse"><a name="3">3</a>Хто їсть, нехай не погорджує тим, хто не їсть. А хто не їсть, нехай не осуджує того, хто їсть, Бог бо прийняв його.</span> <span class="verse"><a name="4">4</a>Ти хто такий, що судиш чужого раба? Він для пана свого стоїть або падає; але він устоїть, бо має Бог силу поставити його.</span> <span class="verse"><a name="5">5</a>Один вирізнює день від дня, інший же про кожен день судить однаково. Нехай кожен за власною думкою тримається свого переконання.</span> <span class="verse"><a name="6">6</a>Хто вважає на день, для Господа вважає, а хто не вважає на день, для Господа не вважає. Хто їсть, для Господа їсть, бо дякує Богові. А хто не їсть, для Господа не їсть, і дякує Богові.</span> <span class="verse"><a name="7">7</a>Бо ніхто з нас не живе сам для себе, і не вмирає ніхто сам для себе.</span> <span class="verse"><a name="8">8</a>Бо коли живемо для Господа живемо, і коли вмираємо для Господа вмираємо. І чи живемо, чи вмираємо ми Господні!</span> <span class="verse"><a name="9">9</a>Бо Христос на те й умер, і ожив, щоб панувати і над мертвими, і над живими.</span> <span class="verse"><a name="10">10</a>А ти нащо осуджуєш брата свого? Чи чого ти погорджуєш братом своїм? Бо всі станемо перед судним престолом Божим.</span> <span class="verse"><a name="11">11</a>Бо написано: Я живу, каже Господь, і схилиться кожне коліно передо Мною, і визнає Бога кожен язик!</span> <span class="verse"><a name="12">12</a>Тому кожен із нас сам за себе дасть відповідь Богові.</span> <span class="verse"><a name="13">13</a>Отож, не будемо більше осуджувати один одного, але краще судіть про те, щоб не давати братові спотикання та спокуси.</span> <span class="verse"><a name="14">14</a>Я знаю, і пересвідчений у Господі Ісусі, що нема нічого нечистого в самому собі; тільки коли хто вважає що за нечисте, тому воно нечисте.</span> <span class="verse"><a name="15">15</a>Коли ж через поживу сумує твій брат, то вже не за любов'ю поводишся ти, не губи своєю поживою того, за кого Христос був умер.</span> <span class="verse"><a name="16">16</a>Нехай ваше добре не зневажається.</span> <span class="verse"><a name="17">17</a>Бо Царство Боже не пожива й питво, але праведність, і мир, і радість у Дусі Святім.</span> <span class="verse"><a name="18">18</a>Хто цим служить Христові, той Богові милий і шанований поміж людьми.</span> <span class="verse"><a name="19">19</a>Отож, пильнуймо про мир, та про те, що на збудування один одного!</span> <span class="verse"><a name="20">20</a>Не руйнуй діла Божого ради поживи, усе бо чисте, але зле людині, що їсть на спотикання.</span> <span class="verse"><a name="21">21</a>Добре не їсти м'яса, ані пити вина, ані робити такого, від чого брат твій гіршиться, або спокушується, або слабне.</span> <span class="verse"><a name="22">22</a>Ти маєш віру? Май її сам про себе перед Богом. Блаженний той, хто не осуджує самого себе за те, про що випробовується!</span> <span class="verse"><a name="23">23</a>А хто має сумнів, коли їсть, буде осуджений, бо не робить із віри, а що не від віри, те гріх.</span> </p></div</div></div></body></html>