<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 4</strong></div><p><span class="verse"><a name="1">1</a>Що ж, скажемо, знайшов Авраам, наш отець за тілом?</span> <span class="verse"><a name="2">2</a>Бо коли Авраам виправдався ділами, то він має похвалу, та не в Бога.</span> <span class="verse"><a name="3">3</a>Що бо Писання говорить? Увірував Авраам Богові, і це йому залічено в праведність.</span> <span class="verse"><a name="4">4</a>А заплата виконавцеві не рахується з милости, але з обов'язку.</span> <span class="verse"><a name="5">5</a>А тому, хто не виконує, але вірує в Того, Хто виправдує нечестивого, віра його порахується в праведність.</span> <span class="verse"><a name="6">6</a>Як і Давид називає блаженною людину, якій рахує Бог праведність без діл:</span> <span class="verse"><a name="7">7</a>Блаженні, кому прощені беззаконня, і кому прикриті гріхи.</span> <span class="verse"><a name="8">8</a>Блаженна людина, якій Господь не порахує гріха!</span> <span class="verse"><a name="9">9</a>Чи ж це блаженство з обрізання чи з необрізання? Бо говоримо, що віра залічена Авраамові в праведність.</span> <span class="verse"><a name="10">10</a>Як же залічена? Як був в обрізанні, чи в необрізанні? Не в обрізанні, але в необрізанні!</span> <span class="verse"><a name="11">11</a>І прийняв він ознаку обрізання, печать праведности через віру, що її в необрізанні мав, щоб йому бути отцем усіх віруючих, хоч були необрізані, щоб і їм залічено праведність,</span> <span class="verse"><a name="12">12</a>і отцем обрізаних, не тільки тих, хто з обрізання, але й тих, хто ходить по слідах віри, що її в необрізанні мав наш отець Авраам.</span> <span class="verse"><a name="13">13</a>Бо обітницю Авраамові чи його насінню, що бути йому спадкоємцем світу, дано не Законом, але праведністю віри.</span> <span class="verse"><a name="14">14</a>Бо коли спадкоємці ті, хто з Закону, то спорожніла віра й знівечилась обітниця.</span> <span class="verse"><a name="15">15</a>Бо Закон чинить гнів; де ж немає Закону, немає й переступу.</span> <span class="verse"><a name="16">16</a>Через це з віри, щоб було з милости, щоб обітниця певна була всім нащадкам, не тільки тому, хто з Закону, але й тому, хто з віри Авраама, що отець усім нам,</span> <span class="verse"><a name="17">17</a>як написано: Отцем багатьох народів Я поставив тебе, перед Богом, Якому він вірив, Який оживляє мертвих і кличе неіснуюче, як існуюче.</span> <span class="verse"><a name="18">18</a>Він проти надії увірував у надії, що стане батьком багатьох народів, за сказаним: Таке численне буде насіння твоє!</span> <span class="verse"><a name="19">19</a>І не знеміг він у вірі, і не вважав свого тіла за вже омертвіле, бувши майже сторічним, ні утроби Сариної за змертвілу,</span> <span class="verse"><a name="20">20</a>і не мав сумніву в обітницю Божу через недовірство, але зміцнився в вірі, і віддав славу Богові,</span> <span class="verse"><a name="21">21</a>і був зовсім певний, що Він має силу й виконати те, що обіцяв.</span> <span class="verse"><a name="22">22</a>Тому й залічено це йому в праведність.</span> <span class="verse"><a name="23">23</a>Та не написано за нього одного, що залічено йому,</span> <span class="verse"><a name="24">24</a>а за нас, залічиться й нам, що віруємо в Того, Хто воскресив із мертвих Ісуса, Господа нашого,</span> <span class="verse"><a name="25">25</a>що був виданий за наші гріхи, і воскрес для виправдання нашого.</span> </p></div</div></div></body></html>