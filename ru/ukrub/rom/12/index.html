<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 12</strong></div><p><span class="verse"><a name="1">1</a>Тож благаю вас, браття, через Боже милосердя, повіддавайте ваші тіла на жертву живу, святу, приємну Богові, як розумну службу вашу,</span> <span class="verse"><a name="2">2</a>і не стосуйтесь до віку цього, але перемініться відновою вашого розуму, щоб пізнати вам, що то є воля Божа, добро, приємність та досконалість.</span> <span class="verse"><a name="3">3</a>Через дану мені благодать кажу кожному з вас не думати про себе більш, ніж належить думати, але думати скромно, у міру віри, як кожному Бог наділив.</span> <span class="verse"><a name="4">4</a>Бо як в однім тілі маємо багато членів, а всі члени мають не однакове діяння,</span> <span class="verse"><a name="5">5</a>так багато нас є одне тіло в Христі, а зосібна ми один одному члени.</span> <span class="verse"><a name="6">6</a>І ми маємо різні дари, згідно з благодаттю, даною нам: коли пророцтво то виконуй його в міру віри,</span> <span class="verse"><a name="7">7</a>а коли служіння будь на служіння, коли вчитель на навчання,</span> <span class="verse"><a name="8">8</a>коли втішитель на потішання, хто подає у простоті, хто головує то з пильністю, хто милосердствує то з привітністю!</span> <span class="verse"><a name="9">9</a>Любов нехай буде нелицемірна; ненавидьте зло та туліться до доброго!</span> <span class="verse"><a name="10">10</a>Любіть один одного братньою любов'ю; випереджайте один одного пошаною!</span> <span class="verse"><a name="11">11</a>У ревності не лінуйтеся, духом палайте, служіть Господеві,</span> <span class="verse"><a name="12">12</a>тіштесь надією, утиски терпіть, перебувайте в молитві,</span> <span class="verse"><a name="13">13</a>беріть уділ у потребах святих, будьте гостинні до чужинців!</span> <span class="verse"><a name="14">14</a>Благословляйте тих, хто вас переслідує; благословляйте, а не проклинайте!</span> <span class="verse"><a name="15">15</a>Тіштеся з тими, хто тішиться, і плачте з отими, хто плаче!</span> <span class="verse"><a name="16">16</a>Думайте між собою однаково; не величайтеся, але наслідуйте слухняних; не вважайте за мудрих себе!</span> <span class="verse"><a name="17">17</a>Не платіть нікому злом за зло, дбайте про добре перед усіма людьми!</span> <span class="verse"><a name="18">18</a>Коли можливо, якщо це залежить від вас, живіть у мирі зо всіма людьми!</span> <span class="verse"><a name="19">19</a>Не мстіться самі, улюблені, але дайте місце гніву Божому, бо написано: Мені помста належить, Я відплачу, говорить Господь.</span> <span class="verse"><a name="20">20</a>Отож, як твій ворог голодний, нагодуй його; як він прагне, напій його, бо, роблячи це, ти згортаєш розпалене вугілля йому на голову.</span> <span class="verse"><a name="21">21</a>Не будь переможений злом, але перемагай зло добром!</span> </p></div</div></div></body></html>