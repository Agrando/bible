<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 3</strong></div><p><span class="verse"><a name="1">1</a>Отож, що має більшого юдей, або яка користь від обрізання?</span> <span class="verse"><a name="2">2</a>Багато, на всякий спосіб, а насамперед, що їм довірені були Слова Божі.</span> <span class="verse"><a name="3">3</a>Бо що ж, що не вірували деякі? Чи ж їхнє недовірство знищить вірність Божу?</span> <span class="verse"><a name="4">4</a>Зовсім ні! Бож Бог правдивий, а кожна людина неправдива, як написано: Щоб був Ти виправданий у словах Своїх, і переміг, коли будеш судитися.</span> <span class="verse"><a name="5">5</a>А коли наша неправда виставляє правду Божу, то що скажемо? Чи ж Бог несправедливий, коли гнів виявляє? Говорю по-людському.</span> <span class="verse"><a name="6">6</a>Зовсім ні! Бож як Бог судитиме світ?</span> <span class="verse"><a name="7">7</a>Бо коли Божа правда через мою неправду збільшилась на славу Йому, пощо судити ще й мене, як грішника?</span> <span class="verse"><a name="8">8</a>І чи не так, як нас лають, і як деякі говорять, ніби ми кажемо: Робімо зле, щоб вийшло добре? Справедливий осуд на таких!</span> <span class="verse"><a name="9">9</a>То що ж? Маємо перевагу? Анітрохи! Бож ми перед тим довели, що юдеї й геллени усі під гріхом,</span> <span class="verse"><a name="10">10</a>як написано: Нема праведного ані одного;</span> <span class="verse"><a name="11">11</a>нема, хто розумів би; немає, хто Бога шукав би,</span> <span class="verse"><a name="12">12</a>усі повідступали, разом стали непотрібні, нема доброчинця, нема ні одного!</span> <span class="verse"><a name="13">13</a>Гріб відкритий їхнє горло, язиком своїм кажуть неправду, отрута зміїна на їхніх губах,</span> <span class="verse"><a name="14">14</a>уста їхні повні прокляття й гіркоти!</span> <span class="verse"><a name="15">15</a>Швидкі їхні ноги, щоб кров проливати,</span> <span class="verse"><a name="16">16</a>руїна та злидні на їхніх дорогах,</span> <span class="verse"><a name="17">17</a>а дороги миру вони не пізнали!</span> <span class="verse"><a name="18">18</a>Нема страху Божого перед очима їхніми...</span> <span class="verse"><a name="19">19</a>А ми знаємо, що скільки говорить Закон, він говорить до тих, хто під Законом, щоб замкнути всякі уста, і щоб став увесь світ винний Богові.</span> <span class="verse"><a name="20">20</a>Бо жадне тіло ділами Закону не виправдається перед Ним, Законом бо гріх пізнається.</span> <span class="verse"><a name="21">21</a>А тепер, без Закону, правда Божа з'явилась, про яку свідчать Закон і Пророки.</span> <span class="verse"><a name="22">22</a>А Божа правда через віру в Ісуса Христа в усіх і на всіх, хто вірує, бо різниці немає,</span> <span class="verse"><a name="23">23</a>бо всі згрішили, і позбавлені Божої слави,</span> <span class="verse"><a name="24">24</a>але дарма виправдуються Його благодаттю, через відкуплення, що в Ісусі Христі,</span> <span class="verse"><a name="25">25</a>що Його Бог дав у жертву примирення в крові Його через віру, щоб виявити Свою правду через відпущення давніше вчинених гріхів,</span> <span class="verse"><a name="26">26</a>за довготерпіння Божого, щоб виявити Свою правду за теперішнього часу, щоб бути Йому праведним, і виправдувати того, хто вірує в Ісуса.</span> <span class="verse"><a name="27">27</a>Тож де похвальба? Виключена. Яким законом? Законом діл? Ні, але законом віри.</span> <span class="verse"><a name="28">28</a>Отож, ми визнаємо, що людина виправдується вірою, без діл Закону.</span> <span class="verse"><a name="29">29</a>Хіба ж Бог тільки для юдеїв, а не й для поган? Так, і для поган,</span> <span class="verse"><a name="30">30</a>бо є один тільки Бог, що виправдає обрізання з віри й необрізання через віру.</span> <span class="verse"><a name="31">31</a>Тож чи не нищимо ми Закона вірою? Зовсім ні, але зміцнюємо Закона.</span> </p></div</div></div></body></html>