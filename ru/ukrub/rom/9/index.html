<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 9</strong></div><p><span class="verse"><a name="1">1</a>Кажу правду в Христі, не обманюю, як свідчить мені моє сумління через Духа Святого,</span> <span class="verse"><a name="2">2</a>що маю велику скорботу й невпинну муку для серця свого!</span> <span class="verse"><a name="3">3</a>Бо я бажав би сам бути відлучений від Христа замість братів моїх, рідних мені тілом;</span> <span class="verse"><a name="4">4</a>вони ізраїльтяни, що їм належить синівство, і слава, і заповіти, і законодавство, і Богослужба, і обітниці,</span> <span class="verse"><a name="5">5</a>що їхні й отці, і від них же тілом Христос, що Він над усіма Бог, благословенний, навіки, амінь.</span> <span class="verse"><a name="6">6</a>Не так, щоб Слово Боже не збулося. Бо не всі ті ізраїльтяни, хто від Ізраїля,</span> <span class="verse"><a name="7">7</a>і не всі діти Авраамові, хто від насіння його, але: в Ісаку буде насіння тобі.</span> <span class="verse"><a name="8">8</a>Цебто, не тілесні діти то діти Божі, але діти обітниці признаються за насіння.</span> <span class="verse"><a name="9">9</a>А слово обітниці таке: На той час прийду, і буде син у Сари.</span> <span class="verse"><a name="10">10</a>І не тільки це, але й Ревекка зачала дітей від одного ложа отця нашого Ісака,</span> <span class="verse"><a name="11">11</a>бо коли вони ще не народились, і нічого доброго чи злого не вчинили, щоб позосталась постанова Божа у вибранні</span> <span class="verse"><a name="12">12</a>не від учинків, але від Того, Хто кличе, сказано їй: Більший служитиме меншому,</span> <span class="verse"><a name="13">13</a>як і написано: Полюбив Я Якова, а Ісава зненавидів.</span> <span class="verse"><a name="14">14</a>Що ж скажемо? Може в Бога неправда? Зовсім ні!</span> <span class="verse"><a name="15">15</a>Бо Він каже Мойсеєві: Помилую, кого хочу помилувати, і змилосерджуся, над ким хочу змилосердитись.</span> <span class="verse"><a name="16">16</a>Отож, не залежить це ні від того, хто хоче, ні від того, хто біжить, але від Бога, що милує.</span> <span class="verse"><a name="17">17</a>Бо Писання говорить фараонові: Власне на те Я поставив тебе, щоб на тобі показати Свою силу, і щоб звістилось по цілій землі Моє Ймення.</span> <span class="verse"><a name="18">18</a>Отож, кого хоче Він милує, і кого хоче ожорсточує.</span> <span class="verse"><a name="19">19</a>А ти скажеш мені: Чого ж іще Він докоряє, бо хто може противитись волі Його?</span> <span class="verse"><a name="20">20</a>Отже, хто ти, чоловіче, що ти сперечаєшся з Богом? Чи скаже твориво творцеві: Пощо ти зробив мене так?</span> <span class="verse"><a name="21">21</a>Чи ганчар не має влади над глиною, щоб із того самого місива зробити одну посудину на честь, а одну на нечесть?</span> <span class="verse"><a name="22">22</a>Тож Бог, бажаючи показати гнів і виявити могутність Свою, щадив із великим терпінням посудини гніву, що готові були на погибіль,</span> <span class="verse"><a name="23">23</a>і щоб виявити багатство слави Своєї на посудинах милосердя, що їх приготував на славу,</span> <span class="verse"><a name="24">24</a>на нас, що їх і покликав не тільки від юдеїв, але й від поган.</span> <span class="verse"><a name="25">25</a>Як і в Осії Він говорить: Назву Своїм народом не людей Моїх, і не улюблену улюбленою,</span> <span class="verse"><a name="26">26</a>і на місці, де сказано їм: Ви не Мій народ, там названі будуть синами Бога Живого!</span> <span class="verse"><a name="27">27</a>А Ісая взиває про Ізраїля: Коли б число синів Ізраїлевих було, як морський пісок, то тільки останок спасеться,</span> <span class="verse"><a name="28">28</a>бо вирок закінчений та скорочений учинить Господь на землі!</span> <span class="verse"><a name="29">29</a>І як Ісая віщував: Коли б Господь Саваот не лишив нам насіння, то ми стали б, як Содом, і подібні були б до Гоморри!</span> <span class="verse"><a name="30">30</a>Що ж скажемо? Що погани, які не шукали праведности, досягли праведности, тієї праведности, що від віри,</span> <span class="verse"><a name="31">31</a>а Ізраїль, що шукав Закона праведности, не досяг Закону праведности.</span> <span class="verse"><a name="32">32</a>Чому? Бо шукали не з віри, але якби з учинків Закону; вони бо спіткнулись об камінь спотикання,</span> <span class="verse"><a name="33">33</a>як написано: Ось Я кладу на Сіоні камінь спотикання та скелю спокуси, і кожен, хто вірує в Нього, не посоромиться!</span> </p></div</div></div></body></html>