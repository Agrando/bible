<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/rom">Romans</a> &gt <strong>Chapter 6</strong></div><p><span class="verse"><a name="1">1</a>Що ж скажемо? Позостанемся в гріху, щоб благодать примножилась? Зовсім ні!</span> <span class="verse"><a name="2">2</a>Ми, що вмерли для гріха, як ще будемо жити в нім?</span> <span class="verse"><a name="3">3</a>Чи ви не знаєте, що ми всі, хто христився у Христа Ісуса, у смерть Його христилися?</span> <span class="verse"><a name="4">4</a>Отож, ми поховані з Ним хрищенням у смерть, щоб, як воскрес Христос із мертвих славою Отця, так щоб і ми стали ходити в обновленні життя.</span> <span class="verse"><a name="5">5</a>Бо коли ми з'єдналися подобою смерти Його, то з'єднаємось і подобою воскресення,</span> <span class="verse"><a name="6">6</a>знаючи те, що наш давній чоловік розп'ятий із Ним, щоб знищилось тіло гріховне, щоб не бути нам більше рабами гріха,</span> <span class="verse"><a name="7">7</a>бо хто вмер, той звільнивсь від гріха!</span> <span class="verse"><a name="8">8</a>А коли ми померли з Христом, то віруємо, що й жити з Ним будемо,</span> <span class="verse"><a name="9">9</a>знаючи, що Христос, воскреснувши з мертвих, уже більш не вмирає, смерть над Ним не панує вже більше!</span> <span class="verse"><a name="10">10</a>Бо що вмер Він, то один раз умер для гріха, а що живе, то для Бога живе.</span> <span class="verse"><a name="11">11</a>Так само ж і ви вважайте себе за мертвих для гріха й за живих для Бога в Христі Ісусі, Господі нашім.</span> <span class="verse"><a name="12">12</a>Тож нехай не панує гріх у смертельному вашому тілі, щоб вам слухатись його пожадливостей,</span> <span class="verse"><a name="13">13</a>і не віддавайте членів своїх гріхові за знаряддя неправедности, але віддавайте себе Богові, як ожилих із мертвих, а члени ваші Богові за знаряддя праведности.</span> <span class="verse"><a name="14">14</a>Бо хай гріх не панує над вами, ви бо не під Законом, а під благодаттю.</span> <span class="verse"><a name="15">15</a>Що ж? Чи будемо грішити, бо ми не під Законом, а під благодаттю? Зовсім ні!</span> <span class="verse"><a name="16">16</a>Хіба ви не знаєте, що кому віддаєте себе за рабів на послух, то ви й раби того, кого слухаєтесь, або гріха на смерть, або послуху на праведність?</span> <span class="verse"><a name="17">17</a>Тож дяка Богові, що ви, бувши рабами гріха, від серця послухались того роду науки, якому ви себе віддали.</span> <span class="verse"><a name="18">18</a>А звільнившися від гріха, стали рабами праведности.</span> <span class="verse"><a name="19">19</a>Говорю я по-людському, через неміч вашого тіла. Бо як ви віддавали були члени ваші за рабів нечистості й беззаконню на беззаконня, так тепер віддайте члени ваші за рабів праведности на освячення.</span> <span class="verse"><a name="20">20</a>Бо коли були ви рабами гріха, то були вільні від праведности.</span> <span class="verse"><a name="21">21</a>Який же плід ви мали тоді? Такі речі, що ними соромитесь тепер, бо кінець їх то смерть.</span> <span class="verse"><a name="22">22</a>А тепер, звільнившися від гріха й ставши рабами Богові, маєте плід ваш на освячення, а кінець життя вічне.</span> <span class="verse"><a name="23">23</a>Бо заплата за гріх смерть, а дар Божий вічне життя в Христі Ісусі, Господі нашім!</span> </p></div</div></div></body></html>