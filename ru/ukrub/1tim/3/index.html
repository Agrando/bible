<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1tim">1 Timothy</a> &gt <strong>Chapter 3</strong></div><p><span class="verse"><a name="1">1</a>Вірне це слово: коли хто єпископства хоче, доброго діла він прагне.</span> <span class="verse"><a name="2">2</a>А єпископ має бути бездоганний, муж однієї дружини, тверезий, невинний, чесний, гостинний до приходнів, здібний навчати,</span> <span class="verse"><a name="3">3</a>не п'яниця, не заводіяка, але тихий, несварливий, не сріблолюбець,</span> <span class="verse"><a name="4">4</a>щоб добре рядив власним домом, що має дітей у слухняності з повною чесністю,</span> <span class="verse"><a name="5">5</a>бо хто власним домом рядити не вміє, як він зможе пильнувати про Божу Церкву?</span> <span class="verse"><a name="6">6</a>не новонавернений, щоб він не запишався, і не впав у ворожий осуд.</span> <span class="verse"><a name="7">7</a>Треба, щоб мав він і добре засвідчення від чужинців, щоб не впасти в догану та в сітку диявольську.</span> <span class="verse"><a name="8">8</a>Так само диякони мають бути поважні, не двомовці, не багато віддані вину, не соромнозахланні,</span> <span class="verse"><a name="9">9</a>такі, що мають таємницю віри при чистім сумлінні.</span> <span class="verse"><a name="10">10</a>Отже, і вони нехай перш випробовуються, а потому хай служать, якщо будуть бездоганні.</span> <span class="verse"><a name="11">11</a>Так само жінки нехай будуть поважні, не обмовливі, тверезі та вірні в усьому.</span> <span class="verse"><a name="12">12</a>Диякони мусять бути мужі однієї дружини, що добре рядять дітьми й своїми домами.</span> <span class="verse"><a name="13">13</a>Бо хто добре виконує службу, той добрий ступінь набуває собі та велику відвагу в вірі через Христа Ісуса.</span> <span class="verse"><a name="14">14</a>Це пишу я тобі, і сподіваюсь до тебе прийти незабаром.</span> <span class="verse"><a name="15">15</a>А коли я спізнюся, то щоб знав ти, як треба поводитися в Божому домі, що ним є Церква Бога Живого, стовп і підвалина правди.</span> <span class="verse"><a name="16">16</a>Безсумнівно, велика це таємниця благочестя: Хто в тілі з'явився, Той оправданий Духом, Анголам показався, проповіданий був між народами, увірувано в Нього в світі, Він у славі вознісся!</span> </p></div</div></div></body></html>