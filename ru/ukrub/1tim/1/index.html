<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1tim">1 Timothy</a> &gt <strong>Chapter 1</strong></div><p><span class="verse"><a name="1">1</a>Павло, апостол Христа Ісуса, з волі Бога, Спасителя нашого й Христа Ісуса, надії нашої,</span> <span class="verse"><a name="2">2</a>до Тимофія, щирого сина за вірою: благодать, милість, мир від Бога Отця і Христа Ісуса, Господа нашого!</span> <span class="verse"><a name="3">3</a>Як я йшов у Македонію, я тебе вблагав був позостатися в Ефесі, щоб ти декому наказав не навчати іншої науки,</span> <span class="verse"><a name="4">4</a>і не звертати уваги на вигадки й на родоводи безкраї, що викликують більше сварки, ніж збудування Боже, що в вірі воно.</span> <span class="verse"><a name="5">5</a>Ціль же наказу любов від чистого серця, і доброго сумління, і нелукавої віри.</span> <span class="verse"><a name="6">6</a>Дехто в тім прогрішили були та вдалися в пустомовність,</span> <span class="verse"><a name="7">7</a>вони забажали бути вчителями Закону, та не розуміли ні того, що говорять, ні про що запевняють.</span> <span class="verse"><a name="8">8</a>А ми знаємо, що добрий Закон, коли хто законно вживає його,</span> <span class="verse"><a name="9">9</a>та відає те, що Закон не покладений для праведного, але для беззаконних та для неслухняних, нечестивих і грішників, безбожних та нечистих, для зневажників батька та зневажників матері, для душогубців,</span> <span class="verse"><a name="10">10</a>розпусників, мужоложників, розбійників, неправдомовців, кривоприсяжників, і для всього іншого, що противне здоровій науці,</span> <span class="verse"><a name="11">11</a>за славною Євангелією блаженного Бога, яка мені звірена.</span> <span class="verse"><a name="12">12</a>Я дяку складаю Тому, Хто зміцнив мене, Христу Ісусу, Господу нашому, що мене за вірного визнав і поставив на службу,</span> <span class="verse"><a name="13">13</a>мене, що давніше був богозневажник, і гнобитель, і напасник, але був помилуваний, бо я те чинив нетямучий у невірстві.</span> <span class="verse"><a name="14">14</a>І багато збільшилась у мені благодать Господа нашого з вірою та з любов'ю в Христі Ісусі.</span> <span class="verse"><a name="15">15</a>Вірне це слово, і гідне всякого прийняття, що Христос Ісус прийшов у світ спасти грішних, із яких перший то я.</span> <span class="verse"><a name="16">16</a>Але я тому був помилуваний, щоб Ісус Христос на першім мені показав усе довготерпіння, для прикладу тим, що мають увірувати в Нього на вічне життя.</span> <span class="verse"><a name="17">17</a>А Цареві віків, нетлінному, невидимому, єдиному Богові честь і слава на вічні віки. Амінь.</span> <span class="verse"><a name="18">18</a>Цього наказа я передаю тобі, сину мій Тимофіє, за тими пророцтвами, що про тебе давніше були, щоб ними провадив ти добру війну,</span> <span class="verse"><a name="19">19</a>маючи віру та добре сумління, якого дехто відкинулися та й розбилися в вірі.</span> <span class="verse"><a name="20">20</a>Серед них Гіменей та Олександер, яких я передав сатані, щоб навчились вони не зневажати Бога.</span> </p></div</div></div></body></html>