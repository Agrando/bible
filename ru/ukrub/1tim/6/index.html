<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1tim/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1tim">1 Timothy</a> &gt <strong>Chapter 6</strong></div><p><span class="verse"><a name="1">1</a>Усі раби, які під ярмом, нехай уважають панів своїх гідними всякої чести, щоб не зневажалися Боже Ім'я та наука.</span> <span class="verse"><a name="2">2</a>А ті, хто має панів віруючих, не повинні недбати про них через те, що браття вони, але нехай служать їм тим більше, що вони віруючі та улюблені, що вони добродійства Божі приймають. Оцього навчай та нагадуй!</span> <span class="verse"><a name="3">3</a>А коли хто навчає інакше, і не приступає до здорових слів Господа нашого Ісуса Христа та до науки, що вона за правдивою вірою,</span> <span class="verse"><a name="4">4</a>той згордів, нічого не знає, але захворів на суперечки й змагання, що від них повстають заздрість, сварки, богозневаги, лукаві здогади,</span> <span class="verse"><a name="5">5</a>постійні сварні між людьми зіпсутого розуму й позбавлених правди, які думають, ніби благочестя то зиск. Цурайся таких!</span> <span class="verse"><a name="6">6</a>Великий же зиск то благочестя із задоволенням.</span> <span class="verse"><a name="7">7</a>Бо ми не принесли в світ нічого, то нічого не можемо й винести.</span> <span class="verse"><a name="8">8</a>А як маєм поживу та одяг, то ми задоволені будьмо з того.</span> <span class="verse"><a name="9">9</a>А ті, хто хоче багатіти, упадають у спокуси та в сітку, та в численні нерозумні й шкідливі пожадливості, що втручають людей на загладу й загибіль.</span> <span class="verse"><a name="10">10</a>Бо корень усього лихого то грошолюбство, якому віддавшись, дехто відбились від віри й поклали на себе великі страждання.</span> <span class="verse"><a name="11">11</a>Але ти, о Божа людино, утікай від такого, а женися за правдою, благочестям, вірою, любов'ю, терпеливістю, лагідністю!</span> <span class="verse"><a name="12">12</a>Змагай добрим змагом віри, ухопися за вічне життя, до якого й покликаний ти, і визнав був добре визнання перед свідками багатьома.</span> <span class="verse"><a name="13">13</a>Наказую перед Богом, що оживлює все, і перед Христом Ісусом, Який добре визнання засвідчив за Понтія Пилата,</span> <span class="verse"><a name="14">14</a>щоб додержав ти заповідь чистою та бездоганною аж до з'явлення Господа нашого Ісуса Христа,</span> <span class="verse"><a name="15">15</a>що його свого часу покаже блаженний і єдиний міцний, Цар над царями та Пан над панами,</span> <span class="verse"><a name="16">16</a>Єдиний, що має безсмертя, і живе в неприступному світлі, Якого не бачив ніхто із людей, ані бачити не може. Честь Йому й вічна влада, амінь!</span> <span class="verse"><a name="17">17</a>Наказуй багатим за віку теперішнього, щоб не неслися високо, і щоб надії не клали на багатство непевне, а на Бога Живого, що щедро дає нам усе на спожиток,</span> <span class="verse"><a name="18">18</a>щоб робили добро, багатилися в добрих ділах, були щедрі та пильні,</span> <span class="verse"><a name="19">19</a>щоб збирали собі скарб, як добру основу в майбутньому, щоб прийняти правдиве життя.</span> <span class="verse"><a name="20">20</a>О Тимофію, бережи передання, стережися марного базікання та суперечок знання, неправдиво названого так.</span> <span class="verse"><a name="21">21</a>Дехто віддався йому, та й від віри відпав. Благодать з тобою. Амінь.</span> </p></div</div></div></body></html>