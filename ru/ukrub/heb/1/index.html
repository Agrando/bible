<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/heb/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/heb">Hebrews</a> &gt <strong>Chapter 1</strong></div><p><span class="verse"><a name="1">1</a>Багато разів і багатьма способами в давнину промовляв був Бог до отців через пророків,</span> <span class="verse"><a name="2">2</a>а в останні ці дні промовляв Він до нас через Сина, що Його настановив за Наслідника всього, що Ним і віки Він створив.</span> <span class="verse"><a name="3">3</a>Він був сяєвом слави та образом істоти Його, тримав усе словом сили Своєї, учинив Собою очищення наших гріхів, і засів на правиці величности на висоті.</span> <span class="verse"><a name="4">4</a>Він остільки був ліпший понад Анголів, оскільки славніше за них успадкував Ім'я.</span> <span class="verse"><a name="5">5</a>Кому бо коли з Анголів Він промовив: Ти Мій Син, Я сьогодні Тебе породив! І знову: Я буду Йому за Отця, а Він Мені буде за Сина!</span> <span class="verse"><a name="6">6</a>І коли знов Він уводить на світ Перворідного, то говорить: І нехай Йому вклоняться всі Анголи Божі.</span> <span class="verse"><a name="7">7</a>А про Анголів Він говорить: Ти чиниш духів Анголами Своїми, а палючий огонь Своїми слугами.</span> <span class="verse"><a name="8">8</a>А про Сина: Престол Твій, о Боже, навік віку; берло Твого царювання берло праведности.</span> <span class="verse"><a name="9">9</a>Ти полюбив праведність, а беззаконня зненавидів; через це намастив Тебе, Боже, Твій Бог оливою радости більше, ніж друзів Твоїх.</span> <span class="verse"><a name="10">10</a>І: Ти, Господи, землю колись заклав, а небо то чин Твоїх рук.</span> <span class="verse"><a name="11">11</a>Загинуть вони, а Ти будеш стояти, всі вони, як той одяг, постаріють.</span> <span class="verse"><a name="12">12</a>Як одежу, їх зміниш, і минуться вони, а Ти завжди Той Самий, і роки Твої не закінчаться!</span> <span class="verse"><a name="13">13</a>Кому з Анголів Він промовив коли: Сядь праворуч Мене, доки не покладу Я Твоїх ворогів підніжком ногам Твоїм!</span> <span class="verse"><a name="14">14</a>Чи не всі вони духи служебні, що їх посилають на службу для тих, хто має спасіння вспадкувати?</span> </p></div</div></div></body></html>