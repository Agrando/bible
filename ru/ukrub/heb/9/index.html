<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/heb">Hebrews</a> &gt <strong>Chapter 9</strong></div><p><span class="verse"><a name="1">1</a>Мав же і перший заповіт постанови богослужби та світську святиню.</span> <span class="verse"><a name="2">2</a>Була бо уряджена перша скинія, яка зветься святиня, а в ній був свічник, і стіл, і жертвенні хліби.</span> <span class="verse"><a name="3">3</a>А за другою заслоною скинія, що зветься Святеє Святих.</span> <span class="verse"><a name="4">4</a>Мала вона золоту кадильницю й ковчега заповіту, усюди обкутого золотом, а в нім золота посудина з манною, і розцвіле жезло Ааронове та таблиці заповіту.</span> <span class="verse"><a name="5">5</a>А над ним херувими слави, що затінювали престола благодаті, про що говорити докладно тепер не потрібно.</span> <span class="verse"><a name="6">6</a>При такому ж урядженні до першої скинії входили завжди священики, правлячи служби Богові,</span> <span class="verse"><a name="7">7</a>а до другої раз на рік сам первосвященик, не без крови, яку він приносить за себе й за людські провини.</span> <span class="verse"><a name="8">8</a>Святий Дух виявляє оцим, що ще не відкрита дорога в святиню, коли ще стоїть перша скинія.</span> <span class="verse"><a name="9">9</a>Вона образ для часу теперішнього, за якого приносяться дари та жертви, що того не можуть вдосконалити, щодо сумління того, хто служить,</span> <span class="verse"><a name="10">10</a>що тільки в потравах та в напоях, та в різних обмиваннях, в уставах тілесних, установлено їх аж до часу направи.</span> <span class="verse"><a name="11">11</a>Але Христос, Первосвященик майбутнього доброго, прийшов із більшою й досконалішою скинією, нерукотворною, цебто не цього втворення,</span> <span class="verse"><a name="12">12</a>і не з кров'ю козлів та телят, але з власною кров'ю увійшов до святині один раз, та й набув вічне відкуплення.</span> <span class="verse"><a name="13">13</a>Бо коли кров козлів та телят та попіл із ялівок, як покропить нечистих, освячує їх на очищення тіла,</span> <span class="verse"><a name="14">14</a>скільки ж більш кров Христа, що Себе непорочного Богу приніс Святим Духом, очистить наше сумління від мертвих учинків, щоб служити нам Богові Живому!</span> <span class="verse"><a name="15">15</a>Тому Він Посередник Нового Заповіту, щоб через смерть, що була для відкуплення від переступів, учинених за першого заповіту, покликані прийняли обітницю вічного спадку.</span> <span class="verse"><a name="16">16</a>Бо де заповіт, там має відбутися смерть заповітника,</span> <span class="verse"><a name="17">17</a>заповіт бо важливий по мертвих, бо нічого не варт він, як живе заповітник.</span> <span class="verse"><a name="18">18</a>Тому й перший заповіт освячений був не без крови:</span> <span class="verse"><a name="19">19</a>Коли бо Мойсей сповістив був усі заповіді за Законом усьому народові, він узяв кров козлів та телят із водою й червоною вовною та з ісопом, та й покропив і саму оту книгу, і людей,</span> <span class="verse"><a name="20">20</a>проказуючи: Це кров заповіту, що його наказав для вас Бог!</span> <span class="verse"><a name="21">21</a>Так само і скинію, і ввесь посуд служебний покропив він кров'ю.</span> <span class="verse"><a name="22">22</a>І майже все за Законом кров'ю очищується, а без пролиття крови не має відпущення.</span> <span class="verse"><a name="23">23</a>Отож, треба було, щоб образи небесного очищалися цими, а небесне саме кращими від оцих жертвами.</span> <span class="verse"><a name="24">24</a>Бо Христос увійшов не в рукотворну святиню, що була на взір правдивої, але в саме небо, щоб з'явитись тепер перед Божим лицем за нас,</span> <span class="verse"><a name="25">25</a>і не тому, щоб часто приносити в жертву Себе, як первосвященик увіходить у святиню кожнорічно із кров'ю чужою,</span> <span class="verse"><a name="26">26</a>бо інакше Він мусів би часто страждати ще від закладин світу, а тепер Він з'явився один раз на схилку віків, щоб власною жертвою знищити гріх.</span> <span class="verse"><a name="27">27</a>І як людям призначено вмерти один раз, потім же суд,</span> <span class="verse"><a name="28">28</a>так і Христос один раз був у жертву принесений, щоб понести гріхи багатьох, і не в справі гріха другий раз з'явитися тим, хто чекає Його на спасіння.</span> </p></div</div></div></body></html>