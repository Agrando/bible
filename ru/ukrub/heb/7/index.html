<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Бо цей Мелхиседек, цар Салиму, священик Бога Всевишнього, що був стрів Авраама, як той вертався по поразці царів, і його поблагословив.</span> <span class="verse"><a name="2">2</a>Авраам відділив йому й десятину від усього, найперше бо він визначає цар правди, а потім цар Салиму, цебто цар миру.</span> <span class="verse"><a name="3">3</a>Він без батька, без матері, без родоводу, не мав ані початку днів, ані кінця життя, уподобився Божому Сину, пробуває священиком завжди.</span> <span class="verse"><a name="4">4</a>Побачте ж, який він великий, що йому й десятину з добичі найліпшої дав патріярх Авраам!</span> <span class="verse"><a name="5">5</a>Ті з синів Левієвих, що священство приймають, мають заповідь брати за Законом десятину з народу, цебто з братів своїх, хоч і вийшли вони з Авраамових стегон.</span> <span class="verse"><a name="6">6</a>Але цей, що не походить з їхнього роду, десятину одержав від Авраама, і поблагословив того, хто обітницю мав.</span> <span class="verse"><a name="7">7</a>І без усякої суперечки більший меншого благословляє.</span> <span class="verse"><a name="8">8</a>І тут люди смертельні беруть десятину, а там той, про якого засвідчується, що живе.</span> <span class="verse"><a name="9">9</a>І, щоб сказати отак, через Авраама і Левій, що бере десятини, дав сам десятини.</span> <span class="verse"><a name="10">10</a>Бо ще в батькових стегнах він був, коли стрів його Мелхиседек.</span> <span class="verse"><a name="11">11</a>Отож, коли б досконалість була через священство левитське, бо люди Закона одержали з ним, то яка ще потреба була, щоб Інший Священик повстав за чином Мелхиседековим, а не зватися за чином Аароновим?</span> <span class="verse"><a name="12">12</a>Коли бо священство зміняється, то з потреби буває переміна й Закону.</span> <span class="verse"><a name="13">13</a>Бо Той, що про Нього говориться це, належав до іншого племени, з якого ніхто не ставав був до жертівника.</span> <span class="verse"><a name="14">14</a>Бож відомо, що Господь наш походить від Юди, а про це плем'я, про священство його, нічого Мойсей не сказав.</span> <span class="verse"><a name="15">15</a>І ще більше відомо, коли повстає на подобу Мелхиседека Інший Священик,</span> <span class="verse"><a name="16">16</a>що був не за законом тілесної заповіді, але з сили незнищального життя.</span> <span class="verse"><a name="17">17</a>Бо свідчить: Ти Священик навіки за чином Мелхиседековим.</span> <span class="verse"><a name="18">18</a>Попередня бо заповідь відкладається через неміч її та некорисність.</span> <span class="verse"><a name="19">19</a>Бо не вдосконалив нічого Закон. Запроваджена ж краща надія, що нею ми наближуємось до Бога.</span> <span class="verse"><a name="20">20</a>І поскільки воно не без клятви,</span> <span class="verse"><a name="21">21</a>вони бо без клятви були священиками, Цей же з клятвою через Того, Хто говорить до Нього: Клявся Господь і не буде Він каятися: Ти Священик навіки за чином Мелхиседековим,</span> <span class="verse"><a name="22">22</a>то постільки Ісус став запорукою кращого Заповіту!</span> <span class="verse"><a name="23">23</a>І багато було їх священиків, бо смерть боронила лишатися їм,</span> <span class="verse"><a name="24">24</a>але Цей, що навіки лишається, безперестанне Священство Він має.</span> <span class="verse"><a name="25">25</a>Тому може Він завжди й спасати тих, хто через Нього до Бога приходить, бо Він завжди живий, щоб за них заступитись.</span> <span class="verse"><a name="26">26</a>Отакий бо потрібний нам Первосвященик: святий, незлобивий, невинний, відлучений від грішників, що вищий над небеса,</span> <span class="verse"><a name="27">27</a>що потреби не має щодня, як ті первосвященики, перше приносити жертви за власні гріхи, а потому за людські гріхи, бо Він це раз назавжди вчинив, принісши Самого Себе.</span> <span class="verse"><a name="28">28</a>Закон бо людей ставить первосвящениками, що немочі мають, але слово клятви, що воно за Законом, ставить Сина, Який досконалий навіки!</span> </p></div</div></div></body></html>