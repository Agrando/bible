<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/heb/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/heb">Hebrews</a> &gt <strong>Chapter 12</strong></div><p><span class="verse"><a name="1">1</a>Тож і ми, мавши навколо себе велику таку хмару свідків, скиньмо всякий тягар та гріх, що обплутує нас, та й біжім з терпеливістю до боротьби, яка перед нами,</span> <span class="verse"><a name="2">2</a>дивлячись на Ісуса, на Начальника й Виконавця віри, що замість радости, яка була перед Ним, перетерпів хреста, не звертавши уваги на сором, і сів по правиці престолу Божого.</span> <span class="verse"><a name="3">3</a>Тож подумайте про Того, хто перетерпів такий перекір проти Себе від грішних, щоб ви не знемоглись, і не впали на душах своїх.</span> <span class="verse"><a name="4">4</a>Ви ще не змагались до крови, борючись проти гріха,</span> <span class="verse"><a name="5">5</a>і забули нагад, що говорить до вас, як синів: Мій сину, не нехтуй Господньої кари, і не знемагай, коли Він докоряє тобі.</span> <span class="verse"><a name="6">6</a>Бо Господь, кого любить, того Він карає, і б'є кожного сина, якого приймає!</span> <span class="verse"><a name="7">7</a>Коли терпите кару, то робить Бог вам, як синам. Хіба є такий син, що батько його не карає?</span> <span class="verse"><a name="8">8</a>А коли ви без кари, що спільна для всіх, то ви діти з перелюбу, а не сини.</span> <span class="verse"><a name="9">9</a>А до того, ми мали батьків, що карали наше тіло, і боялися їх, то чи ж не далеко більше повинні коритися ми Отцеві духів, щоб жити?</span> <span class="verse"><a name="10">10</a>Ті нас за короткого часу карали, як їм до вподоби було, Цей же на користь, щоб ми стали учасниками Його святости.</span> <span class="verse"><a name="11">11</a>Усяка кара в теперішній час не здається потіхою, але смутком, та згодом для навчених нею приносить мирний плід праведности!</span> <span class="verse"><a name="12">12</a>Тому то опущені руки й коліна знеможені випростуйте,</span> <span class="verse"><a name="13">13</a>і чиніть прості стежки ногам вашим, щоб кульгаве не збочило, але краще виправилось.</span> <span class="verse"><a name="14">14</a>Пильнуйте про мир зо всіма, і про святість, без якої ніхто не побачить Господа.</span> <span class="verse"><a name="15">15</a>Дивіться, щоб хто не зостався без Божої благодаті, щоб не виріс який гіркий корінь і не наробив непокою, і щоб багато-хто не опоганились тим.</span> <span class="verse"><a name="16">16</a>Щоб не був хто блудник чи безбожник, немов той Ісав, що своє перворідство віддав за поживу саму.</span> <span class="verse"><a name="17">17</a>Бо знаєте ви, що й після, як схотів він успадкувати благословення, відкинутий був, не знайшов бо був можливости до покаяння, хоч його із слізьми шукав.</span> <span class="verse"><a name="18">18</a>Бо ви не приступили до гори дотикальної та до палючого огню, і до хмари, і до темряви, та до бурі,</span> <span class="verse"><a name="19">19</a>і до сурмового звуку, і до голосу слів, що його ті, хто чув, просили, щоб більше не мовилось слово до них.</span> <span class="verse"><a name="20">20</a>Не могли бо вони того витримати, що наказано: Коли й звірина до гори доторкнеться, то буде камінням побита.</span> <span class="verse"><a name="21">21</a>І таке страшне те видіння було, що Мойсей проказав: Я боюся й тремчу!...</span> <span class="verse"><a name="22">22</a>Але ви приступили до гори Сіонської, і до міста Бога Живого, до Єрусалиму небесного, і до десятків тисяч Анголів,</span> <span class="verse"><a name="23">23</a>і до Церкви первороджених, на небі написаних, і до Судді всіх до Бога, і до духів удосконалених праведників,</span> <span class="verse"><a name="24">24</a>і до Посередника Нового Заповіту до Ісуса, і до покроплення крови, що краще промовляє, як Авелева.</span> <span class="verse"><a name="25">25</a>Глядіть, не відвертайтеся від того, хто промовляє. Бо як не повтікали вони, що зреклися того, хто звіщав на землі, то тим більше ми, якщо зрікаємся Того, Хто з неба звіщає,</span> <span class="verse"><a name="26">26</a>що голос Його захитав тоді землю, а тепер обіцяв та каже: Ще раз захитаю не тільки землею, але й небом.</span> <span class="verse"><a name="27">27</a>А ще раз визначає заміну захитаного, як створеного, щоб зосталися ті, хто непохитний.</span> <span class="verse"><a name="28">28</a>Отож ми, що приймаємо царство непохитне, нехай маємо благодать, що нею приємно служитимемо Богові з побожністю й зо страхом.</span> <span class="verse"><a name="29">29</a>Бо наш Бог то палючий огонь!</span> </p></div</div></div></body></html>