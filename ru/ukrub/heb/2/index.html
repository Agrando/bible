<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/heb/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/heb">Hebrews</a> &gt <strong>Chapter 2</strong></div><p><span class="verse"><a name="1">1</a>Через це подобає нам більше вважати на почуте, щоб ми не відпали коли.</span> <span class="verse"><a name="2">2</a>Коли бо те слово, що сказали його Анголи, було певне, а всякий переступ та непослух прийняли справедливу заплату,</span> <span class="verse"><a name="3">3</a>то як ми втечемо, коли ми не дбали про таке велике спасіння? Воно проповідувалося спочатку від Господа, ствердилося нам через тих, хто почув,</span> <span class="verse"><a name="4">4</a>коли Бог був засвідчив ознаками й чудами, і різними силами та обдаруванням Духом Святим із волі Своєї.</span> <span class="verse"><a name="5">5</a>Бо Він не піддав Анголам світ майбутній, що про нього говоримо.</span> <span class="verse"><a name="6">6</a>Але хтось десь засвідчив був, кажучи: Що є чоловік, що Ти пам'ятаєш про нього, і син людський, якого відвідуєш?</span> <span class="verse"><a name="7">7</a>Ти його вчинив мало меншим від Анголів, і честю й величністю Ти вінчаєш його, і поставив його над ділами рук Своїх,</span> <span class="verse"><a name="8">8</a>усе піддав Ти під ноги йому! А коли Він піддав йому все, то не залишив нічого йому непідданого. А тепер ще не бачимо, щоб піддане було йому все.</span> <span class="verse"><a name="9">9</a>Але бачимо Ісуса, мало чим уменшеним від Анголів, що за перетерплення смерти Він увінчаний честю й величністю, щоб за благодаттю Божою смерть скуштувати за всіх.</span> <span class="verse"><a name="10">10</a>Бо належало, щоб Той, що все ради Нього й усе від Нього, Хто до слави привів багато синів, Провідника їхнього спасіння вчинив досконалим через страждання.</span> <span class="verse"><a name="11">11</a>Бо Хто освячує, і ті, хто освячується усі від Одного. З цієї причини не соромиться Він звати братами їх, кажучи:</span> <span class="verse"><a name="12">12</a>Сповіщу про Ім'я Твоє браттям Своїм, буду хвалити Тебе серед Церкви!</span> <span class="verse"><a name="13">13</a>І ще: На Нього я буду надіятися! І ще: Ото Я та діти, яких Бог Мені дав.</span> <span class="verse"><a name="14">14</a>А що діти стали спільниками тіла та крови, то й Він став учасником їхнім, щоб смертю знищити того, хто має владу смерти, цебто диявола,</span> <span class="verse"><a name="15">15</a>та визволити тих усіх, хто все життя страхом смерти тримався в неволі.</span> <span class="verse"><a name="16">16</a>Бо приймає Він не Анголів, але Авраамове насіння.</span> <span class="verse"><a name="17">17</a>Тому мусів бути Він у всьому подібний братам, щоб стати милостивим та вірним Первосвящеником у Божих справах, для вблагання за гріхи людей.</span> <span class="verse"><a name="18">18</a>Бо в чому був Сам постраждав, випробовуваний, у тому Він може й випробовуваним помогти.</span> </p></div</div></div></body></html>