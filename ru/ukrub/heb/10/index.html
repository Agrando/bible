<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Бо Закон, мавши тільки тінь майбутнього добра, а не самий образ речей, тими самими жертвами, що завжди щороку приносяться, не може ніколи вдосконалити тих, хто приступає.</span> <span class="verse"><a name="2">2</a>Інакше вони перестали б приноситись, бо ті, хто служить, очищені раз, уже б не мали жадної свідомости гріхів.</span> <span class="verse"><a name="3">3</a>Але в них спомин про гріхи буває щороку,</span> <span class="verse"><a name="4">4</a>бо тож неможливе, щоб кров биків та козлів здіймала гріхи!</span> <span class="verse"><a name="5">5</a>Тому то, входячи в світ, Він говорить: Жертви й приношення Ти не схотів, але тіло Мені приготував.</span> <span class="verse"><a name="6">6</a>Цілопалення й жертви покутної Ти не жадав.</span> <span class="verse"><a name="7">7</a>Тоді Я сказав: Ось іду, в звої книжки про Мене написано, щоб волю чинити Твою, Боже!</span> <span class="verse"><a name="8">8</a>Він вище сказав, що жертви й приносу, та цілопалення й жертви покутної, які за Законом приносяться, Ти не жадав і Собі не вподобав.</span> <span class="verse"><a name="9">9</a>Потому сказав: Ось іду, щоб волю Твою чинити, Боже. Відміняє Він перше, щоб друге поставити.</span> <span class="verse"><a name="10">10</a>У цій волі ми освячені жертвоприношенням тіла Ісуса Христа один раз.</span> <span class="verse"><a name="11">11</a>І кожен священик щоденно стоїть, служачи, і часто приносить жертви ті самі, що ніколи не можуть зняти гріхів.</span> <span class="verse"><a name="12">12</a>А Він за гріхи світу приніс жертву один раз, і назавжди по Божій правиці засів,</span> <span class="verse"><a name="13">13</a>далі чекаючи, аж вороги Його будуть покладені за підніжка Його ніг.</span> <span class="verse"><a name="14">14</a>Бо жертвоприношенням одним вдосконалив Він тих, хто освячується.</span> <span class="verse"><a name="15">15</a>Свідкує ж і Дух Святий нам, як говорить:</span> <span class="verse"><a name="16">16</a>Оце заповіт, що його по цих днях встановляю Я з ними, говорить Господь, Закони вої Я дам в їхні серця, і в їхніх думках напишу їх.</span> <span class="verse"><a name="17">17</a>А їхніх гріхів та несправедливостей їхніх Я більш не згадаю!</span> <span class="verse"><a name="18">18</a>А де їхнє відпущення, там нема вже жертвоприношення за гріхи.</span> <span class="verse"><a name="19">19</a>Отож, браття, ми маємо відвагу входити до святині кров'ю Ісусовою,</span> <span class="verse"><a name="20">20</a>новою й живою дорогою, яку нам обновив Він через завісу, цебто через тіло Своє,</span> <span class="verse"><a name="21">21</a>маємо й Великого Священика над домом Божим,</span> <span class="verse"><a name="22">22</a>то приступімо з щирим серцем, у повноті віри, окропивши серця від сумління лукавого та обмивши тіла чистою водою!</span> <span class="verse"><a name="23">23</a>Тримаймо непохитне визнання надії, вірний бо Той, Хто обіцяв.</span> <span class="verse"><a name="24">24</a>І уважаймо один за одним для заохоти до любови й до добрих учинків.</span> <span class="verse"><a name="25">25</a>Не кидаймо збору свого, як то звичай у деяких, але заохочуймося, і тим більше, скільки більше ви бачите, що зближається день той.</span> <span class="verse"><a name="26">26</a>Бо як ми грішимо самовільно, одержавши пізнання правди, то вже за гріхи не знаходиться жертви,</span> <span class="verse"><a name="27">27</a>а страшливе якесь сподівання суду та гнів палючий, що має пожерти противників.</span> <span class="verse"><a name="28">28</a>Хто відкидає Закона Мойсея, такий немилосердно вмирає при двох чи трьох свідках,</span> <span class="verse"><a name="29">29</a>скільки ж більшої муки, додумуєтеся? заслуговує той, хто потоптав Сина Божого, і хто кров заповіту, що нею освячений, за звичайну вважав, і хто Духа благодаті зневажив!</span> <span class="verse"><a name="30">30</a>Бо знаємо Того, Хто сказав: Мені помста належить, Я відплачу, говорить Господь. І ще: Господь буде судити народа Свого!</span> <span class="verse"><a name="31">31</a>Страшна річ упасти в руки Бога Живого!</span> <span class="verse"><a name="32">32</a>Згадайте ж про перші дні ваші, як ви просвітилися й витерпіли запеклу боротьбу страждань.</span> <span class="verse"><a name="33">33</a>Ви були то видовищем зневаги й знущання, то були учасниками тих, що жили так.</span> <span class="verse"><a name="34">34</a>Ви бо страждали й з ув'язненими, і грабунок свого майна прийняли з потіхою, відаючи, що маєте в небі для себе майно неминуще та краще.</span> <span class="verse"><a name="35">35</a>Тож не відкидайте відваги своєї, бо має велику нагороду вона.</span> <span class="verse"><a name="36">36</a>Бо вам терпеливість потрібна, щоб Божу волю вчинити й прийняти обітницю.</span> <span class="verse"><a name="37">37</a>Бо ще мало, дуже мало, і Той, хто має прийти, прийде й баритись не буде!</span> <span class="verse"><a name="38">38</a>А праведний житиме вірою. І: Коли захитається він, то душа Моя його не вподобає.</span> <span class="verse"><a name="39">39</a>Ми ж не з тих, хто хитається на загибіль, але віруємо на спасіння душі.</span> </p></div</div></div></body></html>