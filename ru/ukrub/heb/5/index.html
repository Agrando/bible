<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/heb">Hebrews</a> &gt <strong>Chapter 5</strong></div><p><span class="verse"><a name="1">1</a>Кожен бо первосвященик, що з-між людей вибирається, настановляється для людей на служіння Богові, щоб приносити дари та жертви за гріхи,</span> <span class="verse"><a name="2">2</a>і щоб міг співчувати недосвідченим та заблудженим, бо й сам він перейнятий слабістю.</span> <span class="verse"><a name="3">3</a>І тому він повинен як за людей, так само й за себе самого приносити жертви за гріхи.</span> <span class="verse"><a name="4">4</a>А чести цієї ніхто не бере сам собою, а покликаний Богом, як і Аарон.</span> <span class="verse"><a name="5">5</a>Так і Христос, не Сам Він прославив Себе, щоб Первосвящеником стати, а Той, що до Нього сказав: Ти Мій Син, Я сьогодні Тебе породив.</span> <span class="verse"><a name="6">6</a>Як і на іншому місці говорить: Ти Священик навіки за чином Мелхиседековим.</span> <span class="verse"><a name="7">7</a>Він за днів тіла Свого з голосінням великим та слізьми приніс був благання й молитви до Того, хто від смерти Його міг спасти, і був вислуханий за побожність Свою.</span> <span class="verse"><a name="8">8</a>І хоч Сином Він був, проте навчився послуху з того, що вистраждав був.</span> <span class="verse"><a name="9">9</a>А вдосконалившися, Він для всіх, хто слухняний Йому, спричинився для вічного спасіння,</span> <span class="verse"><a name="10">10</a>і від Бога був названий Первосвящеником за чином Мелхиседековим.</span> <span class="verse"><a name="11">11</a>Про це нам би треба багато казати, та висловити важко його, бо нездібні ви стали, щоб слухати.</span> <span class="verse"><a name="12">12</a>Ви бо за віком повинні б бути вчителями, але ви потребуєте ще, щоб хтось вас навчав перших початків Божого Слова. І ви стали такими, яким потрібне молоко, а не страва тверда.</span> <span class="verse"><a name="13">13</a>Бо хто молока вживає, той недосвідчений у слові правди, бо він немовля.</span> <span class="verse"><a name="14">14</a>А страва тверда для дорослих, що мають чуття, привчені звичкою розрізняти добро й зло.</span> </p></div</div></div></body></html>