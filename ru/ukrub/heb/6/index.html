<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Тому полишімо початки науки Христа, та й звернімося до досконалости, і не кладімо знову засади покаяння від мертвих учинків та про віру в Бога,</span> <span class="verse"><a name="2">2</a>науки про хрищення, про покладання рук, про воскресіння мертвих та вічний суд.</span> <span class="verse"><a name="3">3</a>Зробимо й це, коли Бог дозволить.</span> <span class="verse"><a name="4">4</a>Не можна бо тих, що раз просвітились були, і скуштували небесного дару, і стали причасниками Духа Святого,</span> <span class="verse"><a name="5">5</a>і скуштували доброго Божого Слова та сили майбутнього віку,</span> <span class="verse"><a name="6">6</a>та й відпали, знов відновляти покаянням, коли вдруге вони розпинають у собі Сина Божого та зневажають.</span> <span class="verse"><a name="7">7</a>Бо земля, що п'є дощ, який падає часто на неї, і родить рослини, добрі для тих, хто їх і вирощує, вона благословення від Бога приймає.</span> <span class="verse"><a name="8">8</a>Але та, що приносить терня й будяччя, непотрібна вона та близька до прокляття, а кінець її спалення.</span> <span class="verse"><a name="9">9</a>Та ми сподіваємось, любі, кращого про вас, що спасіння тримаєтеся, хоч говоримо й так.</span> <span class="verse"><a name="10">10</a>Та не є Бог несправедливий, щоб забути діло ваше та працю любови, яку показали в Ім'я Його ви, що святим послужили та служите.</span> <span class="verse"><a name="11">11</a>Ми ж бажаємо, щоб кожен із вас виявляв таку саму завзятість на певність надії аж до кінця,</span> <span class="verse"><a name="12">12</a>щоб ви не розлінились, але переймали від тих, хто обітниці вспадковує вірою та терпеливістю.</span> <span class="verse"><a name="13">13</a>Бо Бог, обітницю давши Авраамові, як не міг ніким вищим поклястися, поклявся Сам Собою,</span> <span class="verse"><a name="14">14</a>говорячи: Поблагословити Я конче тебе поблагословлю, та розмножити розмножу тебе!</span> <span class="verse"><a name="15">15</a>І, терплячи довго отак, Авраам одержав обітницю.</span> <span class="verse"><a name="16">16</a>Бо люди клянуться вищим, і клятва на ствердження кінчає всяку їхню суперечку.</span> <span class="verse"><a name="17">17</a>Тому й Бог, хотівши переважно показати спадкоємцям обітниці незмінність волі Своєї, учинив те при помочі клятви,</span> <span class="verse"><a name="18">18</a>щоб у двох тих незмінних речах, що в них не можна сказати неправди Богові, мали потіху міцну ми, хто прибіг прийняти надію, що лежить перед нами,</span> <span class="verse"><a name="19">19</a>що вони для душі як котвиця, міцна та безпечна, що аж до середини входить за заслону,</span> <span class="verse"><a name="20">20</a>куди, як предтеча, за нас увійшов був Ісус, ставши навіки Первосвящеником за чином Мелхиседековим.</span> </p></div</div></div></body></html>