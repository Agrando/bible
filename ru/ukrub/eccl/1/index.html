<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>Книга Проповідника, сина Давидового, царя в Єрусалимі.</span> <span class="verse"><a name="2">2</a>Наймарніша марнота, сказав Проповідник, наймарніша марнота, марнота усе!</span> <span class="verse"><a name="3">3</a>Яка користь людині в усім її труді, який вона робить під сонцем?</span> <span class="verse"><a name="4">4</a>Покоління відходить, й покоління приходить, а земля віковічно стоїть!</span> <span class="verse"><a name="5">5</a>І сонечко сходить, і сонце заходить, і поспішає до місця свого, де сходить воно.</span> <span class="verse"><a name="6">6</a>Віє вітер на південь, і на північ вертається, крутиться, крутиться він та й іде, і на круг свій вертається вітер...</span> <span class="verse"><a name="7">7</a>Всі потоки до моря пливуть, але море воно не наповнюється: до місця, ізвідки пливуть, ті потоки вони повертаються, щоб знову плисти!</span> <span class="verse"><a name="8">8</a>Повні труду всі речі, людина сказати всього не потрапить! Не насититься баченням око, і не наповниться слуханням ухо...</span> <span class="verse"><a name="9">9</a>Що було, воно й буде, і що робилося, буде робитись воно, і немає нічого нового під сонцем!...</span> <span class="verse"><a name="10">10</a>Буває таке, що про нього говорять: Дивись, це нове! Та воно вже було від віків, що були перед нами!</span> <span class="verse"><a name="11">11</a>Нема згадки про перше, а також про наступне, що буде, про них згадки не буде між тими, що будуть потому...</span> <span class="verse"><a name="12">12</a>Я, Проповідник, був царем над Ізраїлем в Єрусалимі.</span> <span class="verse"><a name="13">13</a>І поклав я на серце своє, щоб шукати й досліджувати мудрістю все, що робилось під небом. Це праця тяжка, яку дав Бог для людських синів, щоб мозолитись нею.</span> <span class="verse"><a name="14">14</a>Я бачив усі справи, що чинились під сонцем: й ось усе це марнота та ловлення вітру!...</span> <span class="verse"><a name="15">15</a>Покривленого не направиш, а неіснуючого не полічиш!</span> <span class="verse"><a name="16">16</a>Говорив я був з серцем своїм та казав: Ось я велику премудрість набув, Найбільшу за всіх, що до мене над Єрусалимом були. І бачило серце моє всяку мудрість і знання.</span> <span class="verse"><a name="17">17</a>І поклав я на серце своє, щоб пізнати премудрість, і пізнати безумство й глупоту, і збагнув я, що й це все то ловлення вітру!...</span> <span class="verse"><a name="18">18</a>Бо при многості мудрости множиться й клопіт, хто ж пізнання побільшує, той побільшує й біль!...</span> </p></div</div></div></body></html>