<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Для всього свій час, і година своя кожній справі під небом:</span> <span class="verse"><a name="2">2</a>час родитись і час помирати, час садити і час виривати посаджене,</span> <span class="verse"><a name="3">3</a>час вбивати і час лікувати, час руйнувати і час будувати,</span> <span class="verse"><a name="4">4</a>час плакати й час реготати, час ридати і час танцювати,</span> <span class="verse"><a name="5">5</a>час розкидати каміння і час каміння громадити, час обіймати і час ухилятись обіймів,</span> <span class="verse"><a name="6">6</a>час шукати і час розгубити, час збирати і час розкидати,</span> <span class="verse"><a name="7">7</a>час дерти і час зашивати, час мовчати і час говорити,</span> <span class="verse"><a name="8">8</a>час кохати і час ненавидіти, час війні і час миру!</span> <span class="verse"><a name="9">9</a>Яка користь трудящому в тім, над чим трудиться він?</span> <span class="verse"><a name="10">10</a>Я бачив роботу, що Бог був дав людським синам, щоб трудились над нею,</span> <span class="verse"><a name="11">11</a>усе Він прегарним зробив свого часу, і вічність поклав їм у серце, хоч не розуміє людина тих діл, що Бог учинив, від початку та аж до кінця...</span> <span class="verse"><a name="12">12</a>Я знаю, немає нічого в них кращого, як тільки радіти й робити добро у своєму житті.</span> <span class="verse"><a name="13">13</a>І отож, як котрий чоловік їсть та п'є і в усім своїм труді радіє добром, це дар Божий!</span> <span class="verse"><a name="14">14</a>Я знаю, що все, що Бог робить, воно зостається навіки, до того не можна нічого додати, і з того не можна нічого відняти, і Бог так зробив, щоб боялись Його!</span> <span class="verse"><a name="15">15</a>Що є, то було вже воно, і що статися має було вже, бо минуле відновлює Бог!</span> <span class="verse"><a name="16">16</a>І я бачив під сонцем іще: місце суду, а в нім беззаконня, і місце правди, у ньому ж неправда...</span> <span class="verse"><a name="17">17</a>Я сказав був у серці своєму: Судитиме Бог справедливого й несправедливого, бо для кожної справи є час, і на всяке там діло.</span> <span class="verse"><a name="18">18</a>Я сказав був у серці своєму: Це для людських синів, щоб Бог випробовував їх, і щоб бачити їм, що вони як ті звірі,</span> <span class="verse"><a name="19">19</a>бо доля для людських синів і доля звірини однакова доля для них: як оці помирають, так само вмирають і ті, і для всіх один подих, і нема над твариною вищости людям, марнота бо все!...</span> <span class="verse"><a name="20">20</a>Все до місця одного йде: все постало із пороху, і вернеться все знов до пороху...</span> <span class="verse"><a name="21">21</a>Хто те знає, чи дух людських синів підіймається вгору, і чи спускається вділ до землі дух скотини?</span> <span class="verse"><a name="22">22</a>І я бачив, нема чоловікові кращого, як ділами своїми радіти, бо це доля його! Бо хто поведе його глянути, що буде по ньому?...</span> </p></div</div></div></body></html>