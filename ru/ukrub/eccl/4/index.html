<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>І знов я побачив всі утиски, що чинились під сонцем, і сльоза ось утискуваних, та немає для них потішителя, і насилля з руки, що їх гноблять, і немає для них потішителя...</span> <span class="verse"><a name="2">2</a>І я похвалив тих померлих, що давно повмирали, більш від живих, що живуть дотепер...</span> <span class="verse"><a name="3">3</a>А краще від них від обох тій людині, що досі іще не була, що не бачила чину лихого, що робився під сонцем!</span> <span class="verse"><a name="4">4</a>І я бачив ввесь труд та ввесь успіх учинку, викликає заздрість одного до одного, і це все марнота та ловлення вітру!...</span> <span class="verse"><a name="5">5</a>Нерозумний сидить, склавши руки свої, та жере своє тіло,</span> <span class="verse"><a name="6">6</a>краща повна долоня спокою за повні дві жмені клопоту та за ловлення вітру!...</span> <span class="verse"><a name="7">7</a>І знову я бачив марноту під сонцем:</span> <span class="verse"><a name="8">8</a>Буває самотній, і не має нікого він іншого, сина чи брата у нього нема, та немає кінця всьому зусиллю його, і не насититься око багатством його, і він не повість: Та для кого дбаю і позбавляю добра свою душу? Марнота й оце, і даремна робота воно...</span> <span class="verse"><a name="9">9</a>Краще двом, як одному, бо мають хорошу заплату за труд свій,</span> <span class="verse"><a name="10">10</a>і якби вони впали, підійме одне свого друга! Та горе одному, як він упаде, й нема другого, щоб підвести його...</span> <span class="verse"><a name="11">11</a>Також коли вдвох покладуться, то тепло їм буде, а як же зогрітись одному?</span> <span class="verse"><a name="12">12</a>А коли б хто напав на одного, то вдвох вони стануть на нього, і нитка потрійна не скоро пірветься!</span> <span class="verse"><a name="13">13</a>Ліпший убогий та мудрий юнак, аніж цар старий та нерозумний, що вже осторог не приймає,</span> <span class="verse"><a name="14">14</a>бо виходить юнак і з в'язниці, щоб зацарювати, хоч у царстві своїм народивсь він убогим!</span> <span class="verse"><a name="15">15</a>Я бачив усіх живих, що ходять під сонцем, на боці цього юнака, цього другого, що став він на місце його.</span> <span class="verse"><a name="16">16</a>Немає кінця всьому людові, всьому, що був перед ним, та й наступні не втішаться ним, бо й це теж марнота та ловлення вітру!...</span> </p></div</div></div></body></html>