<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eccl/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eccl">Ecclesiastes</a> &gt <strong>Chapter 12</strong></div><p><span class="verse"><a name="1">1</a>І пам'ятай в днях юнацтва свого про свого Творця, аж поки не прийдуть злі дні, й не наступлять літа, про які говорити ти будеш: Для мене вони неприємні!</span> <span class="verse"><a name="2">2</a>аж поки не стемніє сонце, і світло, і місяць, і зорі, і не вернуться хмари густі за дощем,</span> <span class="verse"><a name="3">3</a>у день, коли затремтять ті, хто дім стереже, і зігнуться мужні, і спинять роботу свою млинарі, бо їх стане мало, і потемніють ті, хто в вікно визирає,</span> <span class="verse"><a name="4">4</a>і двері подвійні на вулицю замкнені будуть, як зменшиться гуркіт млина, і голос пташини замовкне, і затихнуть всі дочки співучі,</span> <span class="verse"><a name="5">5</a>і будуть боятись високого місця, і жахи в дорозі їм будуть, і мигдаль зацвіте, й обтяжіє кобилка, і загине бажання, бо людина відходить до вічного дому свого, а по вулиці будуть ходити довкола голосільники,</span> <span class="verse"><a name="6">6</a>аж поки не пірветься срібний шнурок, і не зломиться кругла посудина з золота, і при джерелі не розіб'ється глек, і не зламається коло, й не руне в криницю...</span> <span class="verse"><a name="7">7</a>І вернеться порох у землю, як був, а дух вернеться знову до Бога, що дав був його!</span> <span class="verse"><a name="8">8</a>Наймарніша марнота, сказав Проповідник, марнота усе!...</span> <span class="verse"><a name="9">9</a>Крім того, що Проповідник був мудрий, він навчав ще народ знання. Він важив та досліджував, склав багато приповістей.</span> <span class="verse"><a name="10">10</a>Проповідник пильнував знаходити потрібні слова, і вірно писав правдиві слова.</span> <span class="verse"><a name="11">11</a>Слова мудрих немов оті леза в ґірлизі, і мов позабивані цвяхи, складачі ж таких слів, вони дані від одного Пастиря.</span> <span class="verse"><a name="12">12</a>А понад те, сину мій, будь обережний: складати багато книжок не буде кінця, а багато навчатися мука для тіла!</span> <span class="verse"><a name="13">13</a>Підсумок усього почутого: Бога бійся, й чини Його заповіді, бо належить це кожній людині!</span> <span class="verse"><a name="14">14</a>Бо Бог приведе кожну справу на суд, і все потаємне, чи добре воно, чи лихе!</span> </p></div</div></div></body></html>