<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eccl/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eccl">Ecclesiastes</a> &gt <strong>Chapter 6</strong></div><p><span class="verse"><a name="1">1</a>Є ще зло, що я бачив під сонцем, і багато його між людьми:</span> <span class="verse"><a name="2">2</a>Ось людина, що Бог їй багатство дає, і маєтки та славу, і недостатку ні в чому, чого зажадає, не чує вона для своєї душі, але Бог не дав влади їй те споживати, бо чужа людина те поїсть: Це марнота й недуга тяжка!...</span> <span class="verse"><a name="3">3</a>Якби сотню дітей наплодив чоловік, і прожив пречисленні літа, і дні віку його були довгі, але не наситилась добрим душа його, а до того не мав би й належного похорону, то кажу: недоноскові краще від нього!...</span> <span class="verse"><a name="4">4</a>Бо в марноті прийшов він, і в темряву йде, і в темряві сховане буде імення його,</span> <span class="verse"><a name="5">5</a>ані сонця не бачив він, ані пізнав: йому спокійніше від того!...</span> <span class="verse"><a name="6">6</a>А коли б він жив двічі по тисячі літ, та не бачив добра, то хіба не до місця одного все йде?</span> <span class="verse"><a name="7">7</a>Увесь труд людини для рота її, і пожадання її не виповнюються.</span> <span class="verse"><a name="8">8</a>Бо що більшого має мудрець, ніж безглуздий, що має убогий над те, що перед живими уміє ходити?</span> <span class="verse"><a name="9">9</a>Краще бачити очима, аніж мандрувати жаданнями, і також це марнота та ловлення вітру...</span> <span class="verse"><a name="10">10</a>Що було, тому ймення його вже надане давно, і відоме, що він чоловік, і він не може правуватися з сильнішим від нього,</span> <span class="verse"><a name="11">11</a>бо багато речей, що марноту примножуть, але яка користь від них для людини?</span> <span class="verse"><a name="12">12</a>Бо хто знає, що добре людині в житті, за небагатьох днів марного життя її, які пробуває вона, немов тінь? Та й що хто розкаже людині, що буде під сонцем по ній?</span> </p></div</div></div></body></html>