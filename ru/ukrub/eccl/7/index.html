<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eccl/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eccl">Ecclesiastes</a> &gt <strong>Chapter 7</strong></div><p><span class="verse"><a name="1">1</a>Краще добре ім'я від оливи хорошої, а день смерти людини від дня її вродження!</span> <span class="verse"><a name="2">2</a>Краще ходити до дому жалоби, ніж ходити до дому бенкету, бо то кінець кожній людині, і живий те до серця свого бере!</span> <span class="verse"><a name="3">3</a>Кращий смуток від сміху, бо при обличчі сумнім добре серце!</span> <span class="verse"><a name="4">4</a>Серце мудрих у домі жалоби, а серце безглуздих у домі веселощів.</span> <span class="verse"><a name="5">5</a>Краще слухати докір розумного, аніж слухати пісні безумних,</span> <span class="verse"><a name="6">6</a>бо як тріскот тернини під горщиком, такий сміх нерозумного. Теж марнота й оце!...</span> <span class="verse"><a name="7">7</a>Коли мудрий кого утискає, то й сам нерозумним стає, а хабар губить серце.</span> <span class="verse"><a name="8">8</a>Кінець діла ліпший від початку його; ліпший терпеливий від чванькуватого!</span> <span class="verse"><a name="9">9</a>Не спіши в своїм дусі, щоб гніватися, бо гнів спочиває у надрах глупців.</span> <span class="verse"><a name="10">10</a>Не кажи: Що це сталось, що перші дні були кращі за ці? бо не з мудрости ти запитався про це.</span> <span class="verse"><a name="11">11</a>Добра мудрість з багатством, а прибуток для тих, хто ще сонечко бачить,</span> <span class="verse"><a name="12">12</a>бо в тіні мудрости як у тіні срібла, та користь пізнання у тому, що мудрість життя зберігає тому, хто має її.</span> <span class="verse"><a name="13">13</a>Розваж Божий учинок, бо хто може те випростати, що Він покривив?</span> <span class="verse"><a name="14">14</a>За доброго дня користай із добра, за злого ж розважуй: Одне й друге вчинив Бог на те, щоб людина нічого по собі не знайшла!</span> <span class="verse"><a name="15">15</a>В днях марноти своєї я всього набачивсь: буває справедливий, що гине в своїй справедливості, буває й безбожний, що довго живе в своїм злі.</span> <span class="verse"><a name="16">16</a>Не будь справедливим занадто, і не роби себе мудрим над міру: пощо нищити маєш себе?</span> <span class="verse"><a name="17">17</a>Не будь несправедливим занадто, і немудрим не будь: пощо маєш померти в нечасі своїм?</span> <span class="verse"><a name="18">18</a>Добре, щоб ти ухопився за це, але й з того своєї руки не спускай, бо богобоязний втече від усього того.</span> <span class="verse"><a name="19">19</a>Мудрість робить мудрого сильнішим за десятьох володарів, що в місті.</span> <span class="verse"><a name="20">20</a>Немає людини праведної на землі, що робила б добро й не грішила,</span> <span class="verse"><a name="21">21</a>тому не клади свого серця на всякі слова, що говорять, щоб не чути свого раба, коли він лихословить тебе,</span> <span class="verse"><a name="22">22</a>знає бо серце твоє, що багато разів також ти лихословив на інших!</span> <span class="verse"><a name="23">23</a>Усе це я в мудрості випробував, і сказав: Стану мудрим! Та далека від мене вона!</span> <span class="verse"><a name="24">24</a>Далеке оте, що було, і глибоке, глибоке, хто знайде його?</span> <span class="verse"><a name="25">25</a>Звернувся я серцем своїм, щоб пізнати й розвідати, та шукати премудрість і розум, та щоб пізнати, що безбожність глупота, а нерозум безумство!</span> <span class="verse"><a name="26">26</a>І знайшов я річ гіршу від смерти то жінку, бо пастка вона, її ж серце тенета, а руки її то кайдани!... Хто добрий у Бога врятований буде від неї, а грішного схопить вона!</span> <span class="verse"><a name="27">27</a>Подивися, оце я знайшов, сказав Проповідник: рівняймо одне до одного, щоб знайти зрозуміння!</span> <span class="verse"><a name="28">28</a>Чого ще шукала душа моя, та не знайшла: я людину знайшов одну з тисячі, але жінки між ними всіма не знайшов!...</span> <span class="verse"><a name="29">29</a>Крім того, поглянь, що знайшов я: що праведною вчинив Бог людину, та вигадок усяких шукають вони!...</span> </p></div</div></div></body></html>