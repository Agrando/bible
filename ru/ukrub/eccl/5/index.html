<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eccl/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eccl">Ecclesiastes</a> &gt <strong>Chapter 5</strong></div><p><span class="verse"><a name="1">1</a>(4-17) Пильнуй за ногою своєю, як до Божого дому йдеш, бо прийти, щоб послухати, це краще за жертву безглуздих, бо не знають нічого вони, окрім чинення зла!</span> <span class="verse"><a name="2">2</a>(5-1) Не квапся своїми устами, і серце твоє нехай не поспішає казати слова перед Божим лицем, Бог бо на небі, а ти на землі, тому то нехай нечисленними будуть слова твої!</span> <span class="verse"><a name="3">3</a>(5-2) Бо як сон наступає через велику роботу, так багато слів має і голос безглуздого.</span> <span class="verse"><a name="4">4</a>(5-3) Коли зробиш обітницю Богові, то не зволікай її виповнити, бо в Нього нема уподобання до нерозумних, а що ти обітуєш, сповни!</span> <span class="verse"><a name="5">5</a>(5-4) Краще не дати обіту, ніж дати обіт і не сповнити!</span> <span class="verse"><a name="6">6</a>(5-5) Не давай своїм устам впроваджувати своє тіло у гріх, і не говори перед Анголом Божим: Це помилка! Пощо Бог буде гніватися на твій голос, і діла твоїх рук буде нищити?</span> <span class="verse"><a name="7">7</a>(5-6) Бо марнота в численності снів, як і в многості слів, але ти бійся Бога!</span> <span class="verse"><a name="8">8</a>(5-7) Якщо ти побачиш у краї якому утискування бідаря та порушення права та правди, не дивуйся тій речі, бо високий пильнує згори над високим, а над ними Всевишній.</span> <span class="verse"><a name="9">9</a>(5-8) І пожиток землі є для всіх, бо поле й сам цар обробляє.</span> <span class="verse"><a name="10">10</a>(5-9) Хто срібло кохає, той не насититься сріблом, хто ж кохає багатство з прибутком, це марнота також!</span> <span class="verse"><a name="11">11</a>(5-10) Як маєток примножується, то множаться й ті, що його поїдають, і яка користь його власникові, як тільки, щоб бачили очі його?</span> <span class="verse"><a name="12">12</a>(5-11) Сон солодкий в трудящого, чи багато, чи мало він їсть, а ситість багатого спати йому не дає.</span> <span class="verse"><a name="13">13</a>(5-12) Є лихо болюче, я бачив під сонцем його: багатство, яке бережеться його власникові на лихо йому,</span> <span class="verse"><a name="14">14</a>(5-13) і гине багатство таке в нещасливім випадку, а родиться син і немає нічого у нього в руці:</span> <span class="verse"><a name="15">15</a>(5-14) як він вийшов нагий із утроби матері своєї, так відходить ізнов, як прийшов, і нічого не винесе він з свого труду, що можна б узяти своєю рукою!...</span> <span class="verse"><a name="16">16</a>(5-15) І це теж зло болюче: так само, як він був прийшов, так відійде, і яка йому користь, що трудився на вітер?</span> <span class="verse"><a name="17">17</a>(5-16) А до того всі дні свої їв у темноті, і багато мав смутку, й хвороби та люті...</span> <span class="verse"><a name="18">18</a>(5-17) Оце, що я бачив, як добре та гарне: щоб їла людина й пила, і щоб бачила добре в усьому своєму труді, що під сонцем ним трудиться в час нечисленних тих днів свого віку, які Бог їй дав, бо це доля її!</span> <span class="verse"><a name="19">19</a>(5-18) Також кожна людина, що Бог дав їй багатство й маєтки, і владу їй дав споживати із того, та брати свою частку та тішитися своїм трудом, то це Божий дарунок!</span> <span class="verse"><a name="20">20</a>(5-19) Бо вона днів свого життя небагато на пам'яті матиме, то Бог в її серце шле радість!</span> </p></div</div></div></body></html>