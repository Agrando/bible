<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eccl/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eccl">Ecclesiastes</a> &gt <strong>Chapter 8</strong></div><p><span class="verse"><a name="1">1</a>Хто, як той мудрий, і значення речі хто знає? Розсвітлює мудрість людини обличчя її, і суворість лиця її змінюється.</span> <span class="verse"><a name="2">2</a>Я раджу: Наказа царського виконуй, і то ради присяги перед Богом.</span> <span class="verse"><a name="3">3</a>Не квапся від нього відходити, не стій при злій справі, бо все, що захоче, він зробить,</span> <span class="verse"><a name="4">4</a>бо слово цареве то влада, і хто йому скаже: Що робиш?</span> <span class="verse"><a name="5">5</a>Хто виконує заповідь, той не пізнає нічого лихого, серце ж мудрого знає час і право.</span> <span class="verse"><a name="6">6</a>Бо для кожної речі час і право своє, бо лихо людини численне на ній,</span> <span class="verse"><a name="7">7</a>бо не знає, що буде, і як саме буде, хто їй розповість?</span> <span class="verse"><a name="8">8</a>Немає людини, яка панувала б над вітром, щоб стримати вітер, і влади нема над днем смерти, і на війні нема звільнення, і пана свого не врятує безбожність.</span> <span class="verse"><a name="9">9</a>Усе це я бачив, і серце своє прикладав я до кожного чину, що відбувався під сонцем. І був час, коли запанувала людина над людиною на лихо для неї.</span> <span class="verse"><a name="10">10</a>І я бачив безбожних похованих, і до їхнього гробу приходили, а ті, що чинили добро, повикидані з місця святого, і в місті забуті... Марнота й оце!</span> <span class="verse"><a name="11">11</a>Що скоро не чиниться присуд за вчинок лихий, тому серце людських синів повне ними, щоб чинити лихе.</span> <span class="verse"><a name="12">12</a>Хоч сто раз чинить грішний лихе, а Бог суд відкладає йому, однако я знаю, що тим буде добре, хто Бога боїться, хто перед обличчям Його має страх!</span> <span class="verse"><a name="13">13</a>А безбожному добре не буде, і мов тінь, довгих днів він не матиме, бо він перед Божим лицем страху не має!</span> <span class="verse"><a name="14">14</a>Є марнота, яка на землі діється, що є справедливі, що лихо спадає на них, мов за вчинок безбожних, а є безбожні, що добро спадає на них, мов за чин справедливих! Я сказав, що марнота й оце!...</span> <span class="verse"><a name="15">15</a>І радість я похваляв: що немає людині під сонцем добра, хіба тільки щоб їсти, та пити та тішитися, і оце супроводить її в її праці за часу життя її, що під сонцем Бог дав був їй.</span> <span class="verse"><a name="16">16</a>Коли я поклав своє серце, щоб мудрість пізнати, і побачити чин, що діється він на землі, бо ні вдень ні вночі сну не бачить людина своїми очима,</span> <span class="verse"><a name="17">17</a>і коли я побачив усякий чин Бога, тоді я пізнав, що не може людина збагнути чину, під сонцем учиненого! Тому скільки людина не трудиться, щоб дошукатись цього, то не знайде, і коли й мудрий скаже, що знає, не зможе знайти!...</span> </p></div</div></div></body></html>