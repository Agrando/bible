<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eccl/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eccl">Ecclesiastes</a> &gt <strong>Chapter 9</strong></div><p><span class="verse"><a name="1">1</a>Ото ж бо все це я до серця свого взяв, і бачило серце моє все оце, що праведні й мудрі та їхні учинки у Божій руці, так само любов чи ненависть: Людина не знає нічого, що є перед нею!</span> <span class="verse"><a name="2">2</a>Однакове всім випадає: праведному і безбожному, доброму й чистому та нечистому, і тому, хто жертву приносить, і тому, хто жертви не приносить, як доброму, так і грішникові, тому, хто клянеться, як і тому, хто клятви боїться!...</span> <span class="verse"><a name="3">3</a>Оце зле у всім, що під сонцем тим діється, що однакове всім випадає, і серце людських синів повне зла, і за життя їхнього безумство в їхньому серці, а по тому до мертвих відходять...</span> <span class="verse"><a name="4">4</a>Хто знаходиться поміж живих, той має надію, бо краще собаці живому, ніж левові мертвому!</span> <span class="verse"><a name="5">5</a>Бо знають живі, що помруть, а померлі нічого не знають, і заплати немає вже їм, бо забута і пам'ять про них,</span> <span class="verse"><a name="6">6</a>і їхнє кохання, і їхня ненависть, та заздрощі їхні загинули вже, і нема вже їм частки навіки ні в чому, що під сонцем тим діється!...</span> <span class="verse"><a name="7">7</a>Тож іди, їж із радістю хліб свій, та з серцем веселим вино своє пий, коли Бог уподобав Собі твої вчинки!</span> <span class="verse"><a name="8">8</a>Нехай кожного часу одежа твоя буде біла, і нехай на твоїй голові не бракує оливи!</span> <span class="verse"><a name="9">9</a>Заживай життя з жінкою, яку ти кохаєш, по всі дні марноти твоєї, що Бог дав для тебе під сонцем на всі дні марноти твоєї, бо оце твоя доля в житті та в твоєму труді, що під сонцем ним трудишся ти!</span> <span class="verse"><a name="10">10</a>Все, що всилі чинити рука твоя, теє роби, бо немає в шеолі, куди ти йдеш, ні роботи, ні роздуму, ані знання, ані мудрости!</span> <span class="verse"><a name="11">11</a>Знову я бачив під сонцем, що біг не у скорих, і бій не в хоробрих, а хліб не в премудрих, і не в розумних багатство, ні ласка у знавців, а від часу й нагоди залежні вони!</span> <span class="verse"><a name="12">12</a>Бо часу свого людина не знає, мов риби, половлені в пагубну сітку, і мов птахи, захоплені в сільце, так хапаються людські сини за час лиха, коли воно нагло спадає на них!...</span> <span class="verse"><a name="13">13</a>Також оцю мудрість я бачив під сонцем, і велика для мене здавалась вона:</span> <span class="verse"><a name="14">14</a>Було мале місто, і було в ньому мало людей. І раз прийшов цар великий до нього, й його оточив, і побудував проти нього велику облогу.</span> <span class="verse"><a name="15">15</a>Але в ньому знайшлася людина убога, та мудра, і вона врятувала те місто своєю премудрістю, та пізніше ніхто не згадав про цю вбогу людину!</span> <span class="verse"><a name="16">16</a>І я говорив: Краща мудрість за силу; однако погорджується мудрість бідного, і не слухаються його слів!</span> <span class="verse"><a name="17">17</a>Слова мудрих, почуті в спокої, кращі від крику володаря поміж безглуздими.</span> <span class="verse"><a name="18">18</a>Мудрість краща від зброї військової, але один грішник погубить багато добра...</span> </p></div</div></div></body></html>