<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 140</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/140"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 140</strong></div><p><span class="verse"><a name="1">1</a>Для дириґетна хору. Псалом Давидів. (140-2) Визволь мене від людини лихої, о Господи, бережи мене від насильника,</span> <span class="verse"><a name="2">2</a>(140-3) що в серці своїм замишляють злі речі, що війни щодня викликають!</span> <span class="verse"><a name="3">3</a>(140-4) Вони гострять свого язика, як той вуж, отрута гадюча під їхніми устами! Села.</span> <span class="verse"><a name="4">4</a>(140-5) Пильнуй мене, Господи, від рук нечестивого, бережи мене від насильника, що задумали стопи мої захитати...</span> <span class="verse"><a name="5">5</a>(140-6) Чванливі сховали на мене тенета та шнури, розтягли свою сітку при стежці, сільця розмістили на мене! Села.</span> <span class="verse"><a name="6">6</a>(140-7) Я сказав Господеві: Ти Бог мій, почуй же, о Господи, голос благання мого!</span> <span class="verse"><a name="7">7</a>(140-8) Господи, Владико мій, сило мого спасіння, що в день бою покрив мою голову,</span> <span class="verse"><a name="8">8</a>(140-9) не виконай, Господи, бажань безбожного, не здійсни його задуму! Села.</span> <span class="verse"><a name="9">9</a>(140-10) Бодай голови не піднесли всі ті, хто мене оточив, бодай зло їхніх уст їх покрило!</span> <span class="verse"><a name="10">10</a>(140-11) Хай присок на них упаде, нехай кине Він їх до огню, до провалля, щоб не встали вони!...</span> <span class="verse"><a name="11">11</a>(140-12) Злоязична людина щоб міцною вона не була на землі, людина насильства бодай лихо спіймало її, щоб попхнути на погибіль!</span> <span class="verse"><a name="12">12</a>(140-13) Я знаю, що зробить Господь правосуддя убогому, присуд правдивий для бідних,</span> <span class="verse"><a name="13">13</a>(140-14) тільки праведні дякувати будуть іменню Твоєму, невинні сидітимуть перед обличчям Твоїм!</span> </p></div</div></div></body></html>