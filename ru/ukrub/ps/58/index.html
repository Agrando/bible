<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 58</strong></div><p><span class="verse"><a name="1">1</a>Для дириґетна хору. На спів: „Не вигуби". Золотий псалом Давидів. (58-2) Чи ж то справді ви, можні, говорите правду, чи людських синів слушно судите?</span> <span class="verse"><a name="2">2</a>(58-3) Отже, у серці ви чините кривди, дорогу насильства рук ваших торуєте ви на землі.</span> <span class="verse"><a name="3">3</a>(58-4) Від лоня ще матернього вже віддалені несправедливі, з утроби ще матерньої заблудилися неправдомовці,</span> <span class="verse"><a name="4">4</a>(58-5) їхня отрута така, як отрута зміїна, як отрута глухої гадюки, що ухо своє затуляє,</span> <span class="verse"><a name="5">5</a>(58-6) що не слухає голосу заклиначів, чарівника, в чарах вправного!</span> <span class="verse"><a name="6">6</a>(58-7) Поруйнуй, Боже, зуби їхні в їхніх устах, левчукам розбий, Господи, щелепи,</span> <span class="verse"><a name="7">7</a>(58-8) нехай розпливуться, немов та вода, що собі розтікається, хай пов'януть вони, як трава по дорозі,</span> <span class="verse"><a name="8">8</a>(58-9) бодай стали, немов той слимак, що в своїй слизоті розпускається, щоб сонця не бачили, як мертвий отой плід у жінки!</span> <span class="verse"><a name="9">9</a>(58-10) Поки почують тернину запалену ваші горшки, нехай буря її рознесе, чи свіжу, чи спалену!</span> <span class="verse"><a name="10">10</a>(58-11) А праведний тішитись буде, бо помсту побачить, у крові безбожного стопи свої він обмиє!</span> <span class="verse"><a name="11">11</a>(58-12) і скаже людина: Поправді є плід справедливому, справді є Бог, суддя на землі!</span> </p></div</div></div></body></html>