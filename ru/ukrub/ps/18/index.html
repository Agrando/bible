<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 18</strong></div><p><span class="verse"><a name="1">1</a>Для дириґента хору. Раба Господнього Давида, коли він промовив до Господа слова цієї пісні того дня, як Господь урятував його з руки всіх його ворогів та від руки Саула, (18-2) то він проказав: Полюблю Тебе, Господи, сило моя,</span> <span class="verse"><a name="2">2</a>(18-3) Господь моя скеля й твердиня моя, і Він мій Спаситель! Мій Бог моя скеля, сховаюсь я в ній, Він щит мій, і ріг Він спасіння мого, Він башта моя!</span> <span class="verse"><a name="3">3</a>(18-4) Я кличу: Преславний Господь, і я визволений від своїх ворогів!</span> <span class="verse"><a name="4">4</a>(18-5) Тенета смертельні мене оточили, і потоки велійяала лякають мене!</span> <span class="verse"><a name="5">5</a>(18-6) Тенета шеолу мене оточили, і пастки смертельні мене попередили.</span> <span class="verse"><a name="6">6</a>(18-7) В тісноті своїй кличу до Господа, і до Бога свого я взиваю, Він почує мій голос із храму Свого, і доходить мій зойк до лиця Його в уші Йому!</span> <span class="verse"><a name="7">7</a>(18-8) Захиталась земля й затремтіла, і затряслись і хитались підвалини гір, бо Він запалився від гніву:</span> <span class="verse"><a name="8">8</a>(18-9) із ніздер Його бухнув дим, з Його ж уст пожирущий огонь, і жар запалився від Нього!</span> <span class="verse"><a name="9">9</a>(18-10) Він небо простяг і спустився, а хмара густа під ногами Його.</span> <span class="verse"><a name="10">10</a>(18-11) Усівся Він на херувима й летів, і на вітрових крилах понісся...</span> <span class="verse"><a name="11">11</a>(18-12) Поклав темряву Він як заслону Свою, довкілля Його то темрява вод, а мешкання Його густі хмари!</span> <span class="verse"><a name="12">12</a>(18-13) Від блиску, що був перед Ним, град і жар огняний пройшли хмари Його...</span> <span class="verse"><a name="13">13</a>(18-14) і Господь загримів у небесах, і Всевишній Свій голос подав, град і жар огняний!</span> <span class="verse"><a name="14">14</a>(18-15) Він послав Свої стріли, та їх розпорошив, і стрілив Він блискавками, та їх побентежив.</span> <span class="verse"><a name="15">15</a>(18-16) Показалися річища водні, і відкрились основи вселенної, від сваріння Твого, о Господи, від подиху вітру із ніздер Твоїх...</span> <span class="verse"><a name="16">16</a>(18-17) Він простяг з висоти Свою руку, узяв Він мене, витяг мене з вод великих,</span> <span class="verse"><a name="17">17</a>(18-18) він мене врятував від мого потужного ворога, і від моїх ненависників, бо сильніші від мене вони!</span> <span class="verse"><a name="18">18</a>(18-19) Напали на мене вони в день нещастя мого, та Господь був моїм опертям,</span> <span class="verse"><a name="19">19</a>(18-20) і на місце розлоге Він вивів мене, Він мене врятував, бо вподобав мене!</span> <span class="verse"><a name="20">20</a>(18-21) Нехай Господь зробить мені за моєю справедливістю, хай заплатить мені згідно з чистістю рук моїх,</span> <span class="verse"><a name="21">21</a>(18-22) бо беріг я дороги Господні, і від Бога свого я не відступив,</span> <span class="verse"><a name="22">22</a>(18-23) бо всі Його присуди передо мною, і не відкидав я від себе Його постанов!</span> <span class="verse"><a name="23">23</a>(18-24) і був я із Ним непорочний, і стерігся своєї провини,</span> <span class="verse"><a name="24">24</a>(18-25) і Господь заплатив був мені за моєю справедливістю, згідно з чистістю рук моїх перед очима Його.</span> <span class="verse"><a name="25">25</a>(18-26) із справедливим поводишся Ти справедливо, із чесним по-чесному,</span> <span class="verse"><a name="26">26</a>(18-27) із чистим поводишся чисто, а з лукавим за лукавством його,</span> <span class="verse"><a name="27">27</a>(18-28) бо народ із біди Ти спасаєш, а очі зухвалі принижуєш,</span> <span class="verse"><a name="28">28</a>(18-29) бо Ти світиш мого світильника, Господь Бог мій, освітлює Він мою темряву!</span> <span class="verse"><a name="29">29</a>(18-30) Бо з Тобою поб'ю я ворожого відділа, і з Богом своїм проберусь через мур.</span> <span class="verse"><a name="30">30</a>(18-31) Бог непорочна дорога Його, слово Господнє очищене, щит Він для всіх, хто вдається до Нього!</span> <span class="verse"><a name="31">31</a>(18-32) Бо хто Бог, окрім Господа? і хто скеля, крім нашого Бога?</span> <span class="verse"><a name="32">32</a>(18-33) Цей Бог мене силою оперезав, і дорогу мою учинив непорочною,</span> <span class="verse"><a name="33">33</a>(18-34) Він зробив мої ноги, мов у лані, і ставить мене на висотах моїх,</span> <span class="verse"><a name="34">34</a>(18-35) мої руки навчає до бою, і на рамена мої лука мідяного напинає.</span> <span class="verse"><a name="35">35</a>(18-36) і дав Ти мені щит спасіння Свого, а правиця Твоя підпирає мене, і чинить великим мене Твоя поміч.</span> <span class="verse"><a name="36">36</a>(18-37) Ти чиниш широким мій крок підо мною, і стопи мої не спіткнуться.</span> <span class="verse"><a name="37">37</a>(18-38) Женуся я за ворогами своїми, і їх дожену, і не вернуся, аж поки не винищу їх,</span> <span class="verse"><a name="38">38</a>(18-39) я їх потрощу, й вони встати не зможуть, повпадають під ноги мої!</span> <span class="verse"><a name="39">39</a>(18-40) Ти ж для бою мене підперізуєш силою, валиш під мене моїх ворохобників.</span> <span class="verse"><a name="40">40</a>(18-41) Повернув Ти до мене плечима моїх ворогів, і понищу ненависників я своїх!</span> <span class="verse"><a name="41">41</a>(18-42) Кричали вони, та немає спасителя, взивали до Господа, і не відповів їм.</span> <span class="verse"><a name="42">42</a>(18-43) і я їх зітру, як той порох на вітрі, як болото на вулицях, їх потопчу!</span> <span class="verse"><a name="43">43</a>(18-44) Ти від бунту народу мене бережеш, Ти робиш мене головою племенам, мені будуть служити народи, яких я не знав!</span> <span class="verse"><a name="44">44</a>(18-45) На вістку про мене слухняні мені, до мене чужинці підлещуються,</span> <span class="verse"><a name="45">45</a>(18-46) в'януть чужинці і тремтять у твердинях своїх...</span> <span class="verse"><a name="46">46</a>(18-47) Живий Господь, і благословенна будь, скеле моя, і нехай Бог спасіння мойого звеличиться,</span> <span class="verse"><a name="47">47</a>(18-48) Бог, що помсти за мене дає, і що народи під мене підбив,</span> <span class="verse"><a name="48">48</a>(18-49) що рятує мене від моїх ворогів, Ти звеличив мене над повстанців на мене, спасаєш мене від насильника!</span> <span class="verse"><a name="49">49</a>(18-50) Тому то хвалю Тебе, Господи, серед народів, і Йменню Твоєму співаю!</span> <span class="verse"><a name="50">50</a>(18-51) Ти Своєму цареві спасіння побільшуєш, і милість вчиняєш Своєму помазанцеві Давиду й насінню його аж навіки.</span> </p></div</div></div></body></html>