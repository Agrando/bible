<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 44</strong></div><p><span class="verse"><a name="1">1</a>Для дириґетна хору. Синів Кореєвих. Псалом навчальний. (44-2) Боже, своїми ушима ми чули, наші батьки нам оповідали: велике Ти діло вчинив за їхніх днів, за днів стародавніх:</span> <span class="verse"><a name="2">2</a>(44-3) Ти вигнав поганів Своєю рукою, а їх осадив, понищив народи, а їх Ти поширив!</span> <span class="verse"><a name="3">3</a>(44-4) Не мечем бо своїм вони землю посіли, і їхнє рамено їм не помогло, а правиця Твоя та рамено Твоє, та Світло обличчя Твого, бо Ти їх уподобав!</span> <span class="verse"><a name="4">4</a>(44-5) Ти Сам Цар мій, о Боже, звели ж про спасіння для Якова:</span> <span class="verse"><a name="5">5</a>(44-6) Тобою поб'ємо своїх ворогів, ім'ям Твоїм будемо топтати повсталих на нас,</span> <span class="verse"><a name="6">6</a>(44-7) бо я буду надіятися не на лука свого, і мій меч не поможе мені,</span> <span class="verse"><a name="7">7</a>(44-8) але Ти нас спасеш від противників наших, і наших ненависників засоромиш!</span> <span class="verse"><a name="8">8</a>(44-9) Ми хвалимось Богом щодня, і повіки ім'я Твоє славимо, Села,</span> <span class="verse"><a name="9">9</a>(44-10) та однак Ти покинув і нас засоромив, і вже не виходиш із нашими військами:</span> <span class="verse"><a name="10">10</a>(44-11) Ти вчинив, що від ворога ми обернулись назад, а наші ненависники грабували собі наш маєток...</span> <span class="verse"><a name="11">11</a>(44-12) Ти віддав нас на поїд, немов тих овечок, і нас розпорошив посеред народів,</span> <span class="verse"><a name="12">12</a>(44-13) Ти за безцін продав Свій народ, і ціни йому не побільшив!</span> <span class="verse"><a name="13">13</a>(44-14) Ти нас нашим сусідам віддав на зневагу, на наругу та посміх для наших околиць,</span> <span class="verse"><a name="14">14</a>(44-15) Ти нас учинив за прислів'я поганам, і головою хитають народи на нас...</span> <span class="verse"><a name="15">15</a>(44-16) Передо мною щоденно безчестя моє, і сором вкриває обличчя моє,</span> <span class="verse"><a name="16">16</a>(44-17) через голос того, хто лає мене й проклинає, через ворога й месника...</span> <span class="verse"><a name="17">17</a>(44-18) Прийшло було все це на нас, та ми не забули про Тебе, й заповіту Твого не порушили,</span> <span class="verse"><a name="18">18</a>(44-19) не вступилось назад наше серце, і не відхилився наш крок від Твоєї дороги!</span> <span class="verse"><a name="19">19</a>(44-20) Хоч у місце шакалів Ти випхнув був нас, і прикрив був нас смертною тінню,</span> <span class="verse"><a name="20">20</a>(44-21) чи й тоді ми забули ім'я Бога нашого, і руки свої простягнули до Бога чужого?</span> <span class="verse"><a name="21">21</a>(44-22) Таж про те Бог довідається, бо Він знає таємності серця,</span> <span class="verse"><a name="22">22</a>(44-23) що нас побивають за Тебе щоденно, пораховано нас, як овечок жертовних...</span> <span class="verse"><a name="23">23</a>(44-24) Прокинься ж, для чого Ти, Господи, спиш? Пробудися, не кидай назавжди!</span> <span class="verse"><a name="24">24</a>(44-25) Для чого обличчя Своє Ти ховаєш, забуваєш про нашу недолю та нашу тісноту?</span> <span class="verse"><a name="25">25</a>(44-26) Бо душа наша знижилася аж до пороху, а живіт наш приліг до землі...</span> <span class="verse"><a name="26">26</a>(44-27) Устань же, о Помоче наша, і викупи нас через милість Свою!</span> </p></div</div></div></body></html>