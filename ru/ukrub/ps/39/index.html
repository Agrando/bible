<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 39</strong></div><p><span class="verse"><a name="1">1</a>Для дириґетна хору. Єдутуна. Псалом Давидів. (39-2) Я сказав: Пильнувати я буду дороги свої, щоб своїм язиком не грішити, накладу я вуздечку на уста свої, поки передо мною безбожний.</span> <span class="verse"><a name="2">2</a>(39-3) Занімів я в мовчанні, замовк про добро, а мій біль був подражнений.</span> <span class="verse"><a name="3">3</a>(39-4) Розпалилося серце моє у моєму нутрі, палає огонь від мого роздумування... Я став говорити своїм язиком:</span> <span class="verse"><a name="4">4</a>(39-5) Повідоми мене, Господи, про кінець мій та про днів моїх міру, яка то вона, нехай знаю, коли я помру!</span> <span class="verse"><a name="5">5</a>(39-6) Ось відміряв долонею Ти мої дні, а мій вік як ніщо проти Тебе, і тільки марнота сама кожна людина жива! Села.</span> <span class="verse"><a name="6">6</a>(39-7) У темноті лиш ходить людина, клопочеться тільки про марне: громадить вона, та не знає, хто звозити буде оте!</span> <span class="verse"><a name="7">7</a>(39-8) А тепер на що маю надіятись, Господи? Надія моя на Тебе вона!</span> <span class="verse"><a name="8">8</a>(39-9) Від усіх моїх прогріхів визволи мене, не чини мене посміхом для нерозумного!</span> <span class="verse"><a name="9">9</a>(39-10) Занімів я та уст своїх не відкриваю, бо Ти те вчинив,</span> <span class="verse"><a name="10">10</a>(39-11) забери Ти від мене Свій доторк, від порази Твоєї руки я кінчаюсь...</span> <span class="verse"><a name="11">11</a>(39-12) Ти караєш людину докорами за беззаконня, Ти знищив, як міль, привабність її, кожна людина направду марнота! Села.</span> <span class="verse"><a name="12">12</a>(39-13) Вислухай, Господи, молитву мою, і почуй благання моє, не будь мовчазний до моєї сльози, бо приходько я в Тебе, мандрівник, як батьки мої всі!</span> <span class="verse"><a name="13">13</a>(39-14) Відверни гнів від мене і я підкріплюся, перше ніж відійду, і не буде мене!</span> </p></div</div></div></body></html>