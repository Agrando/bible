<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 74</strong></div><p><span class="verse"><a name="1">1</a>Псалом навчальний, Асафів. Нащо, Боже, назавжди Ти нас опустив, чого розпалився Твій гнів на отару Твого пасовиська?</span> <span class="verse"><a name="2">2</a>Спогадай про громаду Свою, яку Ти віддавна набув, про племено спадку Свого, що його Ти був викупив, про ту гору Сіон, що на ній оселився,</span> <span class="verse"><a name="3">3</a>підійми ж Свої стопи до вічних руїн, бо ворог усе зруйнував у святині!...</span> <span class="verse"><a name="4">4</a>Ревіли Твої вороги у святині Твоїй, умістили знаки за ознаки свої,</span> <span class="verse"><a name="5">5</a>виглядало то так, якби хто догори підіймав був сокири в гущавині дерева...</span> <span class="verse"><a name="6">6</a>А тепер її різьби ураз розбивають вони молотком та сокирами,</span> <span class="verse"><a name="7">7</a>Святиню Твою на огонь віддали, оселю Твого Ймення аж дощенту збезчестили...</span> <span class="verse"><a name="8">8</a>Сказали вони в своїм серці: Зруйнуймо їх разом! і спалили в краю всі місця Божих зборів...</span> <span class="verse"><a name="9">9</a>Наших ознак ми не бачимо, нема вже пророка, і між нами немає такого, хто знає, аж доки це буде...</span> <span class="verse"><a name="10">10</a>Аж доки, о Боже, гнобитель знущатися буде, зневажатиме ворог навіки ім'я Твоє?</span> <span class="verse"><a name="11">11</a>Для чого притримуєш руку Свою та правицю Свою? З середини лоня Свого їх понищ!</span> <span class="verse"><a name="12">12</a>А Ти, Боже, віддавна мій Цар, Ти чиниш спасіння посеред землі!</span> <span class="verse"><a name="13">13</a>Розділив Ти був море Своєю потугою, побив голови зміям на водах,</span> <span class="verse"><a name="14">14</a>Ти левіятанові голову був поторощив, його Ти віддав був на їжу народові пустині,</span> <span class="verse"><a name="15">15</a>Ти був розділив джерело та потік, Ти висушив ріки великі!</span> <span class="verse"><a name="16">16</a>Твій день, а також Твоя ніч, приготовив Ти світло та сонце,</span> <span class="verse"><a name="17">17</a>всі границі землі Ти поставив, Ти літо та зиму створив!</span> <span class="verse"><a name="18">18</a>Пам'ятай же про це: ворог знущається з Господа, а народ нерозумний зневажує Ймення Твоє!</span> <span class="verse"><a name="19">19</a>Не віддай звірині душі Своєї горлиці, живої Твоїх бідарів не забудь же назавжди!</span> <span class="verse"><a name="20">20</a>Споглянь же на Свій заповіт, бо темноти землі повні мешкань насилля!</span> <span class="verse"><a name="21">21</a>Нехай не відходить пригноблений посоромленим, бідний та вбогий нехай прославляють імення Твоє!</span> <span class="verse"><a name="22">22</a>Встань же, о Боже, судися за справу Свою, пам'ятай про щоденну наругу Свою від безумного!</span> <span class="verse"><a name="23">23</a>Не забудь же про вереск Своїх ворогів, про галас бунтівників проти Тебе, що завжди зростає!</span> </p></div</div></div></body></html>