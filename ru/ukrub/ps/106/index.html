<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 106</strong></div><p><span class="verse"><a name="1">1</a>Алілуя! Дякуйте Господу, добрий бо Він, бо навіки Його милосердя!</span> <span class="verse"><a name="2">2</a>Хто розкаже про велич Господню, розповість усю славу Його?</span> <span class="verse"><a name="3">3</a>Блаженні, хто держиться права, хто чинить правду кожного часу!</span> <span class="verse"><a name="4">4</a>Згадай мене, Господи, в ласці Своїй до народу Свого, відвідай мене спасінням Своїм,</span> <span class="verse"><a name="5">5</a>щоб побачити добре вибранців Твоїх, щоб я тішився радощами Твого народу, і хвалився зо спадком Твоїм!</span> <span class="verse"><a name="6">6</a>Ми згрішили з батьками своїми, скривили, неправдиве чинили...</span> <span class="verse"><a name="7">7</a>Не зважали на чуда Твої батьки наші в Єгипті, многоти Твоїх ласк не пригадували й бунтувались над морем, над морем Червоним.</span> <span class="verse"><a name="8">8</a>Та Він ради Ймення Свого їх спас, щоб виявити Свою силу.</span> <span class="verse"><a name="9">9</a>Він кликнув на море Червоне і висохло, і Він їх повів через морські глибини, немов по пустині!...</span> <span class="verse"><a name="10">10</a>і Він спас їх з руки неприятеля, визволив їх з руки ворога,</span> <span class="verse"><a name="11">11</a>і закрила вода супротивників їхніх, жоден з них не зостався!</span> <span class="verse"><a name="12">12</a>Тоді то в слова Його ввірували, виспівували Йому славу.</span> <span class="verse"><a name="13">13</a>Та скоро забули вони Його чин, не чекали поради Його,</span> <span class="verse"><a name="14">14</a>і палали в пустині жаданням, і Бога в пустині ізнов випробовували,</span> <span class="verse"><a name="15">15</a>і Він їхнє жадання їм дав, але худість послав в їхню душу...</span> <span class="verse"><a name="16">16</a>Та Мойсею позаздрили в таборі, й Ааронові, святому Господньому.</span> <span class="verse"><a name="17">17</a>Розкрилась земля і Датана поглинула, Авіронові збори накрила,</span> <span class="verse"><a name="18">18</a>і огонь запалав на їхніх зборах, і полум'я те попалило безбожних...</span> <span class="verse"><a name="19">19</a>Зробили тельця на Хориві, і били поклони бовванові вилитому,</span> <span class="verse"><a name="20">20</a>і змінили вони свою славу на образ вола, що траву пожирає,</span> <span class="verse"><a name="21">21</a>забули про Бога, свого Спасителя, що велике в Єгипті вчинив,</span> <span class="verse"><a name="22">22</a>у землі Хамовій чуда, страшні речі над морем Червоним...</span> <span class="verse"><a name="23">23</a>і сказав Він понищити їх, коли б не Мойсей, вибранець Його, що став був у виломі перед обличчям Його відвернути Його гнів, щоб не шкодив!</span> <span class="verse"><a name="24">24</a>Погордили землею жаданою, не повірили слову Його,</span> <span class="verse"><a name="25">25</a>і ремствували по наметах своїх, неслухняні були до Господнього голосу.</span> <span class="verse"><a name="26">26</a>і Він підійняв Свою руку на них, щоб їх повалити в пустині,</span> <span class="verse"><a name="27">27</a>і щоб повалити їхнє потомство посеред народів, та щоб розпорошити їх по країнах!</span> <span class="verse"><a name="28">28</a>і служили Ваалові пеорському, й їли вони жертви мертвих,</span> <span class="verse"><a name="29">29</a>і ділами своїми розгнівали Бога, тому вдерлась зараза між них!</span> <span class="verse"><a name="30">30</a>і встав тоді Пінхас та й розсудив, і зараза затрималась,</span> <span class="verse"><a name="31">31</a>і йому пораховано в праведність це, з роду в рід аж навіки.</span> <span class="verse"><a name="32">32</a>і розгнівали Бога вони над водою Меріви, і через них стало зле для Мойсея,</span> <span class="verse"><a name="33">33</a>бо духа його засмутили, і він говорив нерозважно устами своїми...</span> <span class="verse"><a name="34">34</a>Вони не познищували тих народів, що Господь говорив їм про них,</span> <span class="verse"><a name="35">35</a>і помішались з поганами, та їхніх учинків навчились.</span> <span class="verse"><a name="36">36</a>і божищам їхнім служили, а ті пасткою стали для них...</span> <span class="verse"><a name="37">37</a>і приносили в жертву синів своїх, а дочок своїх демонам,</span> <span class="verse"><a name="38">38</a>і кров чисту лили, кров синів своїх і дочок своїх, що їх у жертву приносили божищам ханаанським. і через кривавий переступ земля посквернилась,</span> <span class="verse"><a name="39">39</a>і стали нечисті вони через учинки свої, і перелюб чинили ділами своїми...</span> <span class="verse"><a name="40">40</a>і проти народу Свого запалав гнів Господній, і спадок Його Йому став огидним,</span> <span class="verse"><a name="41">41</a>і віддав їх у руку народів, і їхні ненависники панували над ними,</span> <span class="verse"><a name="42">42</a>і їхні вороги їх гнобили, і вони впокорилися під їхню руку...</span> <span class="verse"><a name="43">43</a>Багато разів Він визволював їх, але вони вперті були своїм задумом, і пригноблено їх через їхню провину!</span> <span class="verse"><a name="44">44</a>Та побачив Він їхню тісноту, коли почув їхні благання,</span> <span class="verse"><a name="45">45</a>і Він пригадав їм Свого заповіта, і пожалував був за Своєю великою милістю,</span> <span class="verse"><a name="46">46</a>і збудив милосердя до них між усіма, що їх полонили!</span> <span class="verse"><a name="47">47</a>Спаси нас, о Господи, Боже наш, і нас позбирай з-між народів, щоб дякувати Йменню святому Твоєму, щоб Твоєю хвалитися славою!</span> <span class="verse"><a name="48">48</a>Благословенний Господь, Бог ізраїлів звіку й навіки! і ввесь народ нехай скаже: Амінь! Алілуя!</span> </p></div</div></div></body></html>