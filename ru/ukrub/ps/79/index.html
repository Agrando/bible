<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 79</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/79"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 79</strong></div><p><span class="verse"><a name="1">1</a>Псалом Асафів. Боже, погани ввійшли до спадку Твого, занечистили храм Твій святий, Єрусалим на руїни змінили!</span> <span class="verse"><a name="2">2</a>Рабів Твоїх трупи вони віддали на поживу для птаства небесного, тіло Твоїх богобійних звірині земній...</span> <span class="verse"><a name="3">3</a>Вони розливали їхню кров, немов воду, в околицях Єрусалиму, і не було погребальників!...</span> <span class="verse"><a name="4">4</a>Ми стали за ганьбу для наших сусідів, за наругу та посміх для наших околиць...</span> <span class="verse"><a name="5">5</a>Аж доки, о Господи, гніватись будеш назавжди, доки буде палати Твій гнів, як огонь?</span> <span class="verse"><a name="6">6</a>Вилий Свій гнів на людей, що Тебе не пізнали, і на царства, що Ймення Твого не кличуть,</span> <span class="verse"><a name="7">7</a>бо вони з'їли Якова, а мешкання його опустошили!</span> <span class="verse"><a name="8">8</a>Не пам'ятай гріхів предківських нам, нехай попередить нас скоро Твоє милосердя, бо ми зовсім ослабли!...</span> <span class="verse"><a name="9">9</a>Поможи нам, Боже нашого спасіння, ради слави Ймення Твого, і збережи нас, і прости наші гріхи ради Ймення Свого!</span> <span class="verse"><a name="10">10</a>Чого будуть казати погани: Де їхній Бог? Нехай в наших очах між народами стане відомою помста за пролиту кров Твоїх рабів,</span> <span class="verse"><a name="11">11</a>нехай перед лице Твоє дійде стогін в'язня! За великістю сили рамена Твого збережи на смерть прирокованих!</span> <span class="verse"><a name="12">12</a>А нашим сусідам верни семикратно на лоно їхнє їхню наругу, якою Тебе зневажали, о Господи!</span> <span class="verse"><a name="13">13</a>А ми, Твій народ і отара Твого пасовиська, будем дякувати Тобі вічно, будем оповідати про славу Твою з роду в рід!</span> </p></div</div></div></body></html>