<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 107</strong></div><p><span class="verse"><a name="1">1</a>Дякуйте Господу, добрий бо Він, бо навіки Його милосердя!</span> <span class="verse"><a name="2">2</a>хай так скажуть ті всі, що Господь урятував їх, що визволив їх з руки ворога,</span> <span class="verse"><a name="3">3</a>і з країв їх зібрав, від сходу й заходу, від півночі й моря!</span> <span class="verse"><a name="4">4</a>Блудили вони по пустині дорогою голою, осілого міста не знаходили,</span> <span class="verse"><a name="5">5</a>голодні та спрагнені, і в них їхня душа омлівала...</span> <span class="verse"><a name="6">6</a>і в недолі своїй вони Господа кликали, і Він визволяв їх від утисків їхніх!</span> <span class="verse"><a name="7">7</a>і Він їх попровадив дорогою простою, щоб до міста осілого йшли.</span> <span class="verse"><a name="8">8</a>Нехай же подяку складуть Господеві за милість Його, та за чуда Його синам людським,</span> <span class="verse"><a name="9">9</a>бо наситив Він спрагнену душу, а душу голодну наповнив добром!</span> <span class="verse"><a name="10">10</a>Ті, хто перебував був у темряві та в смертній тіні, то в'язні біди та заліза,</span> <span class="verse"><a name="11">11</a>бо вони спротивлялися Божим словам, і відкинули раду Всевишнього.</span> <span class="verse"><a name="12">12</a>Та Він упокорив їхнє серце терпінням, спіткнулись вони і ніхто не поміг,</span> <span class="verse"><a name="13">13</a>і в недолі своїй вони Господа кликали, і Він визволяв їх від утисків їхніх!</span> <span class="verse"><a name="14">14</a>і Він вивів їх з темряви й мороку, їхні ж кайдани сторощив.</span> <span class="verse"><a name="15">15</a>Нехай же подяку складуть Господеві за милість Його, та за чуда Його синам людським,</span> <span class="verse"><a name="16">16</a>бо Він поламав мідні двері, і засуви залізні зрубав!</span> <span class="verse"><a name="17">17</a>Нерозумні страждали за грішну дорогу свою й за свої беззаконня.</span> <span class="verse"><a name="18">18</a>Душа їхня від усякої їжі відверталася, і дійшли вони аж до брам смерти,</span> <span class="verse"><a name="19">19</a>і в недолі своїй вони Господа кликали, і Він визволяв їх від утисків їхніх,</span> <span class="verse"><a name="20">20</a>Він послав Своє слово та їх уздоровив, і їх урятував з їхньої хвороби!</span> <span class="verse"><a name="21">21</a>Нехай же подяку складуть Господеві за милість Його та за чуда Його синам людським,</span> <span class="verse"><a name="22">22</a>і хай жертви подяки приносять, і хай розповідають зо співом про чини Його!</span> <span class="verse"><a name="23">23</a>Ті, хто по морю пливе кораблями, хто чинить зайняття своє на великій воді,</span> <span class="verse"><a name="24">24</a>вони бачили чини Господні та чуда Його в глибині!</span> <span class="verse"><a name="25">25</a>Він скаже і буря зривається, і підносяться хвилі Його,</span> <span class="verse"><a name="26">26</a>до неба вони підіймаються, до безодні спадають, у небезпеці душа їхня хвилюється!</span> <span class="verse"><a name="27">27</a>Вони крутяться й ходять вперед та назад, як п'яний, і вся їхня мудрість бентежиться!</span> <span class="verse"><a name="28">28</a>Та в недолі своїй вони Господа кликали, і Він визволяв їх від утисків їхніх!</span> <span class="verse"><a name="29">29</a>Він змінює бурю на тишу, і стихають їхні хвилі,</span> <span class="verse"><a name="30">30</a>і раділи, що втихли вони, і Він їх привів до бажаної пристані.</span> <span class="verse"><a name="31">31</a>Нехай же подяку складуть Господеві за милість, та за чуда Його синам людським!</span> <span class="verse"><a name="32">32</a>Нехай величають Його на народньому зборі, і нехай вихваляють Його на засіданні старших!</span> <span class="verse"><a name="33">33</a>Він обертає річки в пустиню, а водні джерела на суходіл,</span> <span class="verse"><a name="34">34</a>плодючу землю на солончак через злобу мешканців її.</span> <span class="verse"><a name="35">35</a>Він пустиню обертає в водне болото, а землю суху в джерело,</span> <span class="verse"><a name="36">36</a>і голодних садовить Він там, а вони ставлять місто на мешкання,</span> <span class="verse"><a name="37">37</a>і поля засівають, і виноградники садять, і отримують плід урожаю!</span> <span class="verse"><a name="38">38</a>і благословляє Він їх, і сильно розмножуються, і одержують плід урожаю!</span> <span class="verse"><a name="39">39</a>Та змаліли вони й похилилися з утиску злого та з смутку.</span> <span class="verse"><a name="40">40</a>Виливає Він ганьбу на можних, і блудять вони без дороги в пустині,</span> <span class="verse"><a name="41">41</a>а вбогого Він підіймає з убозтва, і розмножує роди, немов ту отару.</span> <span class="verse"><a name="42">42</a>Це бачать правдиві й радіють, і закриває уста свої всяке безправ'я.</span> <span class="verse"><a name="43">43</a>Хто мудрий, той все це завважить, і познають вони милосердя Господнє!</span> </p></div</div></div></body></html>