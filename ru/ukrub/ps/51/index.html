<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 51</strong></div><p><span class="verse"><a name="1">1</a>Для дириґетна хору. Псалом Давидів. (51-3) Помилуй мене, Боже, з великої милости Твоєї, і з великого милосердя Свого загладь беззаконня мої!</span> <span class="verse"><a name="2">2</a>(51-4) Обмий мене зовсім з мого беззаконня, й очисти мене від мого гріха,</span> <span class="verse"><a name="3">3</a>(51-5) бо свої беззаконня я знаю, а мій гріх передо мною постійно.</span> <span class="verse"><a name="4">4</a>(51-6) Тобі, одному Тобі я згрішив, і перед очима Твоїми лукаве вчинив, тому справедливий Ти будеш у мові Своїй, бездоганний у суді Своїм.</span> <span class="verse"><a name="5">5</a>(51-7) Отож я в беззаконні народжений, і в гріху зачала мене мати моя.</span> <span class="verse"><a name="6">6</a>(51-8) Ото, полюбив єси правду в глибинах, і в таємних речах виявляєш премудрість мені.</span> <span class="verse"><a name="7">7</a>(51-9) Очисти ісопом мене, і буду я чистий, обмий Ти мене і я стану біліший від снігу.</span> <span class="verse"><a name="8">8</a>(51-10) Дай почути мені втіху й радість, і радітимуть кості, що Ти покрушив.</span> <span class="verse"><a name="9">9</a>(51-11) Обличчя Своє заховай від гріхів моїх, і всі беззаконня мої позагладжуй.</span> <span class="verse"><a name="10">10</a>(51-12) Серце чисте створи мені, Боже, і тривалого духа в моєму нутрі віднови.</span> <span class="verse"><a name="11">11</a>(51-13) Не відкинь мене від Свого лиця, й не бери Свого Духа Святого від мене.</span> <span class="verse"><a name="12">12</a>(51-14) Верни мені радість спасіння Твого, і з лагідним духом підтримай мене.</span> <span class="verse"><a name="13">13</a>(51-15) Я буду навчати беззаконців доріг Твоїх, і навернуться грішні до Тебе.</span> <span class="verse"><a name="14">14</a>(51-16) Визволь мене від переступу кровного, Боже, Боже спасіння мого, мій язик нехай славить Твою справедливість!</span> <span class="verse"><a name="15">15</a>(51-17) Господи, відкрий мої уста, і язик мій звістить Тобі хвалу,</span> <span class="verse"><a name="16">16</a>(51-18) бо Ти жертви не прагнеш, а дам цілопалення, то не любе воно Тобі буде.</span> <span class="verse"><a name="17">17</a>(51-19) Жертва Богові зламаний дух; серцем зламаним та упокореним Ти не погордуєш, Боже!</span> <span class="verse"><a name="18">18</a>(51-20) Ущаслив Своїм благоволінням Сіон, збудуй мури для Єрусалиму,</span> <span class="verse"><a name="19">19</a>(51-21) тоді Ти полюбиш Собі жертви правди, цілопалення та приношення, тоді покладуть на Твій вівтар тельців!</span> </p></div</div></div></body></html>