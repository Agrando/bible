<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 68</strong></div><p><span class="verse"><a name="1">1</a>Для дириґетна хору. Псалом Давидів. Пісня. (68-2) Нехай воскресне Бог, і розпорошаться вороги Його, і нехай від лиця Його повтікають Його ненависники!</span> <span class="verse"><a name="2">2</a>(68-3) Як дим розвівається, так їх розвій, як топиться віск від огню, отак несправедливі загинуть перед Божим лицем!</span> <span class="verse"><a name="3">3</a>(68-4) А праведні будуть радіти, і будуть тішитися перед Богом, і веселитися в радості будуть!</span> <span class="verse"><a name="4">4</a>(68-5) Співайте Богові, виспівуйте Йменню Його, рівняйте дорогу Тому, Хто їде на хмарах, Господь Йому Ймення, та перед Ним веселіться!</span> <span class="verse"><a name="5">5</a>(68-6) Сиротам батько й вдовицям суддя, то Бог у святому мешканні Своїм!</span> <span class="verse"><a name="6">6</a>(68-7) Бог самітних уводить до дому, витягує в'язнів з кайданів, тільки відступники мешкати будуть у спаленій сонцем землі!</span> <span class="verse"><a name="7">7</a>(68-8) Боже, коли перед народом Своїм Ти виходив, коли йшов Ти пустинею, Села,</span> <span class="verse"><a name="8">8</a>(68-9) то тряслася земля, також капало небо було перед Богом, Сінай затремтів перед Богом, Богом ізраїля!</span> <span class="verse"><a name="9">9</a>(68-10) Дощ добродійний спускаєш Ти краплями, Боже, на спадок Свій перемучений міцно поставив його.</span> <span class="verse"><a name="10">10</a>(68-11) У ньому сиділо Твоє многолюддя, у Своїй доброті все готуєш Ти бідному, Боже!</span> <span class="verse"><a name="11">11</a>(68-12) Господь дає слово; провісниць велика многота:</span> <span class="verse"><a name="12">12</a>(68-13) Царі військ утікають, утікають, пані ж дому розділює здобич.</span> <span class="verse"><a name="13">13</a>(68-14) Коли ви спочиваєте між обійстями то крила голубки покриті сріблом, а пера її зеленкавістю золота.</span> <span class="verse"><a name="14">14</a>(68-15) Коли Всемогутній царів розпорошував в Краї, то сніг Ти спускав на Цалмоні.</span> <span class="verse"><a name="15">15</a>(68-16) Гора Божа Башанська гора, гора верхогір'я гора та Башанська.</span> <span class="verse"><a name="16">16</a>(68-17) Верхогір'я, чого заздрісно дивитеся на ту гору, що Бог зажадав на мешкання Своє, і Господь буде мешкати там завжди?</span> <span class="verse"><a name="17">17</a>(68-18) Колесниць Божих дві десятьтисячки, тисячі багатократні, Господь із Сінаю прибув до святині.</span> <span class="verse"><a name="18">18</a>(68-19) Ти піднявся був на висоту, полонених набрав, узяв дари ради людини, і відступники мешкати будуть у Господа Бога також.</span> <span class="verse"><a name="19">19</a>(68-20) Благословенний Господь, тягарі Він щоденно нам носить, Бог наше спасіння! Села.</span> <span class="verse"><a name="20">20</a>(68-21) Бог для нас Бог спасіння, і в Господа Владики виходи смерти!</span> <span class="verse"><a name="21">21</a>(68-22) Але розторощить Бог голову Своїх ворогів, маківку, вкриту волоссям, того, хто в гріхах своїх ходить!</span> <span class="verse"><a name="22">22</a>(68-23) Промовив Господь: Я спроваджу з Башану тебе, з глибин моря спроваджу,</span> <span class="verse"><a name="23">23</a>(68-24) щоб ти ногу свою мив у крові, щоб язик твоїх псів мав частину свою в ворогів!</span> <span class="verse"><a name="24">24</a>(68-25) Походи Твої, Боже, бачено, походи Бога мого у святині мого Царя:</span> <span class="verse"><a name="25">25</a>(68-26) Попереду йшли співаки, потому грачі, посеред дівчат, що бряжчали на бубнах:</span> <span class="verse"><a name="26">26</a>(68-27) Благословляйте на зборах Бога, Господа, ви, хто від джерел ізраїля!</span> <span class="verse"><a name="27">27</a>(68-28) Там Веніямин молодий, їхній володар, князі Юди, їхні полки, князі Завулона, князі Нефталима.</span> <span class="verse"><a name="28">28</a>(68-29) Твій Бог наказав тобі силу, будь силою, Боже, того, кого нам учинив!</span> <span class="verse"><a name="29">29</a>(68-30) із храму Твого на Єрусалимі царі привезуть Тобі дара.</span> <span class="verse"><a name="30">30</a>(68-31) Погрози звірині в очереті, череді волів разом з телятами людськими, понищ тих, хто кавалками срібла милується, розпорош ті народи, що воєн бажають!</span> <span class="verse"><a name="31">31</a>(68-32) Прийдуть з Єгипту посли, і руки свої Куш простягне до Бога.</span> <span class="verse"><a name="32">32</a>(68-33) Царства землі, співайте Богові, виспівуйте Господа, Села,</span> <span class="verse"><a name="33">33</a>(68-34) що їздить в відвічному небі небес. Ось Він загримить Своїм голосом, голосом сильним.</span> <span class="verse"><a name="34">34</a>(68-35) Визнайте Богові силу, величність Його над ізраїлем, а в хмарах потуга Його!</span> <span class="verse"><a name="35">35</a>(68-36) Бог грізний у святинях Своїх, Бог ізраїлів Він, що народові дає силу й міць, Бог благословенний!</span> </p></div</div></div></body></html>