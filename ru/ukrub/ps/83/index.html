<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 83</strong></div><p><span class="verse"><a name="1">1</a>Пісня. Псалом Асафів. (83-2) Боже, не будь мовчазним, не мовчи, і не будь Ти спокійним, о Боже,</span> <span class="verse"><a name="2">2</a>(83-3) бо ось зашуміли Твої вороги, а Твої ненависники голови попідіймали!</span> <span class="verse"><a name="3">3</a>(83-4) Вони проти народу Твого хитрий задум видумують, і нараджуються проти тих, кого Ти бережеш!</span> <span class="verse"><a name="4">4</a>(83-5) Вони кажуть: Ходіть но, та знищимо їх з-між народів, і згадуватись більш не буде імення ізраїля!</span> <span class="verse"><a name="5">5</a>(83-6) Бо вони однодушно нарадилися, проти Тебе умови складають,</span> <span class="verse"><a name="6">6</a>(83-7) намети Едома й ізмаїльтян, Моав та агаряни,</span> <span class="verse"><a name="7">7</a>(83-8) Ґевал і Аммон, і Амалик, Филистея з мешканцями Тиру.</span> <span class="verse"><a name="8">8</a>(83-9) і Ашшур поєднався був з ними, вони синам Лотовим стали раменом. Села.</span> <span class="verse"><a name="9">9</a>(83-10) Зроби їм, як Мідіянові, як Сісері, як Явінові в долині Кішон,</span> <span class="verse"><a name="10">10</a>(83-11) при Ен-Дорі вони були знищені, стали погноєм землі!</span> <span class="verse"><a name="11">11</a>(83-12) Поклади їх та їхніх вельмож, як Орева, й як Зеева, й як Зеваха, й як Цалмунну, усіх їхніх князів,</span> <span class="verse"><a name="12">12</a>(83-13) що казали були: Візьмімо на спадок для себе помешкання Боже!</span> <span class="verse"><a name="13">13</a>(83-14) Боже мій, бодай стали вони, немов порох у вихрі, як солома на вітрі!</span> <span class="verse"><a name="14">14</a>(83-15) Як огонь палить ліс, й як запалює полум'я гори,</span> <span class="verse"><a name="15">15</a>(83-16) так Ти їх пожени Своїм вихром, і настраш Своєю бурею!</span> <span class="verse"><a name="16">16</a>(83-17) Наповни обличчя їхнє соромом, і хай шукають вони Твоє Ймення, о Господи!</span> <span class="verse"><a name="17">17</a>(83-18) Нехай будуть вони засоромлені, й завжди хай будуть настрашені, і хай застидаються, й хай вони згинуть!</span> <span class="verse"><a name="18">18</a>(83-19) і нехай вони знають, що Ти, Твоє Ймення Господь, Сам Ти, Всевишній, на цілій землі!</span> </p></div</div></div></body></html>