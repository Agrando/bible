<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 31</strong></div><p><span class="verse"><a name="1">1</a>Для дириґетна хору. Псалом Давидів. (31-2) На Тебе надіюсь я, Господи, хай не буду повік засоромлений, визволь мене в Своїй правді!</span> <span class="verse"><a name="2">2</a>(31-3) Нахили Своє ухо до мене, скоро мене порятуй, стань для мене могутньою скелею, домом твердині, щоб спас Ти мене!</span> <span class="verse"><a name="3">3</a>(31-4) Бо ти скеля моя та твердиня моя, і ради Ймення Свого Ти будеш провадити мене й керувати мене!</span> <span class="verse"><a name="4">4</a>(31-5) Ти витягнеш з пастки мене, що на мене таємно поставили, бо Ти сила моя!</span> <span class="verse"><a name="5">5</a>(31-6) У руку Твою доручаю я духа свого, і Ти мене визволиш, Господи, Боже правди!</span> <span class="verse"><a name="6">6</a>(31-7) Я зненавидив всіх, хто шанує бовванів марних, я ж надіюсь на Господа.</span> <span class="verse"><a name="7">7</a>(31-8) Я буду радіти та тішитися в Твоїй милості, що побачив Ти горе моє, що приглянувся Ти до скорботи моєї душі,</span> <span class="verse"><a name="8">8</a>(31-9) і мене не віддав в руку ворога, на місці розлогім поставив Ти ноги мої!</span> <span class="verse"><a name="9">9</a>(31-10) Помилуй мене, Господи, бо тісно мені, від горя вже виснажилось моє око, душа моя й нутро моє,</span> <span class="verse"><a name="10">10</a>(31-11) бо скінчилось життя моє в смутку, а роки мої у квилінні, моя сила спіткнулася через мій гріх, і виснажились мої кості!</span> <span class="verse"><a name="11">11</a>(31-12) Я в усіх ворогів своїх став посміховищем, надто сусідам своїм, і страхіттям знайомим моїм, хто бачить надворі мене утікають від мене!</span> <span class="verse"><a name="12">12</a>(31-13) Я забутий у серці, немов той небіжчик, став я немов та розбита посудина...</span> <span class="verse"><a name="13">13</a>(31-14) Бо чую багато шептання, страхання навколо, як змовляються разом на мене, вони замишляють забрати мою душу,</span> <span class="verse"><a name="14">14</a>(31-15) а я покладаю надію на Тебе, о Господи, я кажу: Ти мій Бог!</span> <span class="verse"><a name="15">15</a>(31-16) В Твою руку кладу свою долю, Ти ж визволь мене від руки ворогів моїх і моїх переслідників!</span> <span class="verse"><a name="16">16</a>(31-17) Хай засяє обличчя Твоє на Твого раба, та спаси мене в ласці Своїй,</span> <span class="verse"><a name="17">17</a>(31-18) Господи, щоб не бути мені посоромленим, що кличу до Тебе! Нехай посоромлені будуть безбожні, хай замовкнуть та йдуть до шеолу,</span> <span class="verse"><a name="18">18</a>(31-19) нехай заніміють облудні уста, що гидоту говорять на праведного із пихою й погордою!</span> <span class="verse"><a name="19">19</a>(31-20) Яка величезна Твоя доброта, яку заховав Ти для тих, хто боїться Тебе, яку приготовив для тих, хто на Тебе надіється перед людськими синами!</span> <span class="verse"><a name="20">20</a>(31-21) Ти їх у заслоні обличчя Свого заховаєш від людських тенет, Ти їх від лихих язиків у наметі сховаєш!</span> <span class="verse"><a name="21">21</a>(31-22) Благословенний Господь, що вчинив мені милість чудовну Свою в оборонному місті!</span> <span class="verse"><a name="22">22</a>(31-23) А я говорив у своїм побентеженні: Я відрізаний з-перед очей Твоїх! Та дійсно Ти вислухав голос благання мого, коли я до Тебе взивав...</span> <span class="verse"><a name="23">23</a>(31-24) Любіть Господа, усі святії Його, стереже Господь вірних, а гордому з лишком відплачує.</span> <span class="verse"><a name="24">24</a>(31-25) Будьте сильні, і хай буде міцне ваше серце, усі, хто надію покладає на Господа!</span> </p></div</div></div></body></html>