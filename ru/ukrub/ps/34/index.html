<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 34</strong></div><p><span class="verse"><a name="1">1</a>Давидів, коли він удавав був причинного перед Авімелехом, що вигнав його, і той пішов. (34-2) Я благословлятиму Господа кожного часу, хвала Йому завсіди в устах моїх!</span> <span class="verse"><a name="2">2</a>(34-3) Душа моя буде хвалитися Господом, хай це почують слухняні, і нехай звеселяться!</span> <span class="verse"><a name="3">3</a>(34-4) Зо мною звеличуйте Господа, і підносьте ім'я Його разом!</span> <span class="verse"><a name="4">4</a>(34-5) Шукав я був Господа, і Він озвався до мене, і від усіх небезпек мене визволив.</span> <span class="verse"><a name="5">5</a>(34-6) Приглядайтесь до Нього й засяєте, і не посоромляться ваші обличчя!</span> <span class="verse"><a name="6">6</a>(34-7) Цей убогий взивав, і Господь його вислухав, і від усіх його бід його визволив.</span> <span class="verse"><a name="7">7</a>(34-8) Ангол Господній табором стає кругом тих, хто боїться його, і визволює їх.</span> <span class="verse"><a name="8">8</a>(34-9) Скуштуйте й побачте, який добрий Господь, блаженна людина, що надію на Нього кладе!</span> <span class="verse"><a name="9">9</a>(34-10) Бійтеся Господа, всі святії Його, бо ті, що бояться Його, недостатку не мають!</span> <span class="verse"><a name="10">10</a>(34-11) Левчуки бідні й голодні, а ті, хто пошукує Господа, недостатку не чують в усьому добрі.</span> <span class="verse"><a name="11">11</a>(34-12) Ходіть, діти, послухайте мене, страху Господнього я вас навчу!</span> <span class="verse"><a name="12">12</a>(34-13) Хто та людина, що хоче життя, що любить дні довгі, щоб бачити добро?</span> <span class="verse"><a name="13">13</a>(34-14) Свого язика бережи від лихого, а уста свої від говорення підступу.</span> <span class="verse"><a name="14">14</a>(34-15) Відступися від злого і добре чини, миру шукай і женися за ним!</span> <span class="verse"><a name="15">15</a>(34-16) Очі Господні на праведних, уші ж Його на їхній зойк,</span> <span class="verse"><a name="16">16</a>(34-17) Господнє лице на злочинців, щоб винищити їхню пам'ять з землі.</span> <span class="verse"><a name="17">17</a>(34-18) Коли праведні кличуть, то їх чує Господь, і з усіх утисків їхніх визволює їх.</span> <span class="verse"><a name="18">18</a>(34-19) Господь зламаносердим близький, і впокорених духом спасає.</span> <span class="verse"><a name="19">19</a>(34-20) Багато лихого для праведного, та його визволяє Господь з них усіх:</span> <span class="verse"><a name="20">20</a>(34-21) Він пильнує всі кості його, із них жодна не зламається!</span> <span class="verse"><a name="21">21</a>(34-22) Зло безбожному смерть заподіє, і винними будуть усі, хто ненавидить праведного.</span> <span class="verse"><a name="22">22</a>(34-23) Господь визволить душу рабів Своїх, і винні не будуть усі, хто вдається до Нього!</span> </p></div</div></div></body></html>