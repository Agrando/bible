<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 90</strong></div><p><span class="verse"><a name="1">1</a>Молитва Мойсея, чоловіка Божого. Господи, пристановищем нашим Ти був з роду в рід!</span> <span class="verse"><a name="2">2</a>Перше ніж гори народжені, і поки Ти витворив землю та світ, то від віку й до віку Ти Бог!</span> <span class="verse"><a name="3">3</a>Ти людину вертаєш до пороху, і кажеш: Вернітеся, людські сини!</span> <span class="verse"><a name="4">4</a>Бо в очах Твоїх тисяча літ, немов день той вчорашній, який проминув, й як сторожа нічна...</span> <span class="verse"><a name="5">5</a>Пустив Ти на них течію, вони стали, як сон, вони, як трава, що минає:</span> <span class="verse"><a name="6">6</a>уранці вона розцвітає й росте, а на вечір зів'яне та сохне!</span> <span class="verse"><a name="7">7</a>Бо від гніву Твого ми гинемо, і пересердям Твоїм перестрашені,</span> <span class="verse"><a name="8">8</a>Ти наші провини поклав перед Себе, гріхи ж нашої молодости на світло Свого лиця!</span> <span class="verse"><a name="9">9</a>Бо всі наші дні промайнули у гніві Твоїм, скінчили літа ми свої, як зідхання...</span> <span class="verse"><a name="10">10</a>Дні літ наших у них сімдесят літ, а при силах вісімдесят літ, і гордощі їхні страждання й марнота, бо все швидко минає, і ми відлітаємо...</span> <span class="verse"><a name="11">11</a>Хто відає силу гніву Твого? А Твоє пересердя як страх перед Тобою!</span> <span class="verse"><a name="12">12</a>Навчи нас лічити отак наші дні, щоб ми набули серце мудре!</span> <span class="verse"><a name="13">13</a>Привернися ж, о Господи, доки терпітимемо? і пожалій Своїх рабів!</span> <span class="verse"><a name="14">14</a>Насити нас уранці Своїм милосердям, і ми будемо співати й радіти по всі наші дні!</span> <span class="verse"><a name="15">15</a>Порадуй же нас за ті дні, коли Ти впокоряв нас, за ті роки, що в них ми зазнали лихого!</span> <span class="verse"><a name="16">16</a>Нехай виявиться Твоє діло рабам Твоїм, а величність Твоя їхнім синам,</span> <span class="verse"><a name="17">17</a>і хай буде над нами благовоління Господа, Бога нашого, і діло рук наших утверди нам, і діло рук наших утверди його!</span> </p></div</div></div></body></html>