<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 77</strong></div><p><span class="verse"><a name="1">1</a>Для дириґетна хору. Псалом Асафів. (77-2) Мій голос до Бога, й я кликати буду, мій голос до Бога, й почує мене!</span> <span class="verse"><a name="2">2</a>(77-3) В день недолі моєї шукаю я Господа, до Нього рука моя витягнена вночі й не зомліє, не хоче душа моя бути потішена:</span> <span class="verse"><a name="3">3</a>(77-4) згадаю про Бога й зідхаю, розважаю й мій дух омліває! Села.</span> <span class="verse"><a name="4">4</a>(77-5) Ти держиш повіки очей моїх, я побитий і не говорю...</span> <span class="verse"><a name="5">5</a>(77-6) Пригадую я про дні давні, про роки відвічні,</span> <span class="verse"><a name="6">6</a>(77-7) свою пісню вночі я пригадую, говорю з своїм серцем, а мій дух розважає:</span> <span class="verse"><a name="7">7</a>(77-8) Чи навіки покине Господь, і вже більш не вподобає?</span> <span class="verse"><a name="8">8</a>(77-9) Чи навіки спинилася милість Його? Чи скінчилося слово Його в рід і рід?</span> <span class="verse"><a name="9">9</a>(77-10) Чи Бог милувати позабув? Чи гнівом замкнув Він Своє милосердя? Села.</span> <span class="verse"><a name="10">10</a>(77-11) і промовив був я: То страждання моє переміна правиці Всевишнього.</span> <span class="verse"><a name="11">11</a>(77-12) Пригадаю я вчинки Господні, як чудо Твоє я згадаю віддавна,</span> <span class="verse"><a name="12">12</a>(77-13) і буду я думати про кожен Твій чин, і про вчинки Твої оповім!</span> <span class="verse"><a name="13">13</a>(77-14) Боже, святая дорога Твоя, котрий бог великий, як Бог наш?</span> <span class="verse"><a name="14">14</a>(77-15) Ти Той Бог, що чуда вчиняє, Ти виявив силу Свою між народами,</span> <span class="verse"><a name="15">15</a>(77-16) Ти визволив люд Свій раменом, синів Якова й Йосипа! Села.</span> <span class="verse"><a name="16">16</a>(77-17) Тебе бачили води, о Боже, Тебе бачили води й тремтіли, затряслися й безодні.</span> <span class="verse"><a name="17">17</a>(77-18) Лилася струмком вода з хмар, тучі видали грім, також там і сям Твої стріли літали.</span> <span class="verse"><a name="18">18</a>(77-19) Гуркіт грому Твого на небесному колі, й блискавки освітили вселенну, тремтіла й тряслася земля!</span> <span class="verse"><a name="19">19</a>(77-20) Через море дорога Твоя, а стежка Твоя через води великі, і не видно було Твоїх стіп.</span> <span class="verse"><a name="20">20</a>(77-21) Ти провадив народ Свій, немов ту отару, рукою Мойсея та Аарона.</span> </p></div</div></div></body></html>