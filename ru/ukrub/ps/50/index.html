<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 50</strong></div><p><span class="verse"><a name="1">1</a>Псалом Асафів. Прорік Бог над Богами Господь, і землю покликав від схід сонця і аж до заходу його.</span> <span class="verse"><a name="2">2</a>із Сіону, корони краси, Бог явився в промінні!</span> <span class="verse"><a name="3">3</a>Приходить наш Бог, і не буде мовчати: палючий огонь перед Ним, а круг Нього все буриться сильно!</span> <span class="verse"><a name="4">4</a>Він покличе згори небеса, і землю народ Свій судити:</span> <span class="verse"><a name="5">5</a>Позбирайте для Мене побожних Моїх, що над жертвою склали заповіта зо Мною.</span> <span class="verse"><a name="6">6</a>і небеса звістять правду Його, що Бог Він суддя. Села.</span> <span class="verse"><a name="7">7</a>Слухай же ти, Мій народе, бо буду ось Я говорити, ізраїлеві, і буду свідчить на тебе: Бог, Бог твій Я!</span> <span class="verse"><a name="8">8</a>Я буду картати тебе не за жертви твої, бо все передо Мною твої цілопалення,</span> <span class="verse"><a name="9">9</a>не візьму Я бичка з твого дому, ні козлів із кошар твоїх,</span> <span class="verse"><a name="10">10</a>бо належить Мені вся лісна звірина та худоба із тисячі гір,</span> <span class="verse"><a name="11">11</a>Я знаю все птаство гірське, і звір польовий при Мені!</span> <span class="verse"><a name="12">12</a>Якби був Я голодний, тобі б не сказав, бо Моя вся вселенна й усе, що на ній!</span> <span class="verse"><a name="13">13</a>Чи Я м'ясо бичків споживаю, і чи п'ю кров козлів?</span> <span class="verse"><a name="14">14</a>Принось Богові в жертву подяку, і виконуй свої обітниці Всевишньому,</span> <span class="verse"><a name="15">15</a>і до Мене поклич в день недолі, Я тебе порятую, ти ж прославиш Мене!</span> <span class="verse"><a name="16">16</a>А до грішника Бог промовляє: Чого про устави Мої розповідаєш, і чого заповіта Мого на устах своїх носиш?</span> <span class="verse"><a name="17">17</a>Ти ж науку зненавидів, і поза себе слова Мої викинув.</span> <span class="verse"><a name="18">18</a>Як ти злодія бачив, то бігав із ним, і з перелюбниками накладав.</span> <span class="verse"><a name="19">19</a>Свої уста пускаєш на зло, і язик твій оману плете.</span> <span class="verse"><a name="20">20</a>Ти сидиш, проти брата свого наговорюєш, поголоски пускаєш про сина своєї матері...</span> <span class="verse"><a name="21">21</a>Оце ти робив, Я ж мовчав, і ти думав, що Я такий самий, як ти. Тому буду картати тебе, і виложу все перед очі твої!</span> <span class="verse"><a name="22">22</a>Зрозумійте ж це ви, що забуваєте Бога, щоб Я не схопив, бо не буде кому рятувати!</span> <span class="verse"><a name="23">23</a>Хто жертву подяки приносить, той шанує Мене; а хто на дорогу Свою уважає, Боже спасіння йому покажу!</span> </p></div</div></div></body></html>