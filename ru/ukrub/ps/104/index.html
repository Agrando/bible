<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 104</strong></div><p><span class="verse"><a name="1">1</a>Благослови, душе моя, Господа! Господи, Боже мій, Ти вельми великий, зодягнувся Ти в велич та в славу!</span> <span class="verse"><a name="2">2</a>Зодягає Він світло, як шати, небеса простягає, немов би завісу.</span> <span class="verse"><a name="3">3</a>Він ставить на водах палати Свої, хмари кладе за Свої колесниці, ходить на крилах вітрових!</span> <span class="verse"><a name="4">4</a>Він чинить вітри за Своїх посланців, палючий огонь за Своїх слуг.</span> <span class="verse"><a name="5">5</a>Землю Ти вґрунтував на основах її, щоб на вічні віки вона не захиталась,</span> <span class="verse"><a name="6">6</a>безоднею вкрив Ти її, немов шатою. Стала вода над горами,</span> <span class="verse"><a name="7">7</a>від погрози Твоєї вона втекла, від гуркоту грому Твого побігла вона,</span> <span class="verse"><a name="8">8</a>виходить на гори та сходить в долини, на місце, що Ти встановив був для неї.</span> <span class="verse"><a name="9">9</a>Ти границю поклав, щоб її вона не перейшла, щоб вона не вернулася землю покрити.</span> <span class="verse"><a name="10">10</a>Він джерела пускає в потоки, що пливуть між горами,</span> <span class="verse"><a name="11">11</a>напувають вони всю пільну звірину, ними дикі осли гасять спрагу свою.</span> <span class="verse"><a name="12">12</a>Птаство небесне над ними живе, видає воно голос з-посеред галузок.</span> <span class="verse"><a name="13">13</a>Він напоює гори з палаців Своїх, із плоду чинів Твоїх земля сититься.</span> <span class="verse"><a name="14">14</a>Траву для худоби вирощує, та зеленину для праці людині, щоб хліб добувати з землі,</span> <span class="verse"><a name="15">15</a>і вино, що серце людині воно звеселяє, щоб більш від оливи блищало обличчя, і хліб, що серце людині зміцняє.</span> <span class="verse"><a name="16">16</a>Насичуються Господні дерева, ті кедри ливанські, що Ти насадив,</span> <span class="verse"><a name="17">17</a>що там кубляться птахи, бузько, кипариси мешкання його.</span> <span class="verse"><a name="18">18</a>Гори високі для диких козиць, скелі сховище скельним звіринам.</span> <span class="verse"><a name="19">19</a>і місяця Він учинив для означення часу, сонце знає свій захід.</span> <span class="verse"><a name="20">20</a>Темноту Ти наводиш і ніч настає, в ній порушується вся звірина лісна,</span> <span class="verse"><a name="21">21</a>ричать левчуки за здобичею та шукають від Бога своєї поживи.</span> <span class="verse"><a name="22">22</a>Сонце ж засвітить вони повтікають, та й кладуться по норах своїх.</span> <span class="verse"><a name="23">23</a>Людина виходить на працю свою, й на роботу свою аж до вечора.</span> <span class="verse"><a name="24">24</a>Які то численні діла Твої, Господи, Ти мудро вчинив їх усіх, Твого творива повна земля!</span> <span class="verse"><a name="25">25</a>Ось море велике й розлогошироке, там повзюче, й числа їм немає, звірина мала та велика!</span> <span class="verse"><a name="26">26</a>Ходять там кораблі, там той левіятан, якого створив Ти, щоб бавитися йому в морі.</span> <span class="verse"><a name="27">27</a>Вони всі чекають Тебе, щоб Ти часу свого поживу їм дав.</span> <span class="verse"><a name="28">28</a>Даєш їм збирають вони, руку Свою розкриваєш добром насичаються.</span> <span class="verse"><a name="29">29</a>Ховаєш обличчя Своє то вони перелякані, забираєш їм духа вмирають вони, та й вертаються до свого пороху.</span> <span class="verse"><a name="30">30</a>Посилаєш Ти духа Свого вони творяться, і Ти відновляєш обличчя землі.</span> <span class="verse"><a name="31">31</a>Нехай буде слава Господня навіки, хай ділами Своїми радіє Господь!</span> <span class="verse"><a name="32">32</a>Він погляне на землю й вона затремтить, доторкнеться до гір і димують вони!</span> <span class="verse"><a name="33">33</a>Я буду співати Господеві в своєму житті, буду грати для Бога мого, аж поки живу!</span> <span class="verse"><a name="34">34</a>Буде приємна Йому моя мова, я Господом буду радіти!</span> <span class="verse"><a name="35">35</a>Нехай згинуть грішні з землі, а безбожні немає вже їх! Благослови, душе моя, Господа! Алілуя!</span> </p></div</div></div></body></html>