<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 145</strong></div><p><span class="verse"><a name="1">1</a>Хвала Давидова. Я буду Тебе величати, о Боже мій, Царю, і благословлятиму Ймення Твоє повік-віку!</span> <span class="verse"><a name="2">2</a>Я кожного дня Тебе благословлятиму, і хвалитиму Ймення Твоє повік-віку!</span> <span class="verse"><a name="3">3</a>Великий Господь і прославлений вельми, і недослідиме величчя Його!</span> <span class="verse"><a name="4">4</a>Рід родові буде хвалити діла Твої, і будуть могутність Твою виявляти!</span> <span class="verse"><a name="5">5</a>Про пишну славу величчя Твого, про справи чудовні Твої розповім!</span> <span class="verse"><a name="6">6</a>Будуть казати про силу грізних Твоїх чинів, а про велич Твою розповім я про неї.</span> <span class="verse"><a name="7">7</a>Пам'ять про добрість велику Твою сповіщатимуть, і будуть співати про правду Твою!</span> <span class="verse"><a name="8">8</a>Щедрий і милосердний Господь, довготерпеливий й многомилостивий,</span> <span class="verse"><a name="9">9</a>Господь добрий до всіх, а Його милосердя на всі Його творива!</span> <span class="verse"><a name="10">10</a>Тебе, Господи, славити будуть усі Твої творива, а святі Твої Тебе благословлятимуть,</span> <span class="verse"><a name="11">11</a>про славу Царства Твого звіщатимуть, про могутність Твою говоритимуть,</span> <span class="verse"><a name="12">12</a>щоб людським синам об'явити про могутність Його та про славу величчя Царства Його!</span> <span class="verse"><a name="13">13</a>Царство Твоє царство всіх віків, а влада Твоя по всі роди!</span> <span class="verse"><a name="14">14</a>Господь підпирає всіх падаючих, усіх зігнутих Він випростовує!</span> <span class="verse"><a name="15">15</a>Очі всіх уповають на Тебе, і Ти їм поживу даєш своєчасно,</span> <span class="verse"><a name="16">16</a>Ти руку Свою відкриваєш, і все, що живе, Ти зичливо годуєш!</span> <span class="verse"><a name="17">17</a>Господь справедливий на кожній дорозі Своїй, і милостивий у всіх Своїх учинках,</span> <span class="verse"><a name="18">18</a>Господь близький всім, хто взиває до Нього, хто правдою кличе Його!</span> <span class="verse"><a name="19">19</a>Волю тих, хто боїться Його, Він сповняє, і благання їх чує та їм помагає,</span> <span class="verse"><a name="20">20</a>Господь береже тих усіх, хто любить Його, а безбожних усіх Він понищить!</span> <span class="verse"><a name="21">21</a>Славу Господню уста мої будуть звіщати, і благословлятиме кожне тіло святе Його Ймення на віки віків!</span> </p></div</div></div></body></html>