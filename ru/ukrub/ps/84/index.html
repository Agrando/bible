<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 84</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/84"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 84</strong></div><p><span class="verse"><a name="1">1</a>Для дириґетна хору. На ґітійськомім знарядді. Синів Кореєвих. Псалом. (84-2) Які любі оселі Твої, Господи Саваоте!</span> <span class="verse"><a name="2">2</a>(84-3) Затужена та омліває душа моя за подвір'ями Господа, моє серце та тіло моє линуть до Бога Живого!</span> <span class="verse"><a name="3">3</a>(84-4) і пташка знаходить домівку, і кубло собі ластівка, де кладе пташенята свої, при жертівниках Твоїх, Господи Саваоте, Царю мій і Боже мій!</span> <span class="verse"><a name="4">4</a>(84-5) Блаженні, хто мешкає в домі Твоїм, вони будуть повіки хвалити Тебе! Села.</span> <span class="verse"><a name="5">5</a>(84-6) Блаженна людина, що в Тобі має силу свою, блаженні, що в їхньому серці дороги до Тебе,</span> <span class="verse"><a name="6">6</a>(84-7) ті, що через долину Плачу переходять, чинять її джерелом, і дощ ранній дає благословення!</span> <span class="verse"><a name="7">7</a>(84-8) Вони ходять від сили до сили, і показуються перед Богом у Сіоні.</span> <span class="verse"><a name="8">8</a>(84-9) Господи, Боже Саваоте, послухай молитву мою, почуй, Боже Яковів! Села.</span> <span class="verse"><a name="9">9</a>(84-10) Щите наш, поглянь же, о Боже, і придивись до обличчя Свого помазанця!</span> <span class="verse"><a name="10">10</a>(84-11) Ліпший бо день на подвір'ях Твоїх, аніж тисяча в іншому місці, я б вибрав сидіти при порозі дому Бога мого, аніж жити в наметах безбожности!</span> <span class="verse"><a name="11">11</a>(84-12) Бо сонце та щит Господь, Бог! Господь дає милість та славу, добра не відмовляє усім, хто в невинності ходить.</span> <span class="verse"><a name="12">12</a>(84-13) Господи Саваоте, блаженна людина, що на Тебе надіється!</span> </p></div</div></div></body></html>