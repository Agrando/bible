<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 41</strong></div><p><span class="verse"><a name="1">1</a>Для дириґетна хору. Псалом Давидів. (41-2) Блаженний, хто дбає про вбогого, в день нещастя Господь порятує його!</span> <span class="verse"><a name="2">2</a>(41-3) Господь берегтиме його та його оживлятиме, буде блаженний такий на землі, і Він не видасть його на поталу його ворогам!</span> <span class="verse"><a name="3">3</a>(41-4) На ложі недуги подасть йому сили Господь, усе ложе йому перемінить в недузі його.</span> <span class="verse"><a name="4">4</a>(41-5) Я промовив був: Господи, май же Ти милість до мене, вилікуй душу мою, бо я перед Тобою згрішив!</span> <span class="verse"><a name="5">5</a>(41-6) Вороги мої кажуть на мене лихе: Коли вмре та загине імення його?</span> <span class="verse"><a name="6">6</a>(41-7) А коли хто приходить відвідати, мовить марне: його серце збирає для себе лихе, і як вийде надвір, то говорить про те...</span> <span class="verse"><a name="7">7</a>(41-8) Всі мої вороги між собою шепочуться разом на мене, на мене лихе замишляють:</span> <span class="verse"><a name="8">8</a>(41-9) Негідна річ тисне його, а що він поклався то більше не встане!...</span> <span class="verse"><a name="9">9</a>(41-10) Навіть приятель мій, на якого надіявся я, що мій хліб споживав, підняв проти мене п'яту!</span> <span class="verse"><a name="10">10</a>(41-11) Але, Господи, помилуй мене, і мене підійми, і я їм відплачу,</span> <span class="verse"><a name="11">11</a>(41-12) із того довідаюся, що Ти любиш мене, коли надо мною сурмити не буде мій ворог.</span> <span class="verse"><a name="12">12</a>(41-13) А я через невинність мою Ти підсилиш мене, і перед обличчям Своїм ти поставиш навіки мене!</span> <span class="verse"><a name="13">13</a>(41-14) Благословенний Господь, Бог ізраїлів, від віку й до віку! Амінь і амінь!</span> </p></div</div></div></body></html>