<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 105</strong></div><p><span class="verse"><a name="1">1</a>Дякуйте Господу, кличте ім'я Його, серед народів звіщайте про чини Його!</span> <span class="verse"><a name="2">2</a>Співайте Йому, грайте Йому, говоріть про всі чуда Його!</span> <span class="verse"><a name="3">3</a>Хваліться святим Його Йменням, хай тішиться серце шукаючих Господа!</span> <span class="verse"><a name="4">4</a>Пошукуйте Господа й силу Його, лице Його завжди шукайте!</span> <span class="verse"><a name="5">5</a>Пам'ятайте про чуда Його, які Він учинив, про ознаки Його та про присуди уст Його,</span> <span class="verse"><a name="6">6</a>ви, насіння Авраама, раба Його, сини Яковові, вибранці Його!</span> <span class="verse"><a name="7">7</a>Він Господь, Бог наш, по цілій землі Його присуди!</span> <span class="verse"><a name="8">8</a>Він пам'ятає навіки Свого заповіта, те слово, яке наказав був на тисячу родів,</span> <span class="verse"><a name="9">9</a>що склав Він його з Авраамом, і присягу Свою для ісака.</span> <span class="verse"><a name="10">10</a>Він поставив її за Закона для Якова, ізраїлеві заповітом навіки,</span> <span class="verse"><a name="11">11</a>говорячи: Я дам тобі Край ханаанський, частину спадщини для вас!</span> <span class="verse"><a name="12">12</a>Тоді їх було невелике число, нечисленні були та приходьки на ній,</span> <span class="verse"><a name="13">13</a>і ходили вони від народу до народу, від царства до іншого люду.</span> <span class="verse"><a name="14">14</a>Не дозволив нікому Він кривдити їх, і за них Він царям докоряв:</span> <span class="verse"><a name="15">15</a>Не доторкуйтеся до Моїх помазанців, а пророкам Моїм не робіте лихого!</span> <span class="verse"><a name="16">16</a>і покликав Він голод на землю, всяке хлібне стебло поламав.</span> <span class="verse"><a name="17">17</a>Перед їхнім обличчям Він мужа послав, за раба Йосип проданий був.</span> <span class="verse"><a name="18">18</a>Кайданами мучили ноги його, залізо пройшло в його тіло,</span> <span class="verse"><a name="19">19</a>аж до часу виповнення слова Його, слово Господнє його було виявило.</span> <span class="verse"><a name="20">20</a>Цар послав і його розв'язав, володар народів і його був звільнив.</span> <span class="verse"><a name="21">21</a>Він настановив його паном над домом своїм, і володарем над усім маєтком своїм,</span> <span class="verse"><a name="22">22</a>щоб в'язнив він його можновладців по волі своїй, а старших його умудряв.</span> <span class="verse"><a name="23">23</a>і ізраїль прибув до Єгипту, і Яків замешкав у Хамовім краї.</span> <span class="verse"><a name="24">24</a>А народ Свій Він сильно розмножив, і зробив був ряснішим його від його ворогів.</span> <span class="verse"><a name="25">25</a>Він перемінив їхнє серце, щоб народа Його ненавиділи, щоб брались на хитрощі проти рабів Його.</span> <span class="verse"><a name="26">26</a>Він послав був Мойсея, Свого раба, Аарона, що вибрав його,</span> <span class="verse"><a name="27">27</a>вони положили були серед них Його речі знаменні, та чуда у Хамовім краї.</span> <span class="verse"><a name="28">28</a>Він темноту наслав і потемніло, і вони не противились слову Його.</span> <span class="verse"><a name="29">29</a>Він перемінив їхню воду на кров, і вморив їхню рибу.</span> <span class="verse"><a name="30">30</a>Їхній край зароївся був жабами, навіть в покоях царів їхніх.</span> <span class="verse"><a name="31">31</a>Він сказав й прибули рої мух, воші в цілому обширі їхньому.</span> <span class="verse"><a name="32">32</a>Він градом зробив їхній дощ, палючий огонь на їхню землю.</span> <span class="verse"><a name="33">33</a>і Він повибивав виноград їхній та фіґове дерево їхнє, і деревину на обширі їхньому повиломлював.</span> <span class="verse"><a name="34">34</a>Він сказав і найшла сарана та гусінь без ліку,</span> <span class="verse"><a name="35">35</a>усю ярину в їхнім краї пожерла, і плід землі їхньої з'їла.</span> <span class="verse"><a name="36">36</a>і Він повбивав усіх первістків в їхньому краї, початок усякої їхньої сили.</span> <span class="verse"><a name="37">37</a>і Він випровадив їх у сріблі та в золоті, і серед їхніх племен не було, хто б спіткнувся.</span> <span class="verse"><a name="38">38</a>Єгипет радів, коли вийшли вони, бо страх перед ними напав був на них.</span> <span class="verse"><a name="39">39</a>Він хмару простяг на заслону, а огонь на освітлення ночі.</span> <span class="verse"><a name="40">40</a>Зажадав був ізраїль і Він перепелиці наслав, і хлібом небесним Він їх годував.</span> <span class="verse"><a name="41">41</a>Відчинив був Він скелю й линула вода, потекли були ріки в пустинях,</span> <span class="verse"><a name="42">42</a>бо Він пам'ятав за святе Своє слово, за Авраама, Свого раба.</span> <span class="verse"><a name="43">43</a>і Він з радістю вивів народ Свій, зо співом вибранців Своїх,</span> <span class="verse"><a name="44">44</a>і їм землю народів роздав, і посіли вони працю людів,</span> <span class="verse"><a name="45">45</a>щоб виконували Його заповіді, та закони Його берегли! Алілуя!</span> </p></div</div></div></body></html>