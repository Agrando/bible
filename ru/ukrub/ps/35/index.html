<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 35</strong></div><p><span class="verse"><a name="1">1</a>Давидів. Судися, о Господи, з тими, хто судиться зо мною воюй з тими, хто зо мною воює,</span> <span class="verse"><a name="2">2</a>візьми малого й великого щита, і встань мені на допомогу!</span> <span class="verse"><a name="3">3</a>Дістань списа, і дорогу замкни моїм напасникам, скажи до моєї душі: Я спасіння твоє!</span> <span class="verse"><a name="4">4</a>Нехай засоромляться й будуть поганьблені ті, хто чатує на душу мою; хай відступлять назад і нехай посоромляться ті, хто лихо мені замишляє.</span> <span class="verse"><a name="5">5</a>Бодай вони стали, немов та полова на вітрі, і Ангол Господній нехай їх жене;</span> <span class="verse"><a name="6">6</a>нехай буде дорога їхна темна й сковзька, і Ангол Господній нехай їх жене,</span> <span class="verse"><a name="7">7</a>бо вони безпричинно тенета свої розставляють на мене, яму копають безвинно на душу мою!</span> <span class="verse"><a name="8">8</a>Нехай нагла загибіль, якої не знає, на нього спаде, і сітка його, яку він наставив, хай зловить його у нагле нещастя, бодай він до нього упав!</span> <span class="verse"><a name="9">9</a>А душа моя в Господі буде радіти, звеселиться Його допомогою!</span> <span class="verse"><a name="10">10</a>Скажуть усі мої кості: Господи, хто подібний до Тебе? Ти рятуєш убогого від сильнішого над нього, покірного та бідаря від його дерія.</span> <span class="verse"><a name="11">11</a>Свідки встають неправдиві, чого я не знав питають мене,</span> <span class="verse"><a name="12">12</a>віддають мені злом за добро, осирочують душу мою!</span> <span class="verse"><a name="13">13</a>А я, як вони хворували були, зодягався в верету, душу свою мучив постом, молитва ж моя поверталась на лоно моє...</span> <span class="verse"><a name="14">14</a>Як приятель, буцім то брат він для мене, так я ходив, ніби був я в жалобі по матері, був я засмучений, схилений...</span> <span class="verse"><a name="15">15</a>А вони, як упав я, радіють та сходяться, напасники проти мене збираються, я ж не знаю про те; кричать, і не вмовкають,</span> <span class="verse"><a name="16">16</a>з дармоїдами та пересмішниками скрегочуть на мене своїми зубами...</span> <span class="verse"><a name="17">17</a>Господи, чи довго Ти будеш дивитись на це? Відверни мою душу від їхніх зубів, від отих левчуків одиначку мою!</span> <span class="verse"><a name="18">18</a>Я буду Тебе прославляти на зборах великих, буду Тебе вихваляти в численнім народі!</span> <span class="verse"><a name="19">19</a>Нехай з мене не тішаться ті, хто ворогує на мене безвинно, нехай ті не моргають очима, хто мене без причини ненавидить,</span> <span class="verse"><a name="20">20</a>бо говорять вони не про мир, але на спокійних у краї облудні слова вимишляють,</span> <span class="verse"><a name="21">21</a>свої уста на мене вони розкривають, говорять: Ага, ага! Наші очі це бачили!</span> <span class="verse"><a name="22">22</a>Ти бачив це, Господи, не помовчи ж, Господи, не віддаляйся від мене!</span> <span class="verse"><a name="23">23</a>Устань, і збудися на суд мій, Боже мій і Господи мій, на суперечку мою,</span> <span class="verse"><a name="24">24</a>розсуди Ти мене до Своїй справедливості, Господи, Боже мій, і нехай через мене не тішаться,</span> <span class="verse"><a name="25">25</a>нехай не говорять у серці своїм: Ага, його маємо ми, хай не кажуть вони: Ми його проковтнули...</span> <span class="verse"><a name="26">26</a>Нехай посоромляться та застидаються разом, хто з мого нещастя радіє, бодай вбрались у сором та в ганьбу, хто рота свого розкриває на мене!</span> <span class="verse"><a name="27">27</a>Хай співають та звеселяються ті, хто бажає мені правоти, і нехай кажуть завжди: Хай буде великий Господь, що миру бажає Своєму рабові!</span> <span class="verse"><a name="28">28</a>А язик мій звіщатиме правду Твою, славу Твою кожен день!</span> </p></div</div></div></body></html>