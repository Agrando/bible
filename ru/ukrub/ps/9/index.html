<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 9</strong></div><p><span class="verse"><a name="1">1</a>Для дириґетна хору. На спів: „На смерть сина". Псалом Давидів. (9-2) Хвалитиму Господа усім серцем своїм, розповім про всі чуда Твої!</span> <span class="verse"><a name="2">2</a>(9-3) Я буду радіти, і тішитись буду Тобою, і буду виспівувати Ймення Твоє, о Всевишній!</span> <span class="verse"><a name="3">3</a>(9-4) Як будуть назад відступати мої вороги, то спіткнуться і вигинуть перед обличчям Твоїм!</span> <span class="verse"><a name="4">4</a>(9-5) Бо суд мій і справу мою розсудив Ти, Ти на троні суддевім сидів, Судде праведний!</span> <span class="verse"><a name="5">5</a>(9-6) Докорив Ти народам, безбожного знищив, ім'я їхнє Ти витер на вічні віки!</span> <span class="verse"><a name="6">6</a>(9-7) О вороже мій, руйнування твої закінчились на вічність, ти й міста повалив був, і згинула з ними їхня пам'ять!</span> <span class="verse"><a name="7">7</a>(9-8) Та буде Господь пробувати навіки, Він для суду поставив престола Свого,</span> <span class="verse"><a name="8">8</a>(9-9) і вселенну Він буде судити по правді, справедливістю буде судити народи.</span> <span class="verse"><a name="9">9</a>(9-10) і твердинею буде Господь для пригніченого, в час недолі притулком.</span> <span class="verse"><a name="10">10</a>(9-11) і на Тебе надіятись будуть усі, що ім'я Твоє знають, бо не кинув Ти, Господи, тих, хто шукає Тебе!</span> <span class="verse"><a name="11">11</a>(9-12) Співайте Господеві, що сидить на Сіоні, між народами розповідайте про чини Його,</span> <span class="verse"><a name="12">12</a>(9-13) бо карає Він вчинки криваві, про них пам'ятає, і не забуває Він зойку убогих!</span> <span class="verse"><a name="13">13</a>(9-14) Помилуй мене, Господи, поглянь на страждання моє від моїх ненависників, Ти, що мене підіймаєш із брам смерти,</span> <span class="verse"><a name="14">14</a>(9-15) щоб я розповідав про всю славу Твою, у брамах Сіонської доні я буду радіти спасінням Твоїм!</span> <span class="verse"><a name="15">15</a>(9-16) Народи попадали в яму, яку самі викопали, до пастки, яку заховали, нога їхня схоплена.</span> <span class="verse"><a name="16">16</a>(9-17) Господь знаний, Він суд учинив, спіткнувсь нечестивий у вчинку своєї руки! Гра на струнах. Села.</span> <span class="verse"><a name="17">17</a>(9-18) Попрямують безбожні в шеол, всі народи, що Бога забули,</span> <span class="verse"><a name="18">18</a>(9-19) бож не навіки забудеться бідний, надія убогих не згине назавжди!</span> <span class="verse"><a name="19">19</a>(9-20) Устань же, о Господи, хай людина не перемагає, нехай перед лицем Твоїм засуджені будуть народи!</span> <span class="verse"><a name="20">20</a>(9-21) Накинь, Господи, пострах на них, нехай знають народи, що вони тільки люди! Села.</span> </p></div</div></div></body></html>