<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 102</strong></div><p><span class="verse"><a name="1">1</a>Молитва вбогого, коли він слабне та перед Господнім лицем виливає мову свою. (102-2) Господи, вислухай молитву мою, і благання моє нехай дійде до Тебе!</span> <span class="verse"><a name="2">2</a>(102-3) Не ховай від мене обличчя Свого, в день недолі моєї схили Своє ухо до мене, в день благання озвися небавом до мене!</span> <span class="verse"><a name="3">3</a>(102-4) Бо минають, як дим, мої дні, а кості мої немов висохли в огнищі...</span> <span class="verse"><a name="4">4</a>(102-5) Як трава та побите та висохло серце моє, так що я забував їсти хліб свій...</span> <span class="verse"><a name="5">5</a>(102-6) Від зойку стогнання мого прилипли до тіла мого мої кості...</span> <span class="verse"><a name="6">6</a>(102-7) Уподобився я пеликанові пустині, я став, як той пугач руїн!</span> <span class="verse"><a name="7">7</a>(102-8) Я безсонний, і став, немов пташка самотня на дасі...</span> <span class="verse"><a name="8">8</a>(102-9) Увесь день ображають мене вороги мої, ті, хто з мене кепкує, заприсяглись проти мене!</span> <span class="verse"><a name="9">9</a>(102-10) і попіл я їм, немов хліб, а напої свої із плачем перемішую,</span> <span class="verse"><a name="10">10</a>(102-11) через гнів Твій та лютість Твою, бо підняв був мене Ти та й кинув мене...</span> <span class="verse"><a name="11">11</a>(102-12) Мої дні як похилена тінь, а я сохну, немов та трава!</span> <span class="verse"><a name="12">12</a>(102-13) А Ти, Господи, будеш повік пробувати, а пам'ять Твоя з роду в рід.</span> <span class="verse"><a name="13">13</a>(102-14) Ти встанеш та змилуєшся над Сіоном, бо час учинити йому милосердя, бо прийшов речінець,</span> <span class="verse"><a name="14">14</a>(102-15) бо раби Твої покохали й каміння його, і порох його полюбили!</span> <span class="verse"><a name="15">15</a>(102-16) і будуть боятись народи Господнього Ймення, а всі земні царі слави Твоєї.</span> <span class="verse"><a name="16">16</a>(102-17) Бо Господь побудує Сіона, появиться в славі Своїй.</span> <span class="verse"><a name="17">17</a>(102-18) До молитви забутих звернеться Він, і молитви їхньої не осоромить.</span> <span class="verse"><a name="18">18</a>(102-19) Запишеться це поколінню майбутньому, і народ, який створений буде, хвалитиме Господа,</span> <span class="verse"><a name="19">19</a>(102-20) бо споглянув Він із високости святої Своєї, Господь зорив на землю з небес,</span> <span class="verse"><a name="20">20</a>(102-21) щоб почути зідхання ув'язненого, щоб на смерть прирокованих визволити,</span> <span class="verse"><a name="21">21</a>(102-22) щоб розповідати про Ймення Господнє в Сіоні, а в Єрусалимі про славу Його,</span> <span class="verse"><a name="22">22</a>(102-23) коли разом зберуться народи й держави служити Господеві.</span> <span class="verse"><a name="23">23</a>(102-24) Мою силу в дорозі Він виснажив, дні мої скоротив...</span> <span class="verse"><a name="24">24</a>(102-25) Я кажу: Боже мій, не бери Ти мене в половині днів моїх! Твої роки на вічні віки.</span> <span class="verse"><a name="25">25</a>(102-26) Колись землю Ти був заклав, а небо то чин Твоїх рук,</span> <span class="verse"><a name="26">26</a>(102-27) позникають вони, а Ти будеш стояти... і всі вони, як одежа, загинуть, Ти їх зміниш, немов те вбрання, і минуться вони...</span> <span class="verse"><a name="27">27</a>(102-28) Ти ж Той Самий, а роки Твої не закінчаться!</span> <span class="verse"><a name="28">28</a>(102-29) Сини Твоїх рабів будуть жити, а їхнє насіння стоятиме міцно перед обличчям Твоїм!</span> </p></div</div></div></body></html>