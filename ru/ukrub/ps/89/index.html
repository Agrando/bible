<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 89</strong></div><p><span class="verse"><a name="1">1</a>Навчальна пісня Етана езрахеяннина. (89-2) Про милості Господа буду співати повіки, я буду звіщати устами своїми про вірність Твою з роду в рід!</span> <span class="verse"><a name="2">2</a>(89-3) Бо я був сказав: Буде навіки збудована милість, а небо Ти вірність Свою встановляєш на нім.</span> <span class="verse"><a name="3">3</a>(89-4) Я склав заповіта з вибранцем Своїм, присягнув Я Давидові, Моєму рабові:</span> <span class="verse"><a name="4">4</a>(89-5) Встановлю Я навіки насіння твоє, а твій трон Я збудую на вічні віки! Села.</span> <span class="verse"><a name="5">5</a>(89-6) і небо хвалитиме, Господи, чудо Твоє, також вірність Твою на зібранні святих,</span> <span class="verse"><a name="6">6</a>(89-7) бо хто в небі подібний до Господа? Хто подібний до Господа серед Божих синів?</span> <span class="verse"><a name="7">7</a>(89-8) Бог дуже страшний у зібранні святих, і грізний Він на ціле довкілля Своє!</span> <span class="verse"><a name="8">8</a>(89-9) Господи, Боже Саваоте, хто сильний, як Ти, Господи? А вірність Твоя на довкіллі Твоїм!</span> <span class="verse"><a name="9">9</a>(89-10) Ти пануєш над силою моря, коли підіймаються хвилі, Ти їх втихомирюєш.</span> <span class="verse"><a name="10">10</a>(89-11) Ти стиснув Рагава, як трупа, і сильним раменом Своїм розпорошив Своїх ворогів.</span> <span class="verse"><a name="11">11</a>(89-12) Твої небеса, Твоя теж земля, вселенна і все, що на ній, Ти їх заложив!</span> <span class="verse"><a name="12">12</a>(89-13) Північ та південє Ти їх створив, Фавор та Хермон співають про Ймення Твоє.</span> <span class="verse"><a name="13">13</a>(89-14) Могутнє рамено Твоє, рука Твоя сильна, висока правиця Твоя!</span> <span class="verse"><a name="14">14</a>(89-15) Справедливість та право підстава престолу Твого, милість та правда обличчя Твоє випереджують!</span> <span class="verse"><a name="15">15</a>(89-16) Блаженний народ, що знає він поклик святковий, Господи, вони ходять у світлі обличчя Твого!</span> <span class="verse"><a name="16">16</a>(89-17) Радіють вони цілий день Твоїм іменням, і підвищуються Твоєю справедливістю,</span> <span class="verse"><a name="17">17</a>(89-18) бо окраса їхньої сили то Ти, а Твоєю зичливістю ріг наш підноситься,</span> <span class="verse"><a name="18">18</a>(89-19) бо щит наш Господній, а цар наш від Святого ізраїлевого!</span> <span class="verse"><a name="19">19</a>(89-20) Тоді богобійним Своїм промовляв Ти в об'явленні та говорив: Я поклав допомогу на сильного, Я вибранця підніс із народу:</span> <span class="verse"><a name="20">20</a>(89-21) знайшов Я Давида, Свого раба, Я його намастив Своєю святою оливою,</span> <span class="verse"><a name="21">21</a>(89-22) щоб із ним була сильна рука Моя, а рамено Моє вміцнило його!</span> <span class="verse"><a name="22">22</a>(89-23) Ворог на нього не нападе, а син беззаконня не буде його переслідувати,</span> <span class="verse"><a name="23">23</a>(89-24) його ворогів поб'ю перед обличчям його, і вдарю його ненависників!</span> <span class="verse"><a name="24">24</a>(89-25) із ним Моя вірність та милість Моя, а Йменням Моїм його ріг піднесеться,</span> <span class="verse"><a name="25">25</a>(89-26) і Я покладу його руку на море, і на ріки правицю його.</span> <span class="verse"><a name="26">26</a>(89-27) Він Мене буде звати: Отець Ти мій, Бог мій, і скеля спасіння мого!</span> <span class="verse"><a name="27">27</a>(89-28) Я вчиню його теж перворідним, найвищим над земних царів.</span> <span class="verse"><a name="28">28</a>(89-29) Свою милість для нього навіки сховаю, і Мій заповіт йому вірний,</span> <span class="verse"><a name="29">29</a>(89-30) і насіння його покладу Я навіки, а трона його як дні неба!</span> <span class="verse"><a name="30">30</a>(89-31) Коли ж його діти покинуть Закона Мого, і не будуть держатись наказів Моїх,</span> <span class="verse"><a name="31">31</a>(89-32) коли ізневажать Мої постанови, і не будуть держатись наказів Моїх,</span> <span class="verse"><a name="32">32</a>(89-33) тоді палицею навіщу їхню провину, та поразами їхнє беззаконня!</span> <span class="verse"><a name="33">33</a>(89-34) А ласки Своєї від нього Я не заберу, і не зраджу його в Своїй вірності,</span> <span class="verse"><a name="34">34</a>(89-35) не збезчещу Свого заповіту, а що було з уст Моїх вийшло, того не зміню!</span> <span class="verse"><a name="35">35</a>(89-36) Одне в Своїй святості Я присягнув, не повім Я неправди Давидові:</span> <span class="verse"><a name="36">36</a>(89-37) повік буде насіння його, а престол його передо Мною як сонце,</span> <span class="verse"><a name="37">37</a>(89-38) як місяць, він буде стояти повіки, і Свідок на хмарі правдивий... Села.</span> <span class="verse"><a name="38">38</a>(89-39) А Ти опустив та обридив, розгнівався Ти на Свого помазанця,</span> <span class="verse"><a name="39">39</a>(89-40) Ти неважливим зробив заповіта Свого раба, Ти скинув на землю корону його,</span> <span class="verse"><a name="40">40</a>(89-41) всю горожу його поламав, твердині його обернув на руїну!...</span> <span class="verse"><a name="41">41</a>(89-42) Всі грабують його, хто проходить дорогою, він став для сусідів своїх посміховищем...</span> <span class="verse"><a name="42">42</a>(89-43) Підніс Ти правицю його переслідувачів, усіх його ворогів Ти потішив,</span> <span class="verse"><a name="43">43</a>(89-44) і Ти відвернув вістря шаблі його... у війні ж не підтримав його...</span> <span class="verse"><a name="44">44</a>(89-45) Ти слави позбавив його, а трона його повалив був на землю,</span> <span class="verse"><a name="45">45</a>(89-46) скоротив Ти був дні його молодости, розтягнув над ним сором! Села.</span> <span class="verse"><a name="46">46</a>(89-47) Доки, Господи, будеш ховатись назавжди, доки буде палати Твій гнів, як огонь?</span> <span class="verse"><a name="47">47</a>(89-48) Пам'ятай же про мене, яка довгота життя людського? Для чого створив Ти всіх людських синів на ніщо?</span> <span class="verse"><a name="48">48</a>(89-49) Котрий чоловік буде жити, а смерти на бачитиме, збереже свою душу від сили шеолу? Села.</span> <span class="verse"><a name="49">49</a>(89-50) Де Твої перші милості, Господи, що їх присягав Ти Давидові у Своїй вірності?</span> <span class="verse"><a name="50">50</a>(89-51) Згадай, Господи, про ганьбу рабів Своїх, яку я ношу в своїм лоні від усіх великих народів,</span> <span class="verse"><a name="51">51</a>(89-52) якою Твої вороги зневажають, о Господи, і кроки Твого помазанця безславлять!</span> <span class="verse"><a name="52">52</a>(89-53) Благословенний навіки Господь! Амінь і амінь!</span> </p></div</div></div></body></html>