<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 5</strong></div><p><span class="verse"><a name="1">1</a>Для дириґетна хору. До флейти. Псалом Давидів. (5-2) Почуй, Господи, мову мою, стогнання моє зрозумій.</span> <span class="verse"><a name="2">2</a>(5-3) Прислухайсь до голосу зойку мого, о мій Царю та Боже Ти мій, як до Тебе молитися буду!</span> <span class="verse"><a name="3">3</a>(5-4) Ти слухаєш, Господи, ранком мій голос, ранком молитися буду до Тебе та буду чекати,</span> <span class="verse"><a name="4">4</a>(5-5) бо Бог Ти не той, що несправедливости хоче, зло не буде в Тобі пробувати!</span> <span class="verse"><a name="5">5</a>(5-6) Перед очима Твоїми не втримаються гультяї, всіх злочинців ненавидиш Ти.</span> <span class="verse"><a name="6">6</a>(5-7) Погубиш Ти неправдомовців, кровожерну й підступну людину обридить Господь.</span> <span class="verse"><a name="7">7</a>(5-8) А я в ласці великій Твоїй до дому Твого ввійду, до Храму святого Твого вклонюся в страху Твоїм.</span> <span class="verse"><a name="8">8</a>(5-9) Провадь мене, Господи, в правді Своїй задля моїх ворогів, і вирівняй передо мною дорогу Свою,</span> <span class="verse"><a name="9">9</a>(5-10) бо в їхніх устах нема правди, нутро їхнє приносить нещастя, гріб відкритий їхнє горло, свій язик вони роблять гладеньким!</span> <span class="verse"><a name="10">10</a>(5-11) Признай їх за винних, о Боже, через свої заміри хай упадуть, за їхні великі злочинства відкинь їх від Себе, бо вони проти Тебе бунтують!</span> <span class="verse"><a name="11">11</a>(5-12) А всі, хто надію на Тебе складають, хай тішаться, будуть вічно співати вони, і Ти їх охорониш, і будуть радіти Тобою, хто любить ім'я Твоє!</span> <span class="verse"><a name="12">12</a>(5-13) Бо Ти, Господи, благословлятимеш праведного, милістю вкриєш його, як щитом!</span> </p></div</div></div></body></html>