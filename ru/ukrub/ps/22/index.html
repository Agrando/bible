<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 22</strong></div><p><span class="verse"><a name="1">1</a>Для дириґетна хору. На спів: „Ланя зорі досвітньої". Псалом Давидів. (22-2) Боже мій, Боже мій, нащо мене Ти покинув? Далекі слова мого зойку від спасіння мого!...</span> <span class="verse"><a name="2">2</a>(22-3) Мій Боже, взиваю я вдень, та Ти не озвешся, і кличу вночі, і спокою немає мені!</span> <span class="verse"><a name="3">3</a>(22-4) Та Ти Святий, пробуваєш на хвалах ізраїлевих!</span> <span class="verse"><a name="4">4</a>(22-5) На Тебе надіялись наші батьки, надіялися і Ти визволив їх.</span> <span class="verse"><a name="5">5</a>(22-6) До Тебе взивали вони і спасені були, на Тебе надіялися і не посоромились.</span> <span class="verse"><a name="6">6</a>(22-7) А я червяк, а не чоловік, посміховище людське й погорда в народі.</span> <span class="verse"><a name="7">7</a>(22-8) Всі, хто бачить мене, насміхаються з мене, розкривають роти, головою хитають!</span> <span class="verse"><a name="8">8</a>(22-9) Покладався на Господа він, хай же рятує його, нехай Той його визволить, він бо Його уподобав!</span> <span class="verse"><a name="9">9</a>(22-10) Бо з утроби Ти вивів мене, Ти безпечним мене учинив був на персах матері моєї!</span> <span class="verse"><a name="10">10</a>(22-11) На Тебе з утроби я зданий, від утроби матері моєї Ти мій Бог!</span> <span class="verse"><a name="11">11</a>(22-12) Не віддаляйся від мене, бо горе близьке, бо нема мені помічника!</span> <span class="verse"><a name="12">12</a>(22-13) Багато биків оточили мене, башанські бугаї обступили мене,</span> <span class="verse"><a name="13">13</a>(22-14) на мене розкрили вони свої пащі, як лев, що шматує й ричить!</span> <span class="verse"><a name="14">14</a>(22-15) Я розлитий, немов та вода, і всі кості мої поділились, стало серце моє, немов віск, розтопилось в моєму нутрі.</span> <span class="verse"><a name="15">15</a>(22-16) Висохла сила моя, як лушпиння, і прилип мій язик до мого піднебіння, і в порох смертельний поклав Ти мене.</span> <span class="verse"><a name="16">16</a>(22-17) Бо пси оточили мене... обліг мене натовп злочинців, прокололи вони мої руки та ноги мої...</span> <span class="verse"><a name="17">17</a>(22-18) Я висох, рахую всі кості свої, а вони придивляються й бачать нещастя в мені!</span> <span class="verse"><a name="18">18</a>(22-19) Вони ділять для себе одежу мою, а про шату мою жеребка вони кидають...</span> <span class="verse"><a name="19">19</a>(22-20) А Ти, Господи, не віддаляйся, Допомого моя, поспіши ж мені на оборону!</span> <span class="verse"><a name="20">20</a>(22-21) Від меча збережи мою душу, одиначку мою з руки пса!</span> <span class="verse"><a name="21">21</a>(22-22) Спаси мене від пащі лев'ячої, а вбогу мою від рогів буйволів.</span> <span class="verse"><a name="22">22</a>(22-23) Я звіщатиму Ймення Твоє своїм браттям, буду хвалити Тебе серед збору!</span> <span class="verse"><a name="23">23</a>(22-24) Хто боїться Господа, прославляйте Його, увесь Яковів роде шануйте Його, страхайтесь Його, все насіння ізраїлеве,</span> <span class="verse"><a name="24">24</a>(22-25) бо Він не погордував і не зневажив страждання убогого, і від нього обличчя Свого не сховав, а почув, як він кликав до Нього!</span> <span class="verse"><a name="25">25</a>(22-26) Від Тебе повстане хвала моя в зборі великім, принесу свої жертви в присутності тих, хто боїться Його,</span> <span class="verse"><a name="26">26</a>(22-27) будуть їсти покірні і ситими стануть, хвалитимуть Господа ті, хто шукає Його, буде жить серце ваше навіки!</span> <span class="verse"><a name="27">27</a>(22-28) Усі кінці землі спам'ятають, і до Господа вернуться, і вклоняться перед обличчям Його всі племена народів,</span> <span class="verse"><a name="28">28</a>(22-29) бо царство Господнє, і Він Пан над народами!</span> <span class="verse"><a name="29">29</a>(22-30) Будуть їсти й поклоняться всі багачі на землі, перед обличчям Його на коліна попадають всі, хто до пороху сходить і не може себе оживити!</span> <span class="verse"><a name="30">30</a>(22-31) Буде потомство служити Йому, й залічене буде навіки у Господа.</span> <span class="verse"><a name="31">31</a>(22-32) Прийдуть і будуть звіщать Його правду народові, який буде народжений, що Він це вчинив!</span> </p></div</div></div></body></html>