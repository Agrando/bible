<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 88</strong></div><p><span class="verse"><a name="1">1</a>Пісня. Псалом. Синів Кореєвих. Для дириґетна хору. На „Махалат лефннот". Пісня навчальна Гемана езрахеяннина. (88-2) Господи, Боже спасіння мого, вдень я кличу й вночі я перед Тобою:</span> <span class="verse"><a name="2">2</a>(88-3) хай молитва моя дійде перед обличчя Твоє, нахили Своє ухо до зойку мого,</span> <span class="verse"><a name="3">3</a>(88-4) душа бо моя наситилась нещастями, а життя моє зблизилося до шеолу!</span> <span class="verse"><a name="4">4</a>(88-5) Я до тих прирахований став, що в могилу відходять, я став, немов муж той безсилий...</span> <span class="verse"><a name="5">5</a>(88-6) Я кинений серед померлих, немов оті трупи, що в гробі лежать, що про них Ти не згадуєш більш, і потяті вони від Твоєї руки...</span> <span class="verse"><a name="6">6</a>(88-7) Умістив Ти мене в глибочезну могилу, до пітьми в глибинах.</span> <span class="verse"><a name="7">7</a>(88-8) На мене лягла Твоя лють, і Ти всіма Своїми ламаннями мучив мене... Села.</span> <span class="verse"><a name="8">8</a>(88-9) Віддалив Ти від мене знайомих моїх, учинив Ти мене за огиду для них... Я замкнений і не виходжу,</span> <span class="verse"><a name="9">9</a>(88-10) стемніло з біди моє око... Я кожного дня Тебе кличу, о Господи, простягаю до Тебе руки свої!...</span> <span class="verse"><a name="10">10</a>(88-11) Чи Ти чудо вчиниш померлим? Чи трупи встануть і будуть хвалити Тебе? Села.</span> <span class="verse"><a name="11">11</a>(88-12) Хіба милість Твоя буде в гробі звіщатись, а вірність Твоя в аввадоні?</span> <span class="verse"><a name="12">12</a>(88-13) Чи познається в темряві чудо Твоє, а в краю забуття справедливість Твоя?</span> <span class="verse"><a name="13">13</a>(88-14) Та я кличу до Тебе, о Господи, і вранці молитва моя Тебе випереджує...</span> <span class="verse"><a name="14">14</a>(88-15) Для чого, о Господи, кидаєш душу мою, ховаєш від мене обличчя Своє?</span> <span class="verse"><a name="15">15</a>(88-16) Нужденний я та помираю відмалку, переношу страхіття Твої, я ослаблений став...</span> <span class="verse"><a name="16">16</a>(88-17) Перейшли надо мною Твої пересердя, страхіття Твої зруйнували мене,</span> <span class="verse"><a name="17">17</a>(88-18) вони оточають мене, як вода, увесь день, вони разом мене облягають...</span> <span class="verse"><a name="18">18</a>(88-19) друга й приятеля віддалив Ти від мене, знайомі мої як та темрява!...</span> </p></div</div></div></body></html>