<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 135</strong></div><p><span class="verse"><a name="1">1</a>Алілуя! Хваліте Господнє ім'я, хваліте, Господні раби,</span> <span class="verse"><a name="2">2</a>що стоїте в домі Господньому, на подвір'ях дому нашого Бога!</span> <span class="verse"><a name="3">3</a>Хваліть Господа, бо добрий Господь, співайте іменню Його, бо приємне воно,</span> <span class="verse"><a name="4">4</a>бо вибрав Господь собі Якова, ізраїля на власність Свою!</span> <span class="verse"><a name="5">5</a>Знаю бо я, що Господь і Владика наш більший від богів усіх!</span> <span class="verse"><a name="6">6</a>Все, що хоче Господь, те Він чинить на небі та на землі, на морях та по всяких глибинах!</span> <span class="verse"><a name="7">7</a>Підіймає Він хмари від краю землі, блискавиці вчинив для дощу, випроваджує вітер з запасів Своїх.</span> <span class="verse"><a name="8">8</a>Він позабивав перворідних Єгипту, від людини аж до скотини.</span> <span class="verse"><a name="9">9</a>Він послав між Єгипет ознаки та чуда, на фараона і на рабів всіх його.</span> <span class="verse"><a name="10">10</a>Він уразив багато народів, і потужних царів повбивав:</span> <span class="verse"><a name="11">11</a>Сигона, царя амореян, і Оґа, Башану царя, та всіх ханаанських царів.</span> <span class="verse"><a name="12">12</a>і Він дав їхню землю спадщиною, на спадок ізраїлеві, Своєму народові.</span> <span class="verse"><a name="13">13</a>Господи, Ймення Твоє віковічне, Господи, пам'ять Твоя з роду в рід!</span> <span class="verse"><a name="14">14</a>Бо буде судити Господь Свій народ, та змилосердиться Він над Своїми рабами.</span> <span class="verse"><a name="15">15</a>Божки людів то срібло та золото, діло рук людських:</span> <span class="verse"><a name="16">16</a>вони мають уста й не говорять, очі мають вони і не бачать,</span> <span class="verse"><a name="17">17</a>мають уші й не чують, в їхніх устах нема віддиху!</span> <span class="verse"><a name="18">18</a>Нехай стануть такі, як вони, ті, хто їх виробляє, усі, хто надію на них покладає!</span> <span class="verse"><a name="19">19</a>Доме ізраїлів, благословіть Господа! Аароновий доме, благословіть Господа!</span> <span class="verse"><a name="20">20</a>Доме Левіїв, благословіть Господа! Хто боїться Господа, благословіть Господа!</span> <span class="verse"><a name="21">21</a>Благословенний Господь від Сіону, що мешкає в Єрусалимі! Алілуя!</span> </p></div</div></div></body></html>