<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 69</strong></div><p><span class="verse"><a name="1">1</a>Для дириґетна хору. На спів: „Лелії". Давидів. (69-2) Спаси мене, Боже, бо води вже аж до душі підійшли!</span> <span class="verse"><a name="2">2</a>(69-3) Я загруз у глибокім багні, і нема на чім стати, ввійшов я до водних глибин, і мене залила течія!</span> <span class="verse"><a name="3">3</a>(69-4) Я змучився в крику своїм, висохло горло моє, очі мої затуманились від виглядання надії від Бога мого!...</span> <span class="verse"><a name="4">4</a>(69-5) Тих, хто мене без причини ненавидить, стало більш, як волосся на моїй голові, набралися сили мої вороги, що безвинно мене переслідують, чого не грабував, те вертаю!</span> <span class="verse"><a name="5">5</a>(69-6) Боже, Ти знаєш глупоту мою, а гріхи мої перед Тобою не сховані!</span> <span class="verse"><a name="6">6</a>(69-7) Нехай через мене не матимуть стиду оті, хто на Тебе надіється, Господи, Господи Саваоте; нехай через мене не матимуть сорому ті, хто шукає Тебе, Боже ізраїлів,</span> <span class="verse"><a name="7">7</a>(69-8) бо я ради Тебе зневагу ношу, ганьба покрила обличчя моє!...</span> <span class="verse"><a name="8">8</a>(69-9) Для братів своїх став я відчужений, і чужий для синів своєї матері,</span> <span class="verse"><a name="9">9</a>(69-10) бо ревність до дому Твойого з'їдає мене, і зневаги Твоїх зневажальників спадають на мене,</span> <span class="verse"><a name="10">10</a>(69-11) і постом я виплакав душу свою, а це сталось мені на зневагу...</span> <span class="verse"><a name="11">11</a>(69-12) За одежу надів я верету, і за приказку став я для них:</span> <span class="verse"><a name="12">12</a>(69-13) про мене балакають ті, хто в брамі сидить, і пісні тих, хто п'янке попиває...</span> <span class="verse"><a name="13">13</a>(69-14) А я молитва моя до Тебе, Господи, в часі Твоєї зичливости; в многоті милосердя Твойого подай мені відповідь про певність спасіння Твого,</span> <span class="verse"><a name="14">14</a>(69-15) визволь з болота мене, щоб я не втопився, щоб я урятований був від своїх ненависників та від глибокости вод!</span> <span class="verse"><a name="15">15</a>(69-16) Хай мене не заллє водяна течія, і хай глибінь мене не проковтне, і нехай своїх уст не замкне надо мною безодня!</span> <span class="verse"><a name="16">16</a>(69-17) Обізвися до мене, о Господи, в міру доброї ласки Своєї, в міру великости Свого милосердя звернися до мене,</span> <span class="verse"><a name="17">17</a>(69-18) і обличчя Свого не ховай від Свого раба, бо тісно мені, озвися ж небаром до мене,</span> <span class="verse"><a name="18">18</a>(69-19) наблизись до моєї душі, порятуй же її, ради моїх ворогів відкупи Ти мене!...</span> <span class="verse"><a name="19">19</a>(69-20) Ти знаєш наругу мою, і мій сором та ганьбу мою, перед Тобою всі мої вороги!</span> <span class="verse"><a name="20">20</a>(69-21) Моє серце зламала наруга, і невигойний мій сором: я чекав співчуття та немає його, і потішителів та не знайшов!</span> <span class="verse"><a name="21">21</a>(69-22) і жовчі поклали у мій хліб потішення, а в спразі моїй оцтом мене напували...</span> <span class="verse"><a name="22">22</a>(69-23) Бодай пасткою стала їм їхня трапеза, а їхні учти тенетами,</span> <span class="verse"><a name="23">23</a>(69-24) бодай їхні очі потемніли, щоб їм не бачити, а їхні клуби хай завжди хитаються!</span> <span class="verse"><a name="24">24</a>(69-25) Вилий на них Свою ревність, а полум'я гніву Твого нехай їх доганяє!</span> <span class="verse"><a name="25">25</a>(69-26) Нехай їхнє село опустошене буде, хай мешканця в їхніх наметах не буде!</span> <span class="verse"><a name="26">26</a>(69-27) Бо кого Ти був збив, вони ще переслідують, і побільшують муки раненим Тобою...</span> <span class="verse"><a name="27">27</a>(69-28) Додай же гріха на їхній гріх, щоб вони не ввійшли в справедливість Твою,</span> <span class="verse"><a name="28">28</a>(69-29) нехай скреслені будуть із книги життя, і хай не будуть записані з праведними!...</span> <span class="verse"><a name="29">29</a>(69-30) А я бідний та хворий, але, Боже, спасіння Твоє мене чинить могутнім,</span> <span class="verse"><a name="30">30</a>(69-31) і я піснею буду хвалити ім'я Боже, співом вдячним Його величатиму!</span> <span class="verse"><a name="31">31</a>(69-32) і буде для Господа краща вона від вола, від бика, що роги він має, що копита роздвоєні має.</span> <span class="verse"><a name="32">32</a>(69-33) Побачать слухняні, і будуть радіти, хто ж Бога шукає нехай оживе ваше серце,</span> <span class="verse"><a name="33">33</a>(69-34) бо до вбогих Господь прислухається, і в'язнями Своїми не гордує Він!</span> <span class="verse"><a name="34">34</a>(69-35) Нехай хвалять Його небеса та земля, море й усе, що в них рухається,</span> <span class="verse"><a name="35">35</a>(69-36) бо спасе Бог Сіона, і збудує для Юди міста, і замешкають там, і вспадкують його,</span> <span class="verse"><a name="36">36</a>(69-37) і нащадки рабів Його посядуть його, й ті, хто любить ім'я Його, житимуть в нім!</span> </p></div</div></div></body></html>