<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 33</strong></div><p><span class="verse"><a name="1">1</a>Співайте із радістю, праведні в Господі, бо щирим лицює хвала!</span> <span class="verse"><a name="2">2</a>Хваліть Господа гуслами, співайте Йому з десятиструнною арфою,</span> <span class="verse"><a name="3">3</a>заспівайте Йому нову пісню, гарно заграйте Йому з гуком сурем,</span> <span class="verse"><a name="4">4</a>бо щире Господнєє слово, і кожен чин Його вірний!</span> <span class="verse"><a name="5">5</a>Правду та суд Він кохає, і Господньої милости повна земля!</span> <span class="verse"><a name="6">6</a>Словом Господнім учинене небо, а подихом уст Його все його військо.</span> <span class="verse"><a name="7">7</a>Воду морську збирає Він, мов би до міху, безодні складає в коморах.</span> <span class="verse"><a name="8">8</a>Буде боятися Господа ціла земля, всі мешканці всесвіту будуть лякатись Його,</span> <span class="verse"><a name="9">9</a>бо сказав Він і сталось, наказав і з'явилось.</span> <span class="verse"><a name="10">10</a>Господь раду поганів понищить, понівечить мислі народів,</span> <span class="verse"><a name="11">11</a>а задум Господній навіки стоятиме, думки Його серця на вічні віки!</span> <span class="verse"><a name="12">12</a>Блаженний той люд, що Богом у нього Господь, блаженний народ, що Він вибрав його на спадок Собі!</span> <span class="verse"><a name="13">13</a>Господь споглядає з небес, і бачить усіх синів людських,</span> <span class="verse"><a name="14">14</a>приглядається з місця оселі Своєї до всіх, хто замешкує землю:</span> <span class="verse"><a name="15">15</a>Хто створив серце кожного з них, наглядає всі їхні діла!</span> <span class="verse"><a name="16">16</a>Немає царя, що його многість війська спасає, не врятується велетень великістю сили,</span> <span class="verse"><a name="17">17</a>для спасіння той кінь ненадійний, і великістю сили своєї він не збереже,</span> <span class="verse"><a name="18">18</a>ось око Господнє на тих, хто боїться Його, хто надію на милість Його покладає,</span> <span class="verse"><a name="19">19</a>щоб рятувати життя їхнє від смерти, і щоб за час голоду їх оживляти!</span> <span class="verse"><a name="20">20</a>Душа наша надію складає на Господа, Він наша поміч і щит наш,</span> <span class="verse"><a name="21">21</a>бо Ним радується наше серце, бо на Ймення святеє Його ми надію кладемо!</span> <span class="verse"><a name="22">22</a>Нехай Твоя милість, о Господи, буде на нас, коли покладаємо надію на Тебе!</span> </p></div</div></div></body></html>