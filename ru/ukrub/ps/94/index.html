<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 94</strong></div><p><span class="verse"><a name="1">1</a>Бог помсти Господь, Бог помсти з'явився,</span> <span class="verse"><a name="2">2</a>піднесися, о Судде землі, бундючним заплату віддай!</span> <span class="verse"><a name="3">3</a>Аж доки безбожні, о Господи, аж доки безбожні втішатися будуть?</span> <span class="verse"><a name="4">4</a>Доки будуть верзти, говорити бундючно, доки будуть пишатись злочинці?</span> <span class="verse"><a name="5">5</a>Вони тиснуть народ Твій, о Господи, а спадок Твій вони мучать...</span> <span class="verse"><a name="6">6</a>Вдову та чужинця вбивають вони, і мордують сиріт</span> <span class="verse"><a name="7">7</a>та й говорять: Не бачить Господь, і не завважить Бог Яковів...</span> <span class="verse"><a name="8">8</a>Зрозумійте це ви, нерозумні в народі, а ви, убогі на розум, коли наберетеся глузду?</span> <span class="verse"><a name="9">9</a>Хіба Той, що ухо щепив, чи Він не почує? Хіба Той, що око створив, чи Він не побачить?</span> <span class="verse"><a name="10">10</a>Хіба Той, що карає народи, чи Він не скартає, Він, що навчає людину знання?</span> <span class="verse"><a name="11">11</a>Господь знає всі людські думки, що марнота вони!</span> <span class="verse"><a name="12">12</a>Блаженний той муж, що його Ти караєш, о Господи, і з Закону Свого навчаєш його,</span> <span class="verse"><a name="13">13</a>щоб його заспокоїти від лиходення, аж поки не викопана буде яма безбожному,</span> <span class="verse"><a name="14">14</a>бо Господь не опустить народу Свого, а спадку Свого не полишить,</span> <span class="verse"><a name="15">15</a>бо до праведности суд повернеться, а за ним всі невинного серця!</span> <span class="verse"><a name="16">16</a>Хто встане зо мною навпроти злостивих, хто встане зо мною навпроти злочинців?</span> <span class="verse"><a name="17">17</a>Коли б не Господь мені в поміч, то душа моя трохи була б не лягла в царство смерти!...</span> <span class="verse"><a name="18">18</a>Коли я кажу: Похитнулась нога моя, то, Господи, милість Твоя підпирає мене!</span> <span class="verse"><a name="19">19</a>Коли мої думки болючі в нутрі моїм множаться, то розради Твої веселять мою душу!</span> <span class="verse"><a name="20">20</a>Чи престол беззаконня з Тобою з'єднається, той, що гріх учиняє над право?</span> <span class="verse"><a name="21">21</a>Збираються проти душі справедливого, і чисту кров винуватять.</span> <span class="verse"><a name="22">22</a>і Господь став для мене твердинею, і мій Бог став за скелю притулку мого,</span> <span class="verse"><a name="23">23</a>і Він їхню силу на них повернув, і злом їхнім їх нищить, їх нищить Господь, Бог наш!</span> </p></div</div></div></body></html>