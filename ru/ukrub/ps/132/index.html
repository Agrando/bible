<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 132</strong></div><p><span class="verse"><a name="1">1</a>Пісня прочан. Згадай, Господи, про Давида, про всі його муки,</span> <span class="verse"><a name="2">2</a>що клявсь Господеві, присягався був Сильному Якова:</span> <span class="verse"><a name="3">3</a>Не ввійду я в намет свого дому, не зійду я на ложе постелі своєї,</span> <span class="verse"><a name="4">4</a>не дам сну своїм очам, дрімання повікам своїм,</span> <span class="verse"><a name="5">5</a>аж поки не знайду я для Господа місця, місця перебування для Сильного Якова!</span> <span class="verse"><a name="6">6</a>Ось ми чули про Нього в Ефрафі, на Яарських полях ми знайшли Його.</span> <span class="verse"><a name="7">7</a>Увійдім же в мешкання Його, поклонімось підніжкові ніг Його!</span> <span class="verse"><a name="8">8</a>Встань же Господи, йди до Свого відпочинку, Ти й ковчег сили Твоєї!</span> <span class="verse"><a name="9">9</a>Священики Твої хай зодягнуться в правду, і будуть співати Твої богобійні!</span> <span class="verse"><a name="10">10</a>Ради Давида, Свого раба, не відвертай лиця від Свого помазанця.</span> <span class="verse"><a name="11">11</a>Господь присягнув був Давидові правду, і не відступить від неї: Від плоду утроби твоєї Я посаджу на престолі твоїм!</span> <span class="verse"><a name="12">12</a>Якщо будуть синове твої пильнувати Мого заповіта й свідоцтва Мого, що його Я навчатиму їх, то й сини їхні на вічні віки будуть сидіти на троні твоїм!</span> <span class="verse"><a name="13">13</a>Бо вибрав Сіона Господь, уподобав його на оселю Собі:</span> <span class="verse"><a name="14">14</a>То місце Мого відпочинку на вічні віки, пробуватиму тут, бо його уподобав,</span> <span class="verse"><a name="15">15</a>поживу його щедро благословлю, і хлібом убогих його нагодую!</span> <span class="verse"><a name="16">16</a>Священиків його зодягну у спасіння, а його богобійні співатимуть радісно.</span> <span class="verse"><a name="17">17</a>Я там вирощу рога Давидового, для Свого помазанця вготую світильника,</span> <span class="verse"><a name="18">18</a>ворогів його соромом позодягаю, а на ньому корона його буде сяяти!</span> </p></div</div></div></body></html>