<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 65</strong></div><p><span class="verse"><a name="1">1</a>Для дириґетна хору. Псалом Давидів. Пісня. Уся земле, покликуйте Богові:</span> <span class="verse"><a name="2">2</a>Тобі, Боже, належиться слава в Сіоні, і Тобі має відданий бути обіт!</span> <span class="verse"><a name="3">3</a>Ти, що молитви вислухуєш, всяке тіло до Тебе приходить!</span> <span class="verse"><a name="4">4</a>Справи грішні зробились сильніші від нас, Ти наші гріхи пробачаєш!</span> <span class="verse"><a name="5">5</a>Блаженний, кого вибираєш Ти та наближаєш, в оселях Твоїх спочивати той буде! наситимось ми добром дому Твого, найсвятішим із храму Твого!</span> <span class="verse"><a name="6">6</a>Грізні речі Ти відповідаєш нам правдою, Боже, Спасителю наш, надіє всіх кінців землі та сущих далеко на морі,</span> <span class="verse"><a name="7">7</a>що гори ставиш Своєю силою, підперезаний міццю,</span> <span class="verse"><a name="8">8</a>що втихомирюєш гуркіт морів, їхніх хвиль та галас народів...</span> <span class="verse"><a name="9">9</a>і будуть боятись ознак Твоїх мешканці кінців землі. Ти розвеселяєш країну, де вихід поранку й де вечір.</span> <span class="verse"><a name="10">10</a>Ти відвідуєш землю та поїш її, Ти збагачуєш щедро її, повний води потік Божий, Ти збіжжя готуєш її, бо Ти так приготовив її!</span> <span class="verse"><a name="11">11</a>Ти ріллю її насичуєш вогкістю, вирівнюєш груддя її, розпускаєш дощами її, Ти благословляєш рослинність її!</span> <span class="verse"><a name="12">12</a>Ти добром Своїм рік вкороновуєш, і стежки Твої краплями товщу течуть!</span> <span class="verse"><a name="13">13</a>Пасовиська пустині спливаються краплями, і радістю підперезались узгір'я! (65-14) Луги зодягнулись отарами, а долини покрилися збіжжям, гукають вони та співають!</span> </p></div</div></div></body></html>