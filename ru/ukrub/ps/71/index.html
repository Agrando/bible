<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 71</strong></div><p><span class="verse"><a name="1">1</a>До Тебе вдаюся я, Господи, хай же не буду повік засоромлений!</span> <span class="verse"><a name="2">2</a>визволь мене через правду Свою, і звільни мене, нахили Своє ухо до мене, й спаси мене,</span> <span class="verse"><a name="3">3</a>стань для мене за скелю мешкальну, куди міг би я завжди ховатись! Ти наказав рятувати мене, бо Ти скеля моя та твердиня моя!</span> <span class="verse"><a name="4">4</a>Боже мій, визволь мене від руки беззаконного, від руки того, хто кривдить та гнобить мене,</span> <span class="verse"><a name="5">5</a>Ти бо, Владико, надія моя, Господи, Ти охорона моя від юнацького віку мого!</span> <span class="verse"><a name="6">6</a>На Тебе оперся я був від народження, від утроби моєї матері Ти охорона моя, в Тобі моя слава постійно!</span> <span class="verse"><a name="7">7</a>Я став багатьом, як дивовище, та Ти сильна моя охорона!</span> <span class="verse"><a name="8">8</a>Уста мої повні Твоєї хвали, увесь день Твоєї величности!</span> <span class="verse"><a name="9">9</a>Не кидай мене на час старости, коли зменшиться сила моя, не лиши Ти мене,</span> <span class="verse"><a name="10">10</a>бо мої вороги проти мене змовляються, а ті, що чатують на душу мою нараджаються разом,</span> <span class="verse"><a name="11">11</a>говорячи: Бог покинув його, доганяйте й хапайте його, бо нема, хто б його врятував!...</span> <span class="verse"><a name="12">12</a>Не віддалюйся, Боже, від мене, Боже мій поспішися ж на поміч мені!</span> <span class="verse"><a name="13">13</a>Нехай посоромляться, хай позникають усі, хто ненавидить душу мою, бодай зодяглися в наругу та в сором усі, хто прагне для мене лихого!</span> <span class="verse"><a name="14">14</a>А я буду постійно надіятись, і славу Твою над усе я помножу!</span> <span class="verse"><a name="15">15</a>Уста мої оповідатимуть правду Твою, про спасіння Твоє увесь день, бо числа їх не знаю,</span> <span class="verse"><a name="16">16</a>буду славити вчинки великі всевладного Господа, згадаю про правду Твою, єдино Твою!</span> <span class="verse"><a name="17">17</a>Боже, навчав Ти мене від юнацтва мого, і аж дотепер я звіщаю про чуда Твої.</span> <span class="verse"><a name="18">18</a>А Ти, Боже, не кидай мене аж до старости та сивини, поки я не звіщу про рамено Твоє поколінню, і кожному, хто тільки прийде про чини великі Твої!</span> <span class="verse"><a name="19">19</a>Бо Твоя справедливість, о Боже, сягає аж до високости, Боже, що речі великі вчинив, хто рівний Тобі?</span> <span class="verse"><a name="20">20</a>Ти мені показав був великі та люті нещастя, та знов Ти оживиш мене, і з безодень землі мене знову Ти витягнеш,</span> <span class="verse"><a name="21">21</a>Ти збільшиш величність мою, і знову потішиш мене!</span> <span class="verse"><a name="22">22</a>А я буду на арфі хвалити Тебе, Твою правду, мій Боже, із гуслами буду співати Тобі, Святий Ти ізраїлів!</span> <span class="verse"><a name="23">23</a>Нехай співом радіють уста мої, бо буду співати Тобі я та душа моя, яку Ти врятував!</span> <span class="verse"><a name="24">24</a>Шепоче про правду Твою мій язик цілий день, бо посоромлені, бо поганьблені всі, хто шукає лихого для мене!</span> </p></div</div></div></body></html>