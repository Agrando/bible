<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 103</strong></div><p><span class="verse"><a name="1">1</a>Давидів. Благослови, душе моя, Господа, і все нутро моє святе Ймення Його!</span> <span class="verse"><a name="2">2</a>Благослови, душе моя, Господа, і не забувай за всі добродійства Його!</span> <span class="verse"><a name="3">3</a>Всі провини Твої Він прощає, всі недуги твої вздоровляє.</span> <span class="verse"><a name="4">4</a>Від могили життя твоє Він визволяє, Він милістю та милосердям тебе коронує.</span> <span class="verse"><a name="5">5</a>Він бажання твоє насичає добром, відновиться, мов той орел, твоя юність!</span> <span class="verse"><a name="6">6</a>Господь чинить правду та суд для всіх переслідуваних.</span> <span class="verse"><a name="7">7</a>Він дороги Свої об'явив був Мойсеєві, діла Свої дітям ізраїлевим.</span> <span class="verse"><a name="8">8</a>Щедрий і милосердний Господь, довготерпеливий і многомилостивий.</span> <span class="verse"><a name="9">9</a>Не завжди на нас ворогує, і не навіки заховує гнів.</span> <span class="verse"><a name="10">10</a>Не за нашими прогріхами Він поводиться з нами, і відплачує нам не за провинами нашими.</span> <span class="verse"><a name="11">11</a>Бо як високо небо стоїть над землею, велика така Його милість до тих, хто боїться Його,</span> <span class="verse"><a name="12">12</a>як далекий від заходу схід, так Він віддалив від нас наші провини!</span> <span class="verse"><a name="13">13</a>Як жалує батько дітей, так Господь пожалівся над тими, хто боїться Його,</span> <span class="verse"><a name="14">14</a>бо знає Він створення наше, пам'ятає, що ми порох:</span> <span class="verse"><a name="15">15</a>чоловік як трава дні його, немов цвіт польовий так цвіте він,</span> <span class="verse"><a name="16">16</a>та вітер перейде над ним і немає його, і вже місце його не пізнає його...</span> <span class="verse"><a name="17">17</a>А милість Господня від віку й до віку на тих, хто боїться Його, і правда Його над синами синів,</span> <span class="verse"><a name="18">18</a>що Його заповіта додержують, і що пам'ятають накази Його, щоб виконувати їх!</span> <span class="verse"><a name="19">19</a>Господь міцно поставив на Небі престола Свого, а Царство Його над усім володіє.</span> <span class="verse"><a name="20">20</a>Благословіть Господа, Його Анголи, велетні сильні, що виконуєте Його слово, щоб слухати голосу слів Його!</span> <span class="verse"><a name="21">21</a>Благословіть Господа, усі сили небесні Його, слуги Його, що чините волю Його!</span> <span class="verse"><a name="22">22</a>Благословіть Господа, всі діла Його, на всіх місцях царювання Його! Благослови, душе моя, Господа!</span> </p></div</div></div></body></html>