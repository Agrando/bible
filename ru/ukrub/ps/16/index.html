<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 16</strong></div><p><span class="verse"><a name="1">1</a>Золота пісня Давадова. Хорони мене, Боже, я бо до Тебе вдаюся!</span> <span class="verse"><a name="2">2</a>Я сказав Господеві: Ти Бог мій, добро моє тільки в Тобі!</span> <span class="verse"><a name="3">3</a>До святих, які на землі, що шляхетні вони, до них все жадання моє!</span> <span class="verse"><a name="4">4</a>Нехай множаться смутки для тих, хто набув собі інших богів, я не буду приносить їм ливної жертви із крови, і їхніх імен не носитиму в устах своїх!</span> <span class="verse"><a name="5">5</a>Господь то частина спадку мого та чаші моєї, Ти долю мою підпираєш!</span> <span class="verse"><a name="6">6</a>Частки припали для мене в хороших місцях, і гарна для мене спадщина моя!</span> <span class="verse"><a name="7">7</a>Благословляю я Господа, що радить мені, навіть ночами навчають мене мої нирки.</span> <span class="verse"><a name="8">8</a>Уявляю я Господа перед собою постійно, бо Він по правиці моїй, й я не буду захитаний!</span> <span class="verse"><a name="9">9</a>Через те моє серце радіє та дух веселиться, і тіло моє спочиває безпечно!</span> <span class="verse"><a name="10">10</a>Бо Ти не опустиш моєї душі до шеолу, не попустиш Своєму святому побачити тління!</span> <span class="verse"><a name="11">11</a>Дорогу життя Ти покажеш мені: радість велика з Тобою, завжди блаженство в правиці Твоїй!</span> </p></div</div></div></body></html>