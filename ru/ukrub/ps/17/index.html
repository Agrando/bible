<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 17</strong></div><p><span class="verse"><a name="1">1</a>Молитва Давидова. Вислухай, Господи, правду мою, послухай благання моє! Почуй молитву мою із уст необлудних!</span> <span class="verse"><a name="2">2</a>Від Твого лиця нехай вирок мій вийде, а очі Твої нехай бачать мою правоту!</span> <span class="verse"><a name="3">3</a>Ти випробував моє серце, навістив уночі, перетопив Ти мене, й не знайшов чогось злого. і роздумував я, щоб лихе з моїх уст не виходило,</span> <span class="verse"><a name="4">4</a>а в людських ділах, за словом уст Твоїх, я стерігся доріг гнобителя.</span> <span class="verse"><a name="5">5</a>Зміцняй стопи мої на дорогах Твоїх, щоб кроки мої не хиталися!</span> <span class="verse"><a name="6">6</a>Я кличу до Тебе, бо відповіси мені, Боже, нахили Своє ухо до мене, вислухай мову мою,</span> <span class="verse"><a name="7">7</a>покажи дивну милість Свою, Спасителю тих, хто вдається до Тебе від заколотників проти правиці Твоєї.</span> <span class="verse"><a name="8">8</a>Хорони Ти мене, як зіницю Свою, дочку ока, у тіні Своїх крил заховай Ти мене</span> <span class="verse"><a name="9">9</a>від безбожних, що гублять мене, смертельні мої вороги оточили мене!</span> <span class="verse"><a name="10">10</a>Товщем замкнули вони своє серце, уста їхні говорять бундючно.</span> <span class="verse"><a name="11">11</a>Вороги оточили тепер наші кроки, наставили очі свої, щоб мене повалити на землю...</span> <span class="verse"><a name="12">12</a>із них кожен подібний до лева, що шарпати прагне, й як левчук, що сидить в укритті...</span> <span class="verse"><a name="13">13</a>Устань же, о Господи, його попередь, кинь його на коліна! Мечем Своїм душу мою збережи від безбожного,</span> <span class="verse"><a name="14">14</a>від людей рукою Своєю, Господи, від людей цього світу, що частка їхня в цьому житті, що Ти скарбом Своїм наповняєш їхнє черево! Ситі їхні сини, останок же свій для дітей вони лишать.</span> <span class="verse"><a name="15">15</a>А я в правді побачу обличчя Твоє, і, збудившись, насичусь Твоєю подобою!</span> </p></div</div></div></body></html>