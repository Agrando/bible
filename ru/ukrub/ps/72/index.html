<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 72</strong></div><p><span class="verse"><a name="1">1</a>Соломонів. Боже, Свої суди цареві подай, а Свою справедливість для сина царевого,</span> <span class="verse"><a name="2">2</a>хай він правдою судить народа Твого, а вбогих Твоїх справедливістю!</span> <span class="verse"><a name="3">3</a>Нехай гори приносять народові мир, а пагірки правду.</span> <span class="verse"><a name="4">4</a>Він судитиме вбогих народу, помагатиме бідним, і тиснути буде гнобителя!</span> <span class="verse"><a name="5">5</a>Будуть боятися Тебе, поки сонця, і поки місяця, з роду до роду!</span> <span class="verse"><a name="6">6</a>Він зійде, як дощ на покіс, немов краплі, що зрошують землю!</span> <span class="verse"><a name="7">7</a>Праведний буде цвісти в його дні, а спокій великий аж поки світитиме місяць,</span> <span class="verse"><a name="8">8</a>і він запанує від моря до моря, і від Ріки аж до кінців землі!</span> <span class="verse"><a name="9">9</a>Мешканці пустинь на коліна попадають перед обличчям його, а його вороги будуть порох лизати...</span> <span class="verse"><a name="10">10</a>Царі Таршішу та островів дадуть дари, принесуть царі Шеви та Севи дарунки!</span> <span class="verse"><a name="11">11</a>і впадуть перед ним усі царі, і будуть служити йому всі народи,</span> <span class="verse"><a name="12">12</a>бо визволить він бідаря, що голосить, та вбогого, що немає собі допомоги!</span> <span class="verse"><a name="13">13</a>Він змилується над убогим та бідним, і спасе душу бідних,</span> <span class="verse"><a name="14">14</a>від кривди й насилля врятує їхню душу, їхня кров дорога буде в очах його!</span> <span class="verse"><a name="15">15</a>і буде він жити, і дасть йому з золота Шеви, і завжди молитися буде за нього, буде благословляти його кожен день!</span> <span class="verse"><a name="16">16</a>На землі буде збіжжя багато, на гірському верху зашумить, як Ливан, його плід, і народ зацвіте по містах, як трава на землі!</span> <span class="verse"><a name="17">17</a>Хай ім'я його буде навіки, хай росте, поки сонця, наймення його, нехай благословляються ним, будуть хвалити його всі народи!</span> <span class="verse"><a name="18">18</a>Благословен Господь Бог, Бог ізраїлів, єдиний, що чуда вчиняє,</span> <span class="verse"><a name="19">19</a>і благословенне навіки ім'я Його слави, і хай Його слава всю землю наповнить! Амінь і амінь!</span> <span class="verse"><a name="20">20</a>Скінчились молитви Давида, сина Єссея.</span> </p></div</div></div></body></html>