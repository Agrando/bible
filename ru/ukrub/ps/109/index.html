<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 109</strong></div><p><span class="verse"><a name="1">1</a>Для дириґетна хору. Псалом Давидів. Боже слави моєї, не будь мовчазливий,</span> <span class="verse"><a name="2">2</a>бо мої вороги порозкривали на мене уста нечестиві та пельки лукаві, язиком неправдивим говорять зо мною!</span> <span class="verse"><a name="3">3</a>і вони оточили мене словами ненависти, і без причини на мене воюють,</span> <span class="verse"><a name="4">4</a>обмовляють мене за любов мою, а я молюся за них,</span> <span class="verse"><a name="5">5</a>вони віддають мені злом за добро, і ненавистю за любов мою!</span> <span class="verse"><a name="6">6</a>Постав же над ним нечестивого, і по правиці його сатана нехай стане!</span> <span class="verse"><a name="7">7</a>Як буде судитись нехай вийде винним, молитва ж його бодай стала гріхом!</span> <span class="verse"><a name="8">8</a>Нехай дні його будуть короткі, хай інший маєток його забере!</span> <span class="verse"><a name="9">9</a>Бодай діти його стали сиротами, а жінка його удовою!</span> <span class="verse"><a name="10">10</a>і хай діти його все мандрують та жебрають, і нехай вони просять у тих, хто їх руйнував!</span> <span class="verse"><a name="11">11</a>Бодай їм тенета розставив лихвар на все, що його, і нехай розграбують чужі його працю!</span> <span class="verse"><a name="12">12</a>Щоб до нього ніхто милосердя не виявив, і бодай не було його сиротам милости!</span> <span class="verse"><a name="13">13</a>Щоб на знищення стали нащадки його, бодай було скреслене в другому роді ім'я їхнє!</span> <span class="verse"><a name="14">14</a>Беззаконня батьків його хай пам'ятається в Господа, і хай не стирається гріх його матері!</span> <span class="verse"><a name="15">15</a>Нехай будуть вони перед Господом завжди, а Він нехай вирве з землі їхню пам'ять,</span> <span class="verse"><a name="16">16</a>ворог бо не пам'ятав милосердя чинити, і напастував був людину убогу та бідну, та серцем засмучену, щоб убивати її!</span> <span class="verse"><a name="17">17</a>Полюбив він прокляття, бодай же на нього воно надійшло! і не хотів благословення, щоб воно віддалилось від нього!</span> <span class="verse"><a name="18">18</a>Зодягнув він прокляття, немов свою одіж, просякло воно, як вода, в його нутро, та в кості його, мов олива!</span> <span class="verse"><a name="19">19</a>Бодай воно стало йому за одежу, в яку зодягнеться, і за пояс, що завжди він ним підпережеться!</span> <span class="verse"><a name="20">20</a>Це заплата від Господа тим, хто мене обмовляє, на душу мою наговорює зло!</span> <span class="verse"><a name="21">21</a>А Ти Господи, Владико, зо мною зроби ради Ймення Свого, що добре Твоє милосердя, мене порятуй,</span> <span class="verse"><a name="22">22</a>бо я вбогий та бідний, і зранене серце моє в моїм нутрі!...</span> <span class="verse"><a name="23">23</a>Я ходжу, мов та тінь, коли хилиться день, немов сарана я відкинений!</span> <span class="verse"><a name="24">24</a>Коліна мої знесилилися з посту, і вихудло тіло моє з недостачі оливи,</span> <span class="verse"><a name="25">25</a>і я став для них за посміховище, коли бачать мене, головою своєю хитають...</span> <span class="verse"><a name="26">26</a>Поможи мені, Господи, Боже мій, за Своїм милосердям спаси Ти мене!</span> <span class="verse"><a name="27">27</a>і нехай вони знають, що Твоя це рука, що Ти, Господи, все це вчинив!</span> <span class="verse"><a name="28">28</a>Нехай проклинають вони, Ти ж поблагослови! Вони повстають, та нехай засоромлені будуть, а раб Твій радітиме!</span> <span class="verse"><a name="29">29</a>Хай зодягнуться ганьбою ті, хто мене обмовляє, і хай вони сором свій вдягнуть, як шату!</span> <span class="verse"><a name="30">30</a>Я устами своїми хвалитиму голосно Господа, і між багатьма Його славити буду,</span> <span class="verse"><a name="31">31</a>бо стоїть на правиці убогого Він для спасіння від тих, хто осуджує душу його!</span> </p></div</div></div></body></html>