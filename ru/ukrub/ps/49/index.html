<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ps/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ps">Psalms</a> &gt <strong>Chapter 49</strong></div><p><span class="verse"><a name="1">1</a>Для дириґетна хору. Синів Кореєвих. Псалом. (49-2) Слухайте це, всі народи, візьміть до ушей, усі мешканці всесвіту,</span> <span class="verse"><a name="2">2</a>(49-3) і людські сини й сини мужів, разом багатий та вбогий,</span> <span class="verse"><a name="3">3</a>(49-4) мої уста казатимуть мудрість, думка ж серця мого розумність,</span> <span class="verse"><a name="4">4</a>(49-5) нахилю своє ухо до приказки, розв'яжу свою загадку лірою!</span> <span class="verse"><a name="5">5</a>(49-6) Чому маю боятись у день лихоліття, як стане круг мене неправда моїх ошуканців,</span> <span class="verse"><a name="6">6</a>(49-7) які на багатство своє покладають надію, і своїми достатками хваляться?</span> <span class="verse"><a name="7">7</a>(49-8) Але жодна людина не викупить брата, не дасть його викупу Богові,</span> <span class="verse"><a name="8">8</a>(49-9) бо викуп їхніх душ дорогий, і не перестане навіки,</span> <span class="verse"><a name="9">9</a>(49-10) щоб міг він ще жити навіки й не бачити гробу!</span> <span class="verse"><a name="10">10</a>(49-11) Та люди побачать, що мудрі вмирають так само, як гинуть невіглас та неук, і лишають для інших багатство своє...</span> <span class="verse"><a name="11">11</a>(49-12) Вони думають, ніби доми їхні навіки, місця їхнього замешкання з роду до роду, іменами своїми звуть землі,</span> <span class="verse"><a name="12">12</a>(49-13) та не зостається в пошані людина, подібна худобі, що гине!</span> <span class="verse"><a name="13">13</a>(49-14) Така їхня дорога глупота для них, та за ними йдуть ті, хто кохає їхню думку. Села.</span> <span class="verse"><a name="14">14</a>(49-15) Вони зійдуть в шеол, і смерть їх пасе, немов вівці, а праведники запанують над ними від рання; подоба їхня знищиться, шеол буде мешканням для них...</span> <span class="verse"><a name="15">15</a>(49-16) Та визволить Бог мою душу із влади шеолу, бо Він мене візьме! Села.</span> <span class="verse"><a name="16">16</a>(49-17) Не лякайся, коли багатіє людина, коли збільшується слава дому її,</span> <span class="verse"><a name="17">17</a>(49-18) бо, вмираючи, не забере вона всього, її слава не піде за нею!</span> <span class="verse"><a name="18">18</a>(49-19) Хоч вона свою душу за життя свого хвалить, і славлять тебе, як для себе ти чиниш добро,</span> <span class="verse"><a name="19">19</a>(49-20) вона прийде до роду батьків своїх, що світла вони не побачать навіки!</span> <span class="verse"><a name="20">20</a>(49-21) Людина в пошані, але нерозумна, подібна худобі, що гине!</span> </p></div</div></div></body></html>