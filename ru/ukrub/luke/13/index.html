<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 13</strong></div><p><span class="verse"><a name="1">1</a>Того часу прийшли були дехто, та й розповіли Йому про галілеян, що їхню кров Пилат змішав був із їхніми жертвами.</span> <span class="verse"><a name="2">2</a>Ісус же сказав їм у відповідь: Чи ви думаєте, що оці галілеяни, що так постраждали, грішніші були від усіх галілеян?</span> <span class="verse"><a name="3">3</a>Ні, кажу вам; та коли не покаєтеся, то загинете всі так!</span> <span class="verse"><a name="4">4</a>Або ті вісімнадцять, що башта на них завалилась була в Сілоамі й побила їх, чи думаєте, що ті винні були більш за всіх, що в Єрусалимі живуть?</span> <span class="verse"><a name="5">5</a>Ні, кажу вам; та коли не покаєтеся, то загинете всі так!</span> <span class="verse"><a name="6">6</a>І Він розповів оцю притчу: Один чоловік у своїм винограднику мав посаджене фіґове дерево. І прийшов він шукати на ньому плоду, але не знайшов.</span> <span class="verse"><a name="7">7</a>І сказав винареві: Оце третій рік, відколи приходжу шукати плоду на цім фіґовім дереві, але не знаходжу; зрубай його, нащо й землю марнує воно?</span> <span class="verse"><a name="8">8</a>А той йому в відповідь каже: Позостав його, пане, і на цей рік, аж поки його обкопаю довкола, і обкладу його гноєм,</span> <span class="verse"><a name="9">9</a>чи року наступного плоду не вродить воно. Коли ж ні, то зрубаєш його.</span> <span class="verse"><a name="10">10</a>І навчав Він в одній з синагог у суботу.</span> <span class="verse"><a name="11">11</a>І ось там була одна жінка, що вісімнадцять років мала духа немочі, і була скорчена, і не могла ніяк випростатись.</span> <span class="verse"><a name="12">12</a>А Ісус, як побачив її, то покликав до Себе. І сказав їй: Жінко, звільнена ти від недуги своєї.</span> <span class="verse"><a name="13">13</a>І Він руки на неї поклав, і вона зараз випросталась, і стала славити Бога!</span> <span class="verse"><a name="14">14</a>Озвався ж старший синагоги, обурений, що Ісус уздоровив у суботу, і сказав до народу: Є шість день, коли працювати належить, приходьте тоді та вздоровлюйтеся, а не дня суботнього.</span> <span class="verse"><a name="15">15</a>А Господь відповів і промовив до нього: Лицеміре, хіба ж не відв'язує кожен із вас у суботу свого вола чи осла від ясел, і не веде напоїти?</span> <span class="verse"><a name="16">16</a>Чи ж цю дочку Авраамову, яку сатана був зв'язав вісімнадцять ось років, не належить звільнити її суботнього дня від цих пут?</span> <span class="verse"><a name="17">17</a>А як Він говорив це, засоромилися всі Його супротивники. І тішився ввесь народ всіма славними вчинками, які Він чинив!</span> <span class="verse"><a name="18">18</a>Він же промовив: До чого подібне Царство Боже, і до чого його прирівняю?</span> <span class="verse"><a name="19">19</a>Подібне воно до гірчичного зерна, що взяв чоловік і посіяв його в своїм саді. І воно виросло, і деревом стало, і кублилось птаство небесне на віттях його.</span> <span class="verse"><a name="20">20</a>І знову сказав Він: Із чим порівняю Я Божеє Царство?</span> <span class="verse"><a name="21">21</a>Подібне до розчини, що її бере жінка, і кладе на три мірки муки, аж поки все вкисне.</span> <span class="verse"><a name="22">22</a>І проходив містами та селами Він і навчав, до Єрусалиму простуючи.</span> <span class="verse"><a name="23">23</a>І озвався до Нього один: Господи, хіба буде мало спасених? А Він відказав їм:</span> <span class="verse"><a name="24">24</a>Силкуйтеся ввійти тісними ворітьми, бо кажу вам, багато-хто будуть намагатися ввійти, та не зможуть!</span> <span class="verse"><a name="25">25</a>Як устане Господар та двері замкне, ви зачнете вистоювати ізнадвору, та стукати в двері й казати: Господи, відчини нам! А Він вам у відповідь скаже: Не знаю Я вас, звідки ви!</span> <span class="verse"><a name="26">26</a>Тоді станете ви говорити: Ми їли й пили перед Тобою і на вулицях наших навчав Ти...</span> <span class="verse"><a name="27">27</a>А Він вам відкаже: Говорю вам, не знаю Я, звідки ви. Відійдіть від Мене всі, хто чинить неправду!</span> <span class="verse"><a name="28">28</a>Буде плач там і скрегіт зубів, як побачите ви Авраама, та Ісака та Якова, та пророків усіх в Царстві Божім, себе ж вигнаних геть...</span> <span class="verse"><a name="29">29</a>І прийдуть інші від сходу й заходу, і півночі й півдня, і при столі в Царстві Божім засядуть!</span> <span class="verse"><a name="30">30</a>І ось, є останні, що стануть за перших, і є перші, що стануть останніми!</span> <span class="verse"><a name="31">31</a>Тієї години підійшли дехто з фарисеїв, і сказали Йому: Вийди собі, і піди звідси, хоче бо Ірод убити Тебе...</span> <span class="verse"><a name="32">32</a>А Він відказав їм: Ідіть і скажіть тому лисові: Ось демонів Я виганяю, і чиню вздоровлення, сьогодні та взавтра, а третього дня закінчу.</span> <span class="verse"><a name="33">33</a>Однак, Мені треба ходити сьогодні та взавтра, і часу найближчого, бо згинути не може пророк поза Єрусалимом.</span> <span class="verse"><a name="34">34</a>Єрусалиме, Єрусалиме, що вбиваєш пророків та каменуєш посланих до тебе! Скільки раз Я хотів позбирати дітей твоїх, як та квочка збирає під крила курчаток своїх, та ви не захотіли!</span> <span class="verse"><a name="35">35</a>Ось ваш дім зостається порожній для вас! Говорю бо Я вам: Ви мене не побачите, аж поки не настане, що скажете: Благословенний, Хто йде в Господнє Ім'я!</span> </p></div</div></div></body></html>