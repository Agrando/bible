<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 12</strong></div><p><span class="verse"><a name="1">1</a>Того часу, як зібралися десятитисячні натовпи народу, аж топтали вони один одного, Він почав промовляти перш до учнів Своїх: Стережіться розчини фарисейської, що є лицемірство!</span> <span class="verse"><a name="2">2</a>Бо немає нічого захованого, що не відкриється, ні таємного, що не виявиться.</span> <span class="verse"><a name="3">3</a>Тому все, що казали ви потемки, при світлі почується, що ж шептали на вухо в коморах, на дахах проповідане буде.</span> <span class="verse"><a name="4">4</a>Кажу ж вам, Своїм друзям: Не бійтеся тих, хто тіло вбиває, а потім більш нічого не може вчинити!</span> <span class="verse"><a name="5">5</a>Але вкажу вам, кого треба боятися: Бійтесь того, хто має владу, убивши, укинути в геєнну. Так, кажу вам: Того бійтеся!</span> <span class="verse"><a name="6">6</a>Чи ж не п'ять горобців продають за два гроші? Та проте перед Богом із них ні один не забутий.</span> <span class="verse"><a name="7">7</a>Але навіть волосся вам на голові пораховане все. Не бійтесь: вартніші ви за багатьох горобців!</span> <span class="verse"><a name="8">8</a>Кажу ж вам: Кожного, хто перед людьми Мене визнає, того визнає й Син Людський перед Анголами Божими.</span> <span class="verse"><a name="9">9</a>Хто ж Мене відцурається перед людьми, того відцураються перед Анголами Божими.</span> <span class="verse"><a name="10">10</a>І кожному, хто скаже слово на Людського Сина, йому проститься; а хто зневажатиме Духа Святого, не проститься.</span> <span class="verse"><a name="11">11</a>А коли вас водитимуть до синагог, і до урядів, і до влад, не турбуйтеся, як або що відповідати чи що говорити,</span> <span class="verse"><a name="12">12</a>Дух бо Святий вас навчить тієї години, що потрібно казати!</span> <span class="verse"><a name="13">13</a>І озвався до Нього один із народу: Учителю, скажи братові моєму, щоб він спадщиною поділився зо мною.</span> <span class="verse"><a name="14">14</a>А Він відказав йому: Чоловіче, хто поставив над вами Мене за суддю або за подільника?</span> <span class="verse"><a name="15">15</a>І промовив до них: Глядіть, остерігайтеся всякої зажерливости, бо життя чоловіка не залежить від достатку маєтку його.</span> <span class="verse"><a name="16">16</a>І Він розповів їм притчу, говорячи: В одного багача гойно нива вродила була.</span> <span class="verse"><a name="17">17</a>І міркував він про себе й казав: Що робити, що не маю куди зібрати плодів своїх?</span> <span class="verse"><a name="18">18</a>І сказав: Оце я зроблю, порозвалюю клуні свої, і просторніші поставлю, і позбираю туди пашню свою всю та свій достаток.</span> <span class="verse"><a name="19">19</a>І скажу я душі своїй: Душе, маєш багато добра, на багато років складеного. Спочивай, їж та пий, і веселися!</span> <span class="verse"><a name="20">20</a>Бог же до нього прорік: Нерозумний, ночі цієї ось душу твою зажадають від тебе, і кому позостанеться те, що ти був наготовив?...</span> <span class="verse"><a name="21">21</a>Так буває і з тим, хто збирає для себе, та не багатіє в Бога.</span> <span class="verse"><a name="22">22</a>І промовив Він учням Своїм: Через це кажу вам: Не журіться про життя, що ви будете їсти, і ні про тіло, у що ви зодягнетеся.</span> <span class="verse"><a name="23">23</a>Бо більше від їжі життя, а тіло від одягу.</span> <span class="verse"><a name="24">24</a>Погляньте на гайвороння, що не сіють, не жнуть, нема в них комори, ні клуні, проте Бог їх годує. Скільки ж більше за птахів ви варті!</span> <span class="verse"><a name="25">25</a>Хто ж із вас, коли журиться, добавити зможе до зросту свого бодай ліктя одного?</span> <span class="verse"><a name="26">26</a>Тож коли ви й найменшого не подолаєте, то чого ж ви про інше клопочетеся?</span> <span class="verse"><a name="27">27</a>Погляньте на ті он лілеї, як вони не прядуть, ані тчуть. Але говорю вам, що й сам Соломон у всій славі своїй не вдягався отак, як одна з них!</span> <span class="verse"><a name="28">28</a>І коли он траву, що сьогодні на полі, а взавтра до печі вкидається, Бог так зодягає, скільки ж краще зодягне Він вас, маловірні!</span> <span class="verse"><a name="29">29</a>І не шукайте, що будете їсти, чи що будете пити, і не клопочіться.</span> <span class="verse"><a name="30">30</a>Бо всього цього й люди світу оцього шукають, Отець же ваш знає, що того вам потрібно.</span> <span class="verse"><a name="31">31</a>Шукайте отож Його Царства, а це вам додасться!</span> <span class="verse"><a name="32">32</a>Не лякайся, черідко мала, бо сподобалося Отцю вашому дати вам Царство.</span> <span class="verse"><a name="33">33</a>Продавайте достатки свої та милостиню подавайте. Робіть калитки собі не старіючі, невичерпний скарб той у небі, куди не закрадається злодій, і міль де не точить.</span> <span class="verse"><a name="34">34</a>Бо де скарб ваш, там буде й серце ваше!</span> <span class="verse"><a name="35">35</a>Нехай підперезані будуть вам стегна, а світла ручні позасвічувані!</span> <span class="verse"><a name="36">36</a>І будьте подібними до людей, що очікують пана свого, коли вернеться він із весілля, щоб, як прийде й застукає, відчинити негайно йому.</span> <span class="verse"><a name="37">37</a>Блаженні раби ті, що пан, коли прийде, то знайде, що пильнують вони! Поправді кажу вам: підпережеться він і їх посадовить, і, підійшовши, буде їм послуговувати.</span> <span class="verse"><a name="38">38</a>І коли прийде о другій чи прийде о третій сторожі, та знайде так само, блаженні вони!</span> <span class="verse"><a name="39">39</a>Знайте ж це, що коли б знав господар, о котрій то годині підкрадеться злодій, то він пильнував би, і свого б дому не дав підкопати.</span> <span class="verse"><a name="40">40</a>Тому будьте готові і ви, бо прийде Син Людський тієї години, коли ви не думаєте!</span> <span class="verse"><a name="41">41</a>Озвався ж Петро: Господи, чи до нас кажеш притчу оцю, чи до всіх?</span> <span class="verse"><a name="42">42</a>А Господь відказав: Хто ж тоді вірний і мудрий домоправитель, що пан настановить його над своїми челядниками, щоб давати харч визначену своєчасно?</span> <span class="verse"><a name="43">43</a>Блаженний той раб, що пан його прийде та знайде, що робить він так!</span> <span class="verse"><a name="44">44</a>Поправді кажу вам, що над всім маєтком своїм він поставить його.</span> <span class="verse"><a name="45">45</a>А коли раб той скаже у серці своїм: Забариться пан мій прийти, і зачне бити слуг та служниць, їсти та пити та напиватися,</span> <span class="verse"><a name="46">46</a>то прийде раба того пан за дня, якого він не сподівається, і о годині, якої не знає, і розітне його пополовині, і визначить долю йому з невірними!</span> <span class="verse"><a name="47">47</a>А раб той, що знав волю свого господаря, але не приготував, ані не вчинив згідно волі його, буде тяжко побитий.</span> <span class="verse"><a name="48">48</a>Хто ж не знав, а вчинив каригідне, буде мало він битий. Тож від кожного, кому дано багато, багато від нього й жадатимуть. А кому багато повірено, від того ще більше жадатимуть.</span> <span class="verse"><a name="49">49</a>Я прийшов огонь кинути на землю, і як Я прагну, щоб він уже запалав!</span> <span class="verse"><a name="50">50</a>Я ж маю христитися хрищенням, і як Я мучуся, поки те сповниться!</span> <span class="verse"><a name="51">51</a>Чи ви думаєте, що прийшов Я мир дати на землю? Ні, кажу вам, але поділ!</span> <span class="verse"><a name="52">52</a>Віднині бо п'ятеро в домі одному поділені будуть: троє супроти двох, і двоє супроти трьох.</span> <span class="verse"><a name="53">53</a>Стане батько на сина, а син проти батька, мати проти дочки, а дочка проти матері, свекруха навпроти невістки своєї, а невістка навпроти свекрухи!...</span> <span class="verse"><a name="54">54</a>Промовив же Він і до народу: Як побачите хмару, що з заходу суне, то кажете зараз: Зближається дощ, і так і буває.</span> <span class="verse"><a name="55">55</a>А коли віє вітер південний, то кажете: Буде спекота, і буває.</span> <span class="verse"><a name="56">56</a>Лицеміри, лице неба й землі розпізнати ви вмієте, чому ж не розпізнаєте часу цього?</span> <span class="verse"><a name="57">57</a>Чого ж і самі по собі ви не судите, що справедливе?</span> <span class="verse"><a name="58">58</a>Бо коли до уряду ти йдеш зо своїм супротивником, попильнуй з ним залагодити по дорозі, щоб тебе до судді не потяг він, а суддя щоб прислужникові не віддав тебе, а прислужник щоб не посадив до в'язниці тебе.</span> <span class="verse"><a name="59">59</a>Поправді кажу тобі: Не вийдеш ізвідти, поки не віддаси й останнього шеляга!</span> </p></div</div></div></body></html>