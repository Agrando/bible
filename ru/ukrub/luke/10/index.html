<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 10</strong></div><p><span class="verse"><a name="1">1</a>Після того призначив Господь і інших Сімдесят, і послав їх по двох перед Себе до кожного міста та місця, куди Сам мав іти.</span> <span class="verse"><a name="2">2</a>І промовив до них: Хоч жниво велике, та робітників мало; тож благайте Господаря жнива, щоб робітників вислав на жниво Своє.</span> <span class="verse"><a name="3">3</a>Ідіть! Оце посилаю Я вас, як ягнят між вовки.</span> <span class="verse"><a name="4">4</a>Не носіть ні калитки, ні торби, ні сандаль, і не вітайте в дорозі нікого.</span> <span class="verse"><a name="5">5</a>Як до дому ж якого ви ввійдете, то найперше кажіть: Мир дому цьому!</span> <span class="verse"><a name="6">6</a>І коли син миру там буде, то спочине на ньому ваш мир, коли ж ні до вас вернеться.</span> <span class="verse"><a name="7">7</a>Зоставайтеся ж у домі тім самім, споживайте та пийте, що є в них, бо вартий робітник своєї заплати. Не ходіть з дому в дім.</span> <span class="verse"><a name="8">8</a>А як прийдете в місто яке, і вас приймуть, споживайте, що вам подадуть.</span> <span class="verse"><a name="9">9</a>Уздоровлюйте хворих, що в нім, промовляйте до них: Наблизилося Царство Боже до вас!</span> <span class="verse"><a name="10">10</a>А як прийдете в місто яке, і вас не приймуть, то вийдіть на вулиці його та й кажіть:</span> <span class="verse"><a name="11">11</a>Ми обтрушуємо вам навіть порох, що прилип до нас із вашого міста. Та знайте оце, що наблизилося Царство Боже!</span> <span class="verse"><a name="12">12</a>Кажу вам: того дня легше буде содомлянам, аніж місту тому!</span> <span class="verse"><a name="13">13</a>Горе тобі, Хоразіне, горе тобі, Віфсаїдо! Бо коли б то у Тирі й Сидоні були відбулися ті чуда, що сталися в вас, то давно б вони покаялися в волосяниці та в попелі!</span> <span class="verse"><a name="14">14</a>Але на суді відрадніш буде Тиру й Сидону, як вам...</span> <span class="verse"><a name="15">15</a>А ти, Капернауме, що до неба піднісся, аж до аду ти зійдеш!</span> <span class="verse"><a name="16">16</a>Хто слухає вас Мене слухає, хто ж погорджує вами погорджує Мною, хто ж погорджує Мною погорджує Тим, Хто послав Мене.</span> <span class="verse"><a name="17">17</a>А ті Сімдесят повернулися з радістю, кажучи: Господи, навіть демони коряться нам у Ім'я Твоє!</span> <span class="verse"><a name="18">18</a>Він же промовив до них: Я бачив того сатану, що з неба спадав, немов блискавка.</span> <span class="verse"><a name="19">19</a>Ось Я владу вам дав наступати на змій та скорпіонів, і на всю силу ворожу, і ніщо вам не зашкодить.</span> <span class="verse"><a name="20">20</a>Та не тіштеся тим, що вам коряться духи, але тіштесь, що ваші ймення записані в небі!</span> <span class="verse"><a name="21">21</a>Того часу Ісус звеселився був Духом Святим і промовив: Прославляю Тебе, Отче, Господи неба й землі, що втаїв Ти оце від премудрих і розумних, та його немовлятам відкрив. Так, Отче, бо Тобі так було до вподоби!</span> <span class="verse"><a name="22">22</a>Передав Мені все Мій Отець. І не знає ніхто, хто є Син, тільки Отець, і хто Отець тільки Син, та кому Син захоче відкрити.</span> <span class="verse"><a name="23">23</a>І, звернувшись до учнів, наодинці їм сказав: Блаженні ті очі, що бачать, що бачите ви!</span> <span class="verse"><a name="24">24</a>Кажу ж вам, що багато пророків і царів бажали побачити, що бачите ви та й не бачили, і почути, що чуєте ви і не чули!</span> <span class="verse"><a name="25">25</a>І підвівсь ось законник один, і сказав, Його випробовуючи: Учителю, що робити мені, щоб вічне життя осягнути?</span> <span class="verse"><a name="26">26</a>Він же йому відказав: Що в Законі написано, як ти читаєш?</span> <span class="verse"><a name="27">27</a>А той відповів і сказав: Люби Господа Бога свого всім серцем своїм, і всією душею своєю, і всією силою своєю, і всім своїм розумом, і свого ближнього, як самого себе.</span> <span class="verse"><a name="28">28</a>Він же йому відказав: Правильно ти відповів. Роби це, і будеш жити.</span> <span class="verse"><a name="29">29</a>А той бажав сам себе виправдати, та й сказав до Ісуса: А хто то мій ближній?</span> <span class="verse"><a name="30">30</a>А Ісус відповів і промовив: Один чоловік ішов з Єрусалиму до Єрихону, і попався розбійникам, що обдерли його, і завдали йому рани, та й утекли, покинувши ледве живого його.</span> <span class="verse"><a name="31">31</a>Проходив випадком тією дорогою священик один, побачив його, і проминув.</span> <span class="verse"><a name="32">32</a>Так само й Левит надійшов на те місце, поглянув, і теж проминув.</span> <span class="verse"><a name="33">33</a>Проходив же там якийсь самарянин, та й натрапив на нього, і, побачивши, змилосердився.</span> <span class="verse"><a name="34">34</a>І він підійшов, і обв'язав йому рани, наливши оливи й вина. Потому його посадив на худобину власну, і приставив його до гостиниці, та й клопотався про нього.</span> <span class="verse"><a name="35">35</a>А другого дня, від'їжджавши, вийняв він два динарії, та й дав їх господареві й проказав: Заопікуйся ним, а як більше що витратиш, заплачу тобі, як вернуся.</span> <span class="verse"><a name="36">36</a>Котрий же з цих трьох на думку твою був ближній тому, хто попався розбійникам?</span> <span class="verse"><a name="37">37</a>А він відказав: Той, хто вчинив йому милість. Ісус же сказав йому: Іди, і роби так і ти!</span> <span class="verse"><a name="38">38</a>І сталось, коли вони йшли, Він прийшов до одного села. Одна ж жінка, Марта їй на ім'я, прийняла Його в дім свій.</span> <span class="verse"><a name="39">39</a>Була ж в неї сестра, що звалась Марія; вона сіла в ногах у Ісуса, та й слухала слова Його.</span> <span class="verse"><a name="40">40</a>А Марта великою послугою клопоталась, а спинившись, сказала: Господи, чи байдуже Тобі, що на мене саму полишила служити сестра моя? Скажи ж їй, щоб мені помогла.</span> <span class="verse"><a name="41">41</a>Господь же промовив у відповідь їй: Марто, Марто, турбуєшся й журишся ти про багато чого,</span> <span class="verse"><a name="42">42</a>а потрібне одне. Марія ж обрала найкращу частку, яка не відбереться від неї...</span> </p></div</div></div></body></html>