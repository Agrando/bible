<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 4</strong></div><p><span class="verse"><a name="1">1</a>А Ісус, повний Духа Святого, вернувсь з-над Йордану, і Дух на пустиню Його попровадив.</span> <span class="verse"><a name="2">2</a>Сорок день там диявол Його спокушав, і за тих днів Він нічого не їв, а коли закінчились вони, то вкінці зголоднів.</span> <span class="verse"><a name="3">3</a>І диявол до Нього сказав: Якщо Ти Син Божий, скажи цьому каменеві, щоб хлібом він став!</span> <span class="verse"><a name="4">4</a>А Ісус відповів йому: Написано: Не хлібом самим буде жити людина, але кожним Словом Божим!</span> <span class="verse"><a name="5">5</a>І він вивів Його на гору високу, і за хвилину часу показав Йому всі царства на світі.</span> <span class="verse"><a name="6">6</a>І диявол сказав Йому: Я дам Тобі всю оцю владу та їхню славу, бо мені це передане, і я даю, кому хочу, її.</span> <span class="verse"><a name="7">7</a>Тож коли Ти поклонишся передо мною, то все буде Твоє!</span> <span class="verse"><a name="8">8</a>І промовив Ісус йому в відповідь: Написано: Господеві Богові своєму вклоняйся, і служи Одному Йому!</span> <span class="verse"><a name="9">9</a>І повів Його в Єрусалим, і на наріжнику храму поставив, та й каже Йому: Як Ти Син Божий, кинься звідси додолу!</span> <span class="verse"><a name="10">10</a>Бо написано: Він накаже про Тебе Своїм Анголам, щоб Тебе берегли!</span> <span class="verse"><a name="11">11</a>і: Вони на руках понесуть Тебе, щоб коли не спіткнув Ти об камінь Своєї ноги!</span> <span class="verse"><a name="12">12</a>А Ісус відказав йому в відповідь: Сказано: Не спокушай Господа Бога свого!</span> <span class="verse"><a name="13">13</a>І диявол, скінчивши все цеє спокушування, відійшов від Нього до часу.</span> <span class="verse"><a name="14">14</a>А Ісус у силі Духа вернувся до Галілеї, і чутка про Нього рознеслась по всій тій країні.</span> <span class="verse"><a name="15">15</a>І Він їх навчав по їхніх синагогах, і всі Його славили.</span> <span class="verse"><a name="16">16</a>І прибув Він до Назарету, де був вихований. І звичаєм Своїм Він прийшов дня суботнього до синагоги, і встав, щоб читати.</span> <span class="verse"><a name="17">17</a>І подали Йому книгу пророка Ісаї. Розгорнувши ж Він книгу, знайшов місце, де було так написано:</span> <span class="verse"><a name="18">18</a>На Мені Дух Господній, бо Мене Він помазав, щоб Добру Новину звіщати вбогим. Послав Він Мене проповідувати полоненим визволення, а незрячим прозріння, відпустити на волю помучених,</span> <span class="verse"><a name="19">19</a>щоб проповідувати рік Господнього змилування.</span> <span class="verse"><a name="20">20</a>І, книгу згорнувши, віддав службі й сів. А очі всіх у синагозі звернулись на Нього.</span> <span class="verse"><a name="21">21</a>І почав Він до них говорити: Сьогодні збулося Писання, яке ви почули!</span> <span class="verse"><a name="22">22</a>І всі Йому стверджували й дивувались словам благодаті, що линули з уст Його. І казали вони: Чи ж то Він не син Йосипів?</span> <span class="verse"><a name="23">23</a>Він же промовив до них: Ви Мені конче скажете приказку: Лікарю, уздоров самого себе! Учини те й тут, у вітчизні Своїй, що сталося чули ми у Капернаумі.</span> <span class="verse"><a name="24">24</a>І сказав Він: Поправді кажу вам: Жаден пророк не буває приємний у вітчизні своїй.</span> <span class="verse"><a name="25">25</a>Та правдиво кажу вам: Багато вдовиць перебувало за днів Іллі серед Ізраїля, коли на три роки й шість місяців небо було зачинилося, так що голод великий настав був по всій тій землі,</span> <span class="verse"><a name="26">26</a>а Ілля не до жадної з них не був посланий, тільки в Сарепту Сидонську до овдовілої жінки.</span> <span class="verse"><a name="27">27</a>І багато було прокажених за Єлисея пророка в Ізраїлі, але жаден із них не очистився, крім Неємана сиріянина.</span> <span class="verse"><a name="28">28</a>І всі в синагозі, почувши оце, переповнились гнівом.</span> <span class="verse"><a name="29">29</a>І, вставши, вони Його вигнали за місто, і повели аж до краю гори, на якій їхнє місто було побудоване, щоб скинути додолу Його...</span> <span class="verse"><a name="30">30</a>Але Він перейшов серед них, і віддалився.</span> <span class="verse"><a name="31">31</a>І прийшов Він у Капернаум, галілейське місто, і там їх навчав по суботах.</span> <span class="verse"><a name="32">32</a>І дивувались науці Його, бо слово Його було владне.</span> <span class="verse"><a name="33">33</a>І був чоловік у синагозі, що мав духа нечистого демона, і він закричав гучним голосом:</span> <span class="verse"><a name="34">34</a>Ах, що нам до Тебе, Ісусе Назарянине? Ти прийшов погубити нас. Я знаю Тебе, хто Ти, Божий Святий...</span> <span class="verse"><a name="35">35</a>А Ісус заборонив йому, кажучи: Замовчи, і вийди з нього! І, кинувши демон того насередину, вийшов із нього, нічого йому не пошкодивши.</span> <span class="verse"><a name="36">36</a>І всіх жах обгорнув, і питали вони один одного, кажучи: Що то за наука, що духам нечистим наказує з владою й силою, і виходять вони?...</span> <span class="verse"><a name="37">37</a>І неслася чутка про Нього по всіх місцях краю.</span> <span class="verse"><a name="38">38</a>А як вийшов Він із синагоги, увійшов у дім Симона. Теща ж Симонова в великій гарячці лежала. І просили за неї Його.</span> <span class="verse"><a name="39">39</a>І, ставши над нею, Він заборонив тій гарячці, і вона полишила її. І, зараз уставши, теща їм прислуговувала.</span> <span class="verse"><a name="40">40</a>Коли ж сонце заходило, то всі, хто мав яких хворих на різні недуги, до Нього приводили їх. Він же клав Свої руки на кожного з них, та їх уздоровляв.</span> <span class="verse"><a name="41">41</a>Із багатьох же виходили й демони, кричачи та говорячи: Ти Син Божий! Та Він їм забороняв, і не давав говорити, що знали вони, що Христос Він.</span> <span class="verse"><a name="42">42</a>Коли ж настав день, Він вийшов, і подавсь до самотнього місця. А люди шукали Його. І прийшовши до Нього, Його затримували, щоб від них не відходив.</span> <span class="verse"><a name="43">43</a>Він же промовив до них: І іншим містам Я повинен звіщати Добру Новину про Боже Царство, бо на те Мене послано.</span> <span class="verse"><a name="44">44</a>І Він проповідував по синагогах Галілеї.</span> </p></div</div></div></body></html>