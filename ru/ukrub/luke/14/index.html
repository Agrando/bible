<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 14</strong></div><p><span class="verse"><a name="1">1</a>І сталось, що Він у суботу ввійшов був до дому одного з фарисейських старшин, щоб хліба спожити, а вони назирали за Ним.</span> <span class="verse"><a name="2">2</a>І ото перед Ним був один чоловік, слабий на водянку.</span> <span class="verse"><a name="3">3</a>Ісус же озвався й сказав до законників та фарисеїв: Чи вздоровляти в суботу годиться чи ні?</span> <span class="verse"><a name="4">4</a>Вони ж мовчали. А Він, доторкнувшись, уздоровив його та відпустив...</span> <span class="verse"><a name="5">5</a>І сказав Він до них: Коли осел або віл котрогось із вас упаде до криниці, то хіба він не витягне зараз його дня суботнього?</span> <span class="verse"><a name="6">6</a>І вони не могли відповісти на це.</span> <span class="verse"><a name="7">7</a>А як Він спостеріг, як вони собі перші місця вибирали, то сказав до запрошених притчу:</span> <span class="verse"><a name="8">8</a>Коли хто покличе тебе на весілля, не сідай на першому місці, щоб не трапився хто поважніший за тебе з покликаних,</span> <span class="verse"><a name="9">9</a>і щоб той, хто покликав тебе та його, не прийшов і тобі не сказав: Поступися цьому місцем! І тоді ти із соромом станеш займати місце останнє...</span> <span class="verse"><a name="10">10</a>Але як ти будеш запрошений, то приходь, і сідай на останньому місці, щоб той, хто покликав тебе, підійшов і сказав тобі: Приятелю, сідай вище! Тоді буде честь тобі перед покликаними з тобою.</span> <span class="verse"><a name="11">11</a>Хто бо підноситься буде впокорений, а хто впокоряється той піднесеться.</span> <span class="verse"><a name="12">12</a>А тому, хто Його був покликав, сказав Він: Коли ти справляєш обід чи вечерю, не клич друзів своїх, ні братів своїх, ані своїх родичів, ні сусідів багатих, щоб так само й вони коли не запросили тебе, і буде взаємна відплата тобі.</span> <span class="verse"><a name="13">13</a>Але, як справляєш гостину, клич убогих, калік, кривих та сліпих,</span> <span class="verse"><a name="14">14</a>і будеш блаженний, бо не мають вони чим віддати тобі, віддасться ж тобі за воскресіння праведних!</span> <span class="verse"><a name="15">15</a>Як почув це один із отих, що сиділи з Ним при столі, то до Нього сказав: Блаженний, хто хліб споживатиме в Божому Царстві!</span> <span class="verse"><a name="16">16</a>Він же промовив до нього: Один чоловік спорядив був велику вечерю, і запросив багатьох.</span> <span class="verse"><a name="17">17</a>І послав він свого раба часу вечері сказати запрошеним: Ідіть, бо вже все наготовано.</span> <span class="verse"><a name="18">18</a>І зараз усі почали відмовлятися. Перший сказав йому: Поле купив я, і маю потребу піти та оглянути його. Прошу тебе, вибач мені!</span> <span class="verse"><a name="19">19</a>А другий сказав: Я купив собі п'ять пар волів, і йду спробувати їх. Прошу тебе, вибач мені!</span> <span class="verse"><a name="20">20</a>І знов інший сказав: Одружився ось я, і через те я не можу прибути.</span> <span class="verse"><a name="21">21</a>І вернувся той раб і панові своєму про все розповів. Розгнівавсь господар тоді, та й сказав до свого раба: Піди швидко на вулиці та на завулки міські, і приведи сюди вбогих, і калік, і сліпих, і кривих.</span> <span class="verse"><a name="22">22</a>І згодом раб повідомив: Пане, сталося так, як звелів ти, та місця є ще.</span> <span class="verse"><a name="23">23</a>І сказав пан рабові: Піди на дороги й на загороди, та й силуй прийти, щоб наповнився дім мій.</span> <span class="verse"><a name="24">24</a>Кажу бо я вам, що жаден із запрошених мужів тих не покуштує моєї вечері... Бо багато покликаних, та вибраних мало!</span> <span class="verse"><a name="25">25</a>Ішло ж з Ним багато людей. І, звернувшись, сказав Він до них:</span> <span class="verse"><a name="26">26</a>Коли хто приходить до Мене, і не зненавидить свого батька та матері, і дружини й дітей, і братів і сестер, а до того й своєї душі, той не може буть учнем Моїм!</span> <span class="verse"><a name="27">27</a>І хто свого хреста не несе, і не йде вслід за Мною, той не може бути учнем Моїм!</span> <span class="verse"><a name="28">28</a>Хто бо з вас, коли башту поставити хоче, перше не сяде й видатків не вирахує, чи має потрібне на виконання,</span> <span class="verse"><a name="29">29</a>щоб, коли покладе він основу, але докінчити не зможе, усі, хто побачить, не стали б сміятися з нього,</span> <span class="verse"><a name="30">30</a>говорячи: Чоловік цей почав будувати, але докінчити не міг...</span> <span class="verse"><a name="31">31</a>Або який цар, ідучи на війну супроти царя іншого, перше не сяде порадитися, чи спроможен він із десятьма тисячами стріти того, хто йде з двадцятьма тисячами проти нього?</span> <span class="verse"><a name="32">32</a>Коли ж ні, то, як той ще далеко, шле посольство до нього та й просить про мир.</span> <span class="verse"><a name="33">33</a>Так ото й кожен із вас, який не зречеться усього, що має, не може бути учнем Моїм.</span> <span class="verse"><a name="34">34</a>Сіль добра річ. Коли ж сіль несолоною стане, чим приправити її?</span> <span class="verse"><a name="35">35</a>Ні на землю, ні на гній не потрібна вона, її геть викидають. Хто має вуха, щоб слухати, нехай слухає!</span> </p></div</div></div></body></html>