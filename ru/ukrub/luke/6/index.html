<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 6</strong></div><p><span class="verse"><a name="1">1</a>І сталось, як Він переходив ланами, у суботу, Його учні зривали колосся та їли, розтерши руками.</span> <span class="verse"><a name="2">2</a>А деякі з фарисеїв сказали: Нащо робите те, чого не годиться робити в суботу?</span> <span class="verse"><a name="3">3</a>І промовив Ісус їм у відповідь: Хіба ви не читали того, що зробив був Давид, коли сам зголоднів, також ті, хто був із ним?</span> <span class="verse"><a name="4">4</a>Як він увійшов був до Божого дому, і, взявши хліби показні, яких їсти не можна було, тільки самим священикам, споживав, і дав тим, хто був із ним?</span> <span class="verse"><a name="5">5</a>І сказав Він до них: Син Людський Господь і суботі!</span> <span class="verse"><a name="6">6</a>І сталось, як в іншу суботу зайшов Він до синагоги й навчав, знаходився там чоловік, що правиця йому була всохла.</span> <span class="verse"><a name="7">7</a>А книжники та фарисеї вважали, чи в суботу того не вздоровить, щоб знайти проти Нього оскарження.</span> <span class="verse"><a name="8">8</a>А Він знав думки їхні, і сказав чоловікові, що мав суху руку: Підведися, і стань посередині! Той підвівся і став.</span> <span class="verse"><a name="9">9</a>Ісус же промовив до них: Запитаю Я вас: Що годиться в суботу робити добре, чи робити лихе, душу спасти, чи згубити?</span> <span class="verse"><a name="10">10</a>І, позирнувши на всіх них, сказав чоловікові: Простягни свою руку! Той зробив, і рука його стала здорова!</span> <span class="verse"><a name="11">11</a>А вони переповнились лютістю, і один з одним змовлялись, що робити з Ісусом?...</span> <span class="verse"><a name="12">12</a>І сталось, що часу того Він вийшов на гору молитися, і перебув цілу ніч на молитві до Бога.</span> <span class="verse"><a name="13">13</a>А коли настав день, покликав Він учнів Своїх, і обрав із них Дванадцятьох, яких і апостолами Він назвав:</span> <span class="verse"><a name="14">14</a>Симона, якого й Петром Він назвав, і Андрія, брата його, Якова й Івана, Пилипа й Варфоломія,</span> <span class="verse"><a name="15">15</a>Матвія й Хому, Якова Алфієвого й Симона, званого Зилотом,</span> <span class="verse"><a name="16">16</a>Юду Якового, й Юду Іскаріотського, що й зрадником став.</span> <span class="verse"><a name="17">17</a>Як зійшов Він із ними, то спинився на рівному місці, також натовп густий Його учнів, і безліч людей з усієї Юдеї та з Єрусалиму, і з приморського Тиру й Сидону,</span> <span class="verse"><a name="18">18</a>що посходилися, щоб послухати Його та вздоровитися із недугів своїх, також ті, хто від духів нечистих страждав, і вони вздоровлялися.</span> <span class="verse"><a name="19">19</a>Увесь же народ намагався бодай доторкнутись до Нього, бо від Нього виходила сила, і всіх вздоровляла.</span> <span class="verse"><a name="20">20</a>А Він, звівши очі на учнів Своїх, говорив: Блаженні убогі, Царство Боже бо ваше.</span> <span class="verse"><a name="21">21</a>Блаженні голодні тепер, бо ви нагодовані будете. Блаженні засмучені зараз, бо втішитесь ви.</span> <span class="verse"><a name="22">22</a>Блаженні ви будете, коли люди зненавидять вас, і коли проженуть вас, і ганьбитимуть, і знеславлять, як зле, ім'я ваше за Людського Сина.</span> <span class="verse"><a name="23">23</a>Радійте того дня й веселіться, нагорода бо ваша велика на небесах. Бо так само чинили пророкам батьки їхні.</span> <span class="verse"><a name="24">24</a>Горе ж вам, багатіям, бо втіху свою ви вже маєте.</span> <span class="verse"><a name="25">25</a>Горе вам, тепер ситим, бо зазнаєте голоду ви. Горе вам, що тепер потішаєтеся, бо будете ви сумувати та плакати.</span> <span class="verse"><a name="26">26</a>Горе вам, як усі люди про вас говоритимуть добре, бо так само чинили фальшивим пророкам батьки їхні!</span> <span class="verse"><a name="27">27</a>А вам, хто слухає, Я кажу: Любіть своїх ворогів, добро робіть тим, хто ненавидить вас.</span> <span class="verse"><a name="28">28</a>Благословляйте тих, хто вас проклинає, і моліться за тих, хто кривду вам чинить.</span> <span class="verse"><a name="29">29</a>Хто вдарить тебе по щоці, підстав йому й другу, а хто хоче плаща твого взяти, не забороняй і сорочки.</span> <span class="verse"><a name="30">30</a>І кожному, хто в тебе просить подай, а від того, хто твоє забирає, назад не жадай.</span> <span class="verse"><a name="31">31</a>І як бажаєте, щоб вам люди чинили, так само чиніть їм і ви.</span> <span class="verse"><a name="32">32</a>А коли любите тих, хто любить вас, яка вам за те ласка? Люблять бо й грішники тих, хто їх любить.</span> <span class="verse"><a name="33">33</a>І коли добре чините тим, хто добро чинить вам, яка вам за те ласка? Бо те саме і грішники роблять.</span> <span class="verse"><a name="34">34</a>А коли позичаєте тим, що й від них сподіваєтесь взяти, яка вам за те ласка? Позичають бо й грішники грішникам, щоб одержати стільки ж.</span> <span class="verse"><a name="35">35</a>Тож любіть своїх ворогів, робіть добро, позичайте, не ждучи нічого назад, і ваша за це нагорода великою буде, і синами Всевишнього станете ви, добрий бо Він до невдячних і злих!</span> <span class="verse"><a name="36">36</a>Будьте ж милосердні, як і Отець ваш милосердний!</span> <span class="verse"><a name="37">37</a>Також не судіть, щоб не суджено й вас; і не осуджуйте, щоб і вас не осуджено; прощайте, то простять і вам.</span> <span class="verse"><a name="38">38</a>Давайте і дадуть вам; мірою доброю, натоптаною, струснутою й переповненою вам у подолок дадуть. Бо якою ви мірою міряєте, такою відміряють вам.</span> <span class="verse"><a name="39">39</a>Розповів також приказку їм: Чи ж може водити сліпого сліпий? Хіба не обидва в яму впадуть?</span> <span class="verse"><a name="40">40</a>Учень не більший за вчителя; але, удосконалившись, кожен буде, як учитель його.</span> <span class="verse"><a name="41">41</a>Чого ж в оці брата свого ти заскалку бачиш, колоди ж у власному оці не чуєш?</span> <span class="verse"><a name="42">42</a>Як ти можеш сказати до брата свого: Давай, брате, я заскалку вийму із ока твого, сам колоди, що в оці твоїм, не вбачаючи? Лицеміре, вийми перше колоду із власного ока, а потім побачиш, як вийняти заскалку з ока брата твого!</span> <span class="verse"><a name="43">43</a>Нема доброго дерева, що родило б злий плід, ані дерева злого, що родило б плід добрий.</span> <span class="verse"><a name="44">44</a>Кожне ж дерево з плоду свого пізнається. Не збирають бо фіґ із тернини, винограду ж на глоду не рвуть.</span> <span class="verse"><a name="45">45</a>Добра людина із доброї скарбниці серця добре виносить, а лиха із лихої виносить лихе. Бо чим серце наповнене, те говорять уста його!</span> <span class="verse"><a name="46">46</a>Що звете ви Мене: Господи, Господи, та не робите того, що Я говорю?</span> <span class="verse"><a name="47">47</a>Скажу вам, до кого подібний усякий, хто до Мене приходить та слів Моїх слухає, і виконує їх:</span> <span class="verse"><a name="48">48</a>Той подібний тому чоловікові, що, будуючи дім, він глибоко викопав, і основу на камінь поклав. Коли ж злива настала, вода кинулася на той дім, та однак не змогла захитати його, бо збудований добре він був!</span> <span class="verse"><a name="49">49</a>А хто слухає та не виконує, той подібний тому чоловікові, що свій дім збудував на землі без основи. І наперла на нього ріка, і зараз упав він, і велика була того дому руїна!</span> </p></div</div></div></body></html>