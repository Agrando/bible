<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 24</strong></div><p><span class="verse"><a name="1">1</a>А дня першого в тижні прийшли вони рано вранці до гробу, несучи наготовані пахощі,</span> <span class="verse"><a name="2">2</a>та й застали, що камінь від гробу відвалений був.</span> <span class="verse"><a name="3">3</a>А ввійшовши, вони не знайшли тіла Господа Ісуса.</span> <span class="verse"><a name="4">4</a>І сталось, як безрадні були вони в цім, ось два мужі в одежах блискучих з'явились при них.</span> <span class="verse"><a name="5">5</a>А коли налякались вони й посхиляли обличчя додолу, ті сказали до них: Чого ви шукаєте Живого між мертвими?</span> <span class="verse"><a name="6">6</a>Нема Його тут, бо воскрес! Пригадайте собі, як Він вам говорив, коли ще перебував в Галілеї.</span> <span class="verse"><a name="7">7</a>Він казав: Сину Людському треба бути виданому до рук грішних людей, і розп'ятому бути, і воскреснути третього дня.</span> <span class="verse"><a name="8">8</a>І згадали вони ті слова Його!</span> <span class="verse"><a name="9">9</a>А вернувшись від гробу, про все те сповістили Одинадцятьох та всіх інших.</span> <span class="verse"><a name="10">10</a>То були: Марія Магдалина, і Іванна, і Марія, мати Яковова, і інші з ними, і вони розповіли апостолам це.</span> <span class="verse"><a name="11">11</a>Та слова їхні здалися їм вигадкою, і не повірено їм.</span> <span class="verse"><a name="12">12</a>Петро ж устав та до гробу побіг, і, нахилившися, бачить лежать самі тільки покривала... І вернувсь він до себе, і дивувався, що сталось...</span> <span class="verse"><a name="13">13</a>І ото, двоє з них того ж дня йшли в село, на ім'я Еммаус, що від Єрусалиму лежало на стадій із шістдесят.</span> <span class="verse"><a name="14">14</a>І розмовляли вони між собою про все те, що сталося.</span> <span class="verse"><a name="15">15</a>І ото, як вони розмовляли, і розпитували один одного, підійшов Сам Ісус, і пішов разом із ними.</span> <span class="verse"><a name="16">16</a>Очі ж їхні були стримані, щоб Його не пізнали.</span> <span class="verse"><a name="17">17</a>І спитався Він їх: Що за речі такі, що про них між собою в дорозі міркуєте, і чого ви сумні?</span> <span class="verse"><a name="18">18</a>І озвався один, йому ймення Клеопа, та й промовив до Нього: Ти хіба тут у Єрусалимі єдиний захожий, що не знає, що сталося в нім цими днями?</span> <span class="verse"><a name="19">19</a>І спитався Він їх: Що таке? А вони розповіли Йому: Про Ісуса Назарянина, що Пророк був, могутній у ділі й у слові перед Богом і всім народом.</span> <span class="verse"><a name="20">20</a>Як первосвященики й наша старшина Його віддали на суд смертний, і Його розп'яли...</span> <span class="verse"><a name="21">21</a>А ми сподівались були, що Це Той, що має Ізраїля визволити. І до того, оце третій день вже сьогодні, як усе оте сталося...</span> <span class="verse"><a name="22">22</a>А дехто з наших жінок, що рано були коло гробу, нас здивували:</span> <span class="verse"><a name="23">23</a>вони тіла Його не знайшли, та й вернулися й оповідали, що бачили й з'явлення Анголів, які кажуть, що живий Він...</span> <span class="verse"><a name="24">24</a>І пішли дехто з наших до гробу, і знайшли так, як казали й жінки; та Його не побачили...</span> <span class="verse"><a name="25">25</a>Тоді Він сказав їм: О, безумні й запеклого серця, щоб повірити всьому, про що сповіщали Пророки!</span> <span class="verse"><a name="26">26</a>Чи ж Христові не це перетерпіти треба було, і ввійти в Свою славу?</span> <span class="verse"><a name="27">27</a>І Він почав від Мойсея, і від Пророків усіх, і виясняв їм зо всього Писання, що про Нього було.</span> <span class="verse"><a name="28">28</a>І наблизились вони до села, куди йшли. А Він удавав, ніби хоче йти далі.</span> <span class="verse"><a name="29">29</a>А вони не пускали Його й намовляли: Зостанься з нами, бо вже вечоріє, і кінчається день. І Він увійшов, щоб із ними побути.</span> <span class="verse"><a name="30">30</a>І ото, коли сів Він із ними до столу, то взяв хліб, поблагословив, і, ламаючи, їм подавав...</span> <span class="verse"><a name="31">31</a>Тоді очі відкрилися їм, і пізнали Його. Але Він став для них невидимий...</span> <span class="verse"><a name="32">32</a>І говорили вони один одному: Чи не палало нам серце обом, коли промовляв Він до нас по дорозі, і коли виясняв нам Писання?...</span> <span class="verse"><a name="33">33</a>І зараз устали вони, і повернулись до Єрусалиму, і знайшли там у зборі Одинадцятьох, і тих, що з ними були,</span> <span class="verse"><a name="34">34</a>які розповідали, що Господь дійсно воскрес, і з'явився був Симонові.</span> <span class="verse"><a name="35">35</a>А вони розповіли, що сталось було на дорозі, і як пізнали Його в ламанні хліба.</span> <span class="verse"><a name="36">36</a>І, як вони говорили оце, Сам Ісус став між ними, і промовив до них: Мир вам!</span> <span class="verse"><a name="37">37</a>А вони налякалися та перестрашились, і думали, що бачать духа.</span> <span class="verse"><a name="38">38</a>Він же промовив до них: Чого ви стривожились? І пощо ті думки до сердець ваших входять?</span> <span class="verse"><a name="39">39</a>Погляньте на руки Мої та на ноги Мої, це ж Я Сам! Доторкніться до Мене й дізнайтесь, бо не має дух тіла й костей, а Я, бачите, маю.</span> <span class="verse"><a name="40">40</a>І, промовивши це, показав Він їм руки та ноги.</span> <span class="verse"><a name="41">41</a>І, як ще не йняли вони віри з радощів та дивувались, Він сказав їм: Чи не маєте тут чогось їсти?</span> <span class="verse"><a name="42">42</a>Вони ж подали Йому кусника риби печеної та стільника медового.</span> <span class="verse"><a name="43">43</a>І, взявши, Він їв перед ними.</span> <span class="verse"><a name="44">44</a>І промовив до них: Це слова, що казав Я до вас, коли був іще з вами: Потрібно, щоб виконалось усе, що про Мене в Законі Мойсеєвім, та в Пророків, і в Псалмах написане.</span> <span class="verse"><a name="45">45</a>Тоді розум розкрив їм, щоб вони розуміли Писання.</span> <span class="verse"><a name="46">46</a>І сказав Він до них: Так написано є, і так потрібно було постраждати Христові, і воскреснути з мертвих дня третього,</span> <span class="verse"><a name="47">47</a>і щоб у Ймення Його проповідувалось покаяння, і прощення гріхів між народів усіх, від Єрусалиму почавши.</span> <span class="verse"><a name="48">48</a>А ви свідки того.</span> <span class="verse"><a name="49">49</a>І ось Я посилаю на вас обітницю Мого Отця; а ви позостаньтеся в місті, аж поки зодягнетесь силою з висоти.</span> <span class="verse"><a name="50">50</a>І Він вивів за місто їх аж до Віфанії; і, знявши руки Свої, поблагословив їх.</span> <span class="verse"><a name="51">51</a>І сталось, як Він благословляв їх, то зачав відступати від них, і на небо возноситись.</span> <span class="verse"><a name="52">52</a>А вони поклонились Йому, і повернулись до Єрусалиму з великою радістю.</span> <span class="verse"><a name="53">53</a>І постійно вони перебували в храмі, переславляючи й хвалячи Бога. Амінь.</span> </p></div</div></div></body></html>