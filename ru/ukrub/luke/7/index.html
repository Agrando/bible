<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 7</strong></div><p><span class="verse"><a name="1">1</a>А коли Він скінчив усі слова Свої до народу, що слухав Його, то ввійшов у Капернаум.</span> <span class="verse"><a name="2">2</a>У одного ж сотника тяжко раб занедужав, що був дорогий йому, і вмирати вже мав.</span> <span class="verse"><a name="3">3</a>А коли про Ісуса почув, то послав він до Нього юдейських старших, і благав Його, щоб прийшов, і вздоровив раба його.</span> <span class="verse"><a name="4">4</a>Вони ж прибули до Ісуса, та й ревно благали Його й говорили: Він достойний, щоб Ти це зробив йому.</span> <span class="verse"><a name="5">5</a>Бо він любить народ наш, та й для нас синагогу поставив.</span> <span class="verse"><a name="6">6</a>І пішов Ісус із ними. І коли недалеко від дому вже був, сотник друзів послав, щоб сказати Йому: Не турбуйся, о Господи, бо я недостойний, щоб зайшов Ти під стріху мою.</span> <span class="verse"><a name="7">7</a>Тому то й себе не вважав я за гідного, щоб до Тебе прийти. Та промов тільки слово, і раб мій одужає.</span> <span class="verse"><a name="8">8</a>Бо й я людина підвладна, і вояків під собою я маю; і одному кажу: піди, то йде він, а тому: прийди, і приходить, а своєму рабові: зроби теє і зробить.</span> <span class="verse"><a name="9">9</a>Почувши ж таке, Ісус здивувався йому, і, звернувшись до натовпу, що йшов слідком за Ним, промовив: Кажу вам: навіть серед Ізраїля Я не знайшов був такої великої віри!</span> <span class="verse"><a name="10">10</a>А коли посланці повернулись додому, то знайшли, що одужав той раб!</span> <span class="verse"><a name="11">11</a>І сталось, наступного дня Він відправивсь у місто, що зветься Наїн, а з Ним ішли учні Його та багато народу.</span> <span class="verse"><a name="12">12</a>І ось, як до брами міської наблизився Він, виносили вмерлого, одинака в своєї матері, що вдовою була. І з нею був натовп великий із міста.</span> <span class="verse"><a name="13">13</a>Як Господь же побачив її, то змилосердивсь над нею, і до неї промовив: Не плач!</span> <span class="verse"><a name="14">14</a>І Він підійшов, і доторкнувся до мар, носії ж зупинились. Тоді Він сказав: Юначе, кажу тобі: встань!</span> <span class="verse"><a name="15">15</a>І мертвий устав, і почав говорити. І його Він віддав його матері.</span> <span class="verse"><a name="16">16</a>А всіх острах пройняв, і Бога хвалили вони й говорили: Великий Пророк з'явився між нами, і зглянувся Бог над народом Своїм!</span> <span class="verse"><a name="17">17</a>І розійшлася ця чутка про Нього по цілій Юдеї, і по всій тій країні.</span> <span class="verse"><a name="18">18</a>Про все ж те сповістили Івана учні його. І покликав Іван двох із учнів своїх,</span> <span class="verse"><a name="19">19</a>і послав їх до Господа з запитом: Чи Ти Той, Хто має прийти, чи чекати нам Іншого?</span> <span class="verse"><a name="20">20</a>А мужі, прийшовши до Нього, сказали: Іван Христитель послав нас до Тебе, питаючи: Чи Ти Той, Хто має прийти, чи чекати нам Іншого?</span> <span class="verse"><a name="21">21</a>А саме тоді багатьох уздоровив був Він від недугів і мук, і від духів злих, і сліпим багатьом вернув зір.</span> <span class="verse"><a name="22">22</a>І промовив Ісус їм у відповідь: Ідіть, і перекажіть Іванові, що ви бачили й чули: Сліпі прозрівають, криві ходять, очищуються слабі на проказу, і чують глухі, воскресають померлі, убогим звіщається Добра Новина.</span> <span class="verse"><a name="23">23</a>І блаженний, хто через Мене спокуси не матиме!</span> <span class="verse"><a name="24">24</a>А коли відійшли посланці Іванові, Він почав говорити про Івана народові: На що ви дивитись ходили в пустиню? Чи на очерет, що вітер гойдає його?</span> <span class="verse"><a name="25">25</a>Та на що ви дивитись ходили? Може на чоловіка, у м'які шати одягненого? Аджеж ті, хто одягається славно, і розкішно живе, по палатах царських.</span> <span class="verse"><a name="26">26</a>На що ж ви ходили дивитись? На пророка? Так, кажу вам, навіть більше, аніж на пророка.</span> <span class="verse"><a name="27">27</a>Це той, що про нього написано: Ось перед обличчя Твоє посилаю Свого посланця, який перед Тобою дорогу Твою приготує!</span> <span class="verse"><a name="28">28</a>Кажу вам: Між народженими від жінок нема більшого понад Івана. Та найменший у Божому Царстві той більший за нього.</span> <span class="verse"><a name="29">29</a>І всі люди, що слухали, і митники визнали Божу волю за слушну, і охристились Івановим хрищенням.</span> <span class="verse"><a name="30">30</a>А фарисеї й законники відкинули Божу волю про себе, і не христились від нього.</span> <span class="verse"><a name="31">31</a>І промовив Господь: До кого ж уподоблю людей цього роду? І до кого подібні вони?</span> <span class="verse"><a name="32">32</a>Подібні вони до дітей, що на ринку сидять й один одного кличуть та кажуть: Ми вам грали були, а ви не танцювали, ми співали вам жалібно, та не плакали ви...</span> <span class="verse"><a name="33">33</a>Бо прийшов Іван Христитель, що хліба не їсть і вина не п'є, а ви кажете: Має він демона.</span> <span class="verse"><a name="34">34</a>Прийшов же Син Людський, що їсть і п'є, а ви кажете: Чоловік Цей ласун і п'яниця, Він приятель митників і грішників.</span> <span class="verse"><a name="35">35</a>І виправдалася мудрість усіма своїми ділами.</span> <span class="verse"><a name="36">36</a>А один із фарисеїв просив Його, щоб спожив Він із ним. І, прийшовши до дому того фарисея, Він сів при столі.</span> <span class="verse"><a name="37">37</a>І ось жінка одна, що була в місті, грішниця, як дізналась, що, Він у фарисеєвім домі засів при столі, алябастрову пляшечку мира принесла,</span> <span class="verse"><a name="38">38</a>і, припавши до ніг Його ззаду, плачучи, почала обливати слізьми Йому ноги, і волоссям своїм витирала, ноги Йому цілувала та миром мастила...</span> <span class="verse"><a name="39">39</a>Побачивши це, фарисей, що покликав Його, міркував собі, кажучи: Коли б був Він пророк, Він би знав, хто ото й яка жінка до Нього торкається, бож то грішниця!</span> <span class="verse"><a name="40">40</a>І озвався Ісус та й говорить до нього: Маю, Симоне, дещо сказати тобі. А той відказав: Кажи, Учителю.</span> <span class="verse"><a name="41">41</a>І промовив Ісус: Були два боржники в одного вірителя; один був винен п'ятсот динаріїв, а другий п'ятдесят.</span> <span class="verse"><a name="42">42</a>Як вони ж не могли заплатити, простив він обом. Скажи ж, котрий із них більше полюбить його?</span> <span class="verse"><a name="43">43</a>Відповів Симон, говорячи: Думаю, той, кому більше простив. І сказав Він йому: Розсудив ти правдиво.</span> <span class="verse"><a name="44">44</a>І, обернувшись до жінки, Він промовив до Симона: Чи ти бачиш цю жінку? Я прибув у твій дім, ти на ноги Мої не подав і води, а вона окропила слізьми Мої ноги й обтерла волоссям своїм.</span> <span class="verse"><a name="45">45</a>Поцілунку не дав ти Мені, а вона, відколи ввійшов Я, Мої ноги цілує невпинно.</span> <span class="verse"><a name="46">46</a>Голови ти Моєї оливою не намастив, а вона миром ноги мої намастила...</span> <span class="verse"><a name="47">47</a>Ось тому говорю Я тобі: Численні гріхи її прощені, бо багато вона полюбила. Кому ж мало прощається, такий мало любить.</span> <span class="verse"><a name="48">48</a>А до неї промовив: Прощаються тобі гріхи!</span> <span class="verse"><a name="49">49</a>А ті, що сиділи з Ним при столі, почали гомоніти про себе: Хто ж це Такий, що прощає й гріхи?</span> <span class="verse"><a name="50">50</a>А до жінки сказав Він: Твоя віра спасла тебе, іди з миром собі!</span> </p></div</div></div></body></html>