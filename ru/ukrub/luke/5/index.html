<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 5</strong></div><p><span class="verse"><a name="1">1</a>І сталось, як тиснувся натовп до Нього, щоб почути Слово Боже, Він стояв біля озера Генісаретського.</span> <span class="verse"><a name="2">2</a>І Він побачив два човни, що стояли край озера. А рибалки, відійшовши від них, полоскали невода.</span> <span class="verse"><a name="3">3</a>І Він увійшов до одного з човнів, що був Симонів, і просив, щоб він трохи відплив від землі. І Він сів, та й навчав народ із човна.</span> <span class="verse"><a name="4">4</a>А коли перестав Він навчати, промовив до Симона: Попливи на глибінь, і закиньте на полов свій невід.</span> <span class="verse"><a name="5">5</a>А Симон сказав Йому в відповідь: Наставнику, цілу ніч ми працювали, і не вловили нічого, та за словом Твоїм укину невода.</span> <span class="verse"><a name="6">6</a>А зробивши оце, вони безліч риби набрали і їхній невід почав прориватись...</span> <span class="verse"><a name="7">7</a>І кивали вони до товаришів, що були в другім човні, щоб прийшли помогти їм. Ті прийшли, та й наповнили обидва човни, аж стали вони потопати.</span> <span class="verse"><a name="8">8</a>А як Симон Петро це побачив, то припав до колін Ісусових, кажучи: Господи, вийди від мене, бо я грішна людина!</span> <span class="verse"><a name="9">9</a>Бо від полову риби, що зловили вони, обгорнув жах його та й усіх, хто з ним був,</span> <span class="verse"><a name="10">10</a>також Якова й Івана, синів Зеведеєвих, що були спільниками Симона. І сказав Ісус Симонові: Не лякайсь, від цього часу ти будеш ловити людей!</span> <span class="verse"><a name="11">11</a>І вони повитягали на землю човни, покинули все, та й пішли вслід за Ним.</span> <span class="verse"><a name="12">12</a>А як Він перебував в одному з міст, ось один чоловік, увесь укритий проказою, Ісуса побачивши, упав ницьма, та й благав Його, кажучи: Господи, коли хочеш, Ти можеш очистити мене!</span> <span class="verse"><a name="13">13</a>А Він руку простяг, доторкнувся до нього й сказав: Хочу, будь чистий! І зараз із нього проказа зійшла...</span> <span class="verse"><a name="14">14</a>І звелів Він йому не казати нікому про це. Але йди, покажися священикові, і принеси за своє очищення, як Мойсей наказав, на свідчення їм.</span> <span class="verse"><a name="15">15</a>А чутка про Нього ще більше пішла, і багато народу приходило слухати та вздоровлятись від Нього з недугів своїх.</span> <span class="verse"><a name="16">16</a>Він же відходив на місце самотнє й молився.</span> <span class="verse"><a name="17">17</a>І сталось одного із днів, коли Він навчав, і сиділи фарисеї й законовчителі, що посходилися зо всіх сіл Галілеї й Юдеї та з Єрусалиму, а сила Господня готова була вздоровляти їх,</span> <span class="verse"><a name="18">18</a>і ось люди на ложі принесли чоловіка, що розслаблений був, і намагалися внести його, і перед Ним покласти.</span> <span class="verse"><a name="19">19</a>Не знайшовши ж кудою пронести його з-за народу, злізли на дім, і крізь стелю спустили із ложем його на середину перед Ісуса.</span> <span class="verse"><a name="20">20</a>І, побачивши їхню віру, сказав Він йому: Чоловіче, прощаються тобі гріхи твої!</span> <span class="verse"><a name="21">21</a>А книжники та фарисеї почали міркувати й казати: Хто ж Оцей, що богозневагу говорить? Хто може прощати гріхи, окрім Бога Самого?...</span> <span class="verse"><a name="22">22</a>Відчувши ж Ісус думки їхні, промовив у відповідь їм: Що міркуєте ви в серцях ваших?</span> <span class="verse"><a name="23">23</a>Що легше: сказати: Прощаються тобі гріхи твої, чи сказати: Уставай та й ходи?</span> <span class="verse"><a name="24">24</a>Але щоб ви знали, що Син Людський має владу на землі прощати гріхи, тож каже Він розслабленому: Кажу Я тобі: Уставай, візьми ложе своє, та й іди у свій дім!</span> <span class="verse"><a name="25">25</a>І той зараз устав перед ними, узявши те, на чому лежав, і пішов у свій дім, прославляючи Бога.</span> <span class="verse"><a name="26">26</a>І всіх жах обгорнув, і славили Бога вони. І переповнились страхом, говорячи: Дивні речі сьогодні ми бачили!...</span> <span class="verse"><a name="27">27</a>Після цього ж Він вийшов, і побачив митника, на ймення Левія, що сидів на митниці, та й промовив йому: Іди за Мною!</span> <span class="verse"><a name="28">28</a>І, покинувши все, той устав, і пішов услід за Ним.</span> <span class="verse"><a name="29">29</a>І справив Левій у своїм домі велику гостину для Нього. І був натовп великий митників й інших, що сиділи з Ним при столі.</span> <span class="verse"><a name="30">30</a>Фарисеї ж та книжники їхні нарікали на Нього, та учням Його говорили: Чому з митниками та із грішниками ви їсте та п'єте?</span> <span class="verse"><a name="31">31</a>А Ісус відповів і промовив до них: Лікаря не потребують здорові, а слабі.</span> <span class="verse"><a name="32">32</a>Не прийшов Я, щоб праведних кликати до покаяння, а грішних.</span> <span class="verse"><a name="33">33</a>Вони ж відказали до Нього: Чому учні Іванові часто постять та моляться, також і фарисейські, а Твої споживають та п'ють?</span> <span class="verse"><a name="34">34</a>Ісус же промовив до них: Чи ж ви можете змусити, щоб постили гості весільні, поки з ними ще є молодий?</span> <span class="verse"><a name="35">35</a>Але прийдуть ті дні, коли заберуть молодого від них, тоді й постити будуть тих днів...</span> <span class="verse"><a name="36">36</a>Розповів же і приказку їм: Ніхто латки з одежі нової в одежу стару не вставляє, а то подере й нову, а латка з нової старій не надасться.</span> <span class="verse"><a name="37">37</a>І ніхто не вливає вина молодого в старі бурдюки, а то попрориває вино молоде бурдюки, і вино розіллється, і бурдюки пропадуть.</span> <span class="verse"><a name="38">38</a>Але треба вливати вино молоде до нових бурдюків.</span> <span class="verse"><a name="39">39</a>І ніхто, старе пивши, молодого не схоче, бо каже: Старе ліпше!</span> </p></div</div></div></body></html>