<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 20</strong></div><p><span class="verse"><a name="1">1</a>І сталось одного з тих днів, як навчав Він у храмі людей, та Добру Новину звіщав, прийшли первосвященики й книжники з старшими,</span> <span class="verse"><a name="2">2</a>та й до Нього промовили, кажучи: Скажи нам, якою владою Ти чиниш оце? Або хто Тобі владу цю дав?</span> <span class="verse"><a name="3">3</a>І промовив до них Він у відповідь: Запитаю й Я вас одну річ, і відповідайте Мені:</span> <span class="verse"><a name="4">4</a>Іванове хрищення з неба було, чи від людей?</span> <span class="verse"><a name="5">5</a>Вони ж міркували собі й говорили: Коли скажемо: З неба, відкаже: Чого ж ви йому не повірили?</span> <span class="verse"><a name="6">6</a>А як скажемо: Від людей, то всі люди камінням поб'ють нас, бо були переконані, що Іван то пророк.</span> <span class="verse"><a name="7">7</a>І вони відповіли, що не знають, ізвідки...</span> <span class="verse"><a name="8">8</a>А Ісус відказав їм: То й Я не скажу вам, якою владою Я це чиню.</span> <span class="verse"><a name="9">9</a>І Він розповідати почав людям притчу оцю. Один чоловік насадив виноградника, і віддав його винарям, та й відбув на час довший.</span> <span class="verse"><a name="10">10</a>А певного часу послав він раба до своїх винарів, щоб дали йому частку з плодів виноградника. Та побили його винарі, і відіслали ні з чим.</span> <span class="verse"><a name="11">11</a>І знову послав він до них раба іншого, а вони й того збили й зневажили, та й відіслали ні з чим.</span> <span class="verse"><a name="12">12</a>І послав він ще третього, а вони й того зранили й вигнали.</span> <span class="verse"><a name="13">13</a>Сказав тоді пан виноградника: Що маю робити? Пошлю свого сина улюбленого, може його посоромляться...</span> <span class="verse"><a name="14">14</a>Винарі ж, як його вгледіли, міркували собі та казали: Це спадкоємець; ходім, замордуймо його, щоб спадщина наша була.</span> <span class="verse"><a name="15">15</a>І вони його вивели за виноградника, та й убили... Що ж зробить їм пан виноградника?</span> <span class="verse"><a name="16">16</a>Він прийде та й вигубить цих винарів, виноградника ж іншим віддасть. Слухачі ж повіли: Нехай цього не станеться!</span> <span class="verse"><a name="17">17</a>А Він глянув на них та й сказав: Що ж оце, що написане: Камінь, що його будівничі відкинули, той наріжним став каменем!</span> <span class="verse"><a name="18">18</a>Кожен, хто впаде на цей камінь розіб'ється, а на кого він сам упаде, то розчавить його.</span> <span class="verse"><a name="19">19</a>А книжники й первосвященики руки на Нього хотіли накласти тієї години, але побоялись народу. Бо вони розуміли, що про них Він цю притчу сказав.</span> <span class="verse"><a name="20">20</a>І вони слідкували за Ним, і підіслали підглядачів, які праведних із себе вдавали, щоб зловити на слові Його, і Його видати урядові й владі намісника.</span> <span class="verse"><a name="21">21</a>І вони запитали Його та сказали: Учителю, знаємо ми, що Ти добре говориш і навчаєш, і не дивишся на обличчя, але наставляєш на Божу дорогу правдиво.</span> <span class="verse"><a name="22">22</a>Чи годиться давати податок для кесаря, чи ні?</span> <span class="verse"><a name="23">23</a>Знаючи ж їхню хитрість, сказав Він до них: Чого ви Мене випробовуєте?</span> <span class="verse"><a name="24">24</a>Покажіте динарія Мені. Чий образ і напис він має? Вони відказали: Кесарів.</span> <span class="verse"><a name="25">25</a>А Він їм відказав: Тож віддайте кесареве кесареві, а Богові Боже!</span> <span class="verse"><a name="26">26</a>І не могли вони перед людьми зловити на слові Його. І дивувались вони з Його відповіді, та й замовкли.</span> <span class="verse"><a name="27">27</a>І підійшли дехто із саддукеїв, що твердять, ніби немає воскресіння, і запитали Його,</span> <span class="verse"><a name="28">28</a>та сказали: Учителю, Мойсей написав нам: Як умре кому брат, який має дружину, а помре бездітний, то нехай його брат візьме дружину, і відновить насіння для брата свого.</span> <span class="verse"><a name="29">29</a>Було ж сім братів. І перший, узявши дружину, бездітний умер.</span> <span class="verse"><a name="30">30</a>І другий узяв був ту дружину, та й той вмер бездітний.</span> <span class="verse"><a name="31">31</a>І третій узяв був її, так само й усі семеро, і вони дітей не позоставили, та й повмирали.</span> <span class="verse"><a name="32">32</a>А по всіх умерла й жінка.</span> <span class="verse"><a name="33">33</a>А в воскресінні котрому із них вона дружиною буде? Бо семеро мали за дружину її.</span> <span class="verse"><a name="34">34</a>Ісус же промовив у відповідь їм: Женяться й заміж виходять сини цього віку.</span> <span class="verse"><a name="35">35</a>А ті, що будуть достойні того віку й воскресіння з мертвих, не будуть ні женитись, ні заміж виходити,</span> <span class="verse"><a name="36">36</a>ні вмерти вже не можуть, бо рівні вони Анголам, і вони сини Божі, синами воскресіння бувши.</span> <span class="verse"><a name="37">37</a>А що мертві встають, то й Мойсей показав при кущі, коли він назвав Господа Богом Авраамовим, і Богом Ісаковим, і Богом Якововим.</span> <span class="verse"><a name="38">38</a>Бог же не є Богом мертвих, а живих, бо всі в Нього живуть.</span> <span class="verse"><a name="39">39</a>Дехто ж із книжників відповіли та сказали: Учителю, Ти добре сказав!</span> <span class="verse"><a name="40">40</a>І вже не насмілювалися питати Його ні про що.</span> <span class="verse"><a name="41">41</a>І сказав Він до них: Як то кажуть, що Христос син Давидів?</span> <span class="verse"><a name="42">42</a>Таж Давид сам говорить у книзі Псалмів: Промовив Господь Господеві моєму: сядь праворуч Мене,</span> <span class="verse"><a name="43">43</a>поки не покладу Я Твоїх ворогів підніжком ногам Твоїм!</span> <span class="verse"><a name="44">44</a>Отже, Давид Його Господом зве, як же Він йому син?</span> <span class="verse"><a name="45">45</a>І, як увесь народ слухав, Він промовив до учнів Своїх:</span> <span class="verse"><a name="46">46</a>Стережіться книжників, що хочуть у довгих одежах ходити, і люблять привіти на ринках, і перші лавки в синагогах, і перші місця на бенкетах,</span> <span class="verse"><a name="47">47</a>що вдовині хати поїдають, і моляться довго напоказ, вони тяжче осудження приймуть!</span> </p></div</div></div></body></html>