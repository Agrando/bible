<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 2</strong></div><p><span class="verse"><a name="1">1</a>І трапилося тими днями, вийшов наказ царя Августа переписати всю землю.</span> <span class="verse"><a name="2">2</a>Цей перепис перший відбувся тоді, коли владу над Сирією мав Квіріній.</span> <span class="verse"><a name="3">3</a>І всі йшли записатися, кожен у місто своє.</span> <span class="verse"><a name="4">4</a>Пішов теж і Йосип із Галілеї, із міста Назарету, до Юдеї, до міста Давидового, що зветься Віфлеєм, бо походив із дому та з роду Давидового,</span> <span class="verse"><a name="5">5</a>щоб йому записатись із Марією, із ним зарученою, що була вагітна.</span> <span class="verse"><a name="6">6</a>І сталось, як були вони там, то настав їй день породити.</span> <span class="verse"><a name="7">7</a>І породила вона свого Первенця Сина, і Його сповила, і до ясел поклала Його, бо в заїзді місця не стало для них...</span> <span class="verse"><a name="8">8</a>А в тій стороні були пастухи, які пильнували на полі, і нічної пори вартували отару свою.</span> <span class="verse"><a name="9">9</a>Аж ось Ангол Господній з'явивсь коло них, і слава Господня осяяла їх. І вони перестрашились страхом великим...</span> <span class="verse"><a name="10">10</a>Та Ангол промовив до них: Не лякайтесь, бо я ось благовіщу вам радість велику, що станеться людям усім.</span> <span class="verse"><a name="11">11</a>Бо сьогодні в Давидовім місті народився для вас Спаситель, Який є Христос Господь.</span> <span class="verse"><a name="12">12</a>А ось вам ознака: Дитину сповиту ви знайдете, що в яслах лежатиме.</span> <span class="verse"><a name="13">13</a>І ось раптом з'явилася з Анголом сила велика небесного війська, що Бога хвалили й казали:</span> <span class="verse"><a name="14">14</a>Слава Богу на висоті, і на землі мир, у людях добра воля!</span> <span class="verse"><a name="15">15</a>І сталось, коли Анголи відійшли від них в небо, пастухи зачали говорити один одному: Ходім до Віфлеєму й побачмо, що сталося там, про що сповістив нас Господь.</span> <span class="verse"><a name="16">16</a>І прийшли, поспішаючи, і знайшли там Марію та Йосипа, та Дитинку, що в яслах лежала.</span> <span class="verse"><a name="17">17</a>А побачивши, розповіли про все те, що про Цю Дитину було їм звіщено.</span> <span class="verse"><a name="18">18</a>І всі, хто почув, дивувались тому, що їм пастухи говорили...</span> <span class="verse"><a name="19">19</a>А Марія оці всі слова зберігала, розважаючи, у серці своїм.</span> <span class="verse"><a name="20">20</a>Пастухи ж повернулись, прославляючи й хвалячи Бога за все, що почули й побачили, так як їм було сказано.</span> <span class="verse"><a name="21">21</a>Коли ж виповнились вісім день, щоб обрізати Його, то Ісусом назвали Його, як був Ангол назвав, перше ніж Він в утробі зачався.</span> <span class="verse"><a name="22">22</a>А коли за Законом Мойсея минулися дні їхнього очищення, то до Єрусалиму принесли Його, щоб поставити Його перед Господом,</span> <span class="verse"><a name="23">23</a>як у Законі Господнім написано: Кожне дитя чоловічої статі, що розкриває утробу, має бути посвячене Господу,</span> <span class="verse"><a name="24">24</a>і щоб жертву скласти, як у Законі Господньому сказано, пару горличат або двоє голубенят.</span> <span class="verse"><a name="25">25</a>І ото був в Єрусалимі один чоловік, йому ймення Семен, людина праведна та благочестива, що потіхи чекав для Ізраїля. І Святий Дух був на ньому.</span> <span class="verse"><a name="26">26</a>І від Духа Святого йому було звіщено смерти не бачити, перше ніж побачить Христа Господнього.</span> <span class="verse"><a name="27">27</a>І Дух у храм припровадив його. І як внесли Дитину Ісуса батьки, щоб за Нього вчинити звичаєм законним,</span> <span class="verse"><a name="28">28</a>тоді взяв він на руки Його, хвалу Богу віддав та й промовив:</span> <span class="verse"><a name="29">29</a>Нині відпускаєш раба Свого, Владико, за словом Твоїм із миром,</span> <span class="verse"><a name="30">30</a>бо побачили очі мої Спасіння Твоє,</span> <span class="verse"><a name="31">31</a>яке Ти приготував перед всіма народами,</span> <span class="verse"><a name="32">32</a>Світло на просвіту поганам і на славу народу Твого Ізраїля!</span> <span class="verse"><a name="33">33</a>І дивувалися батько Його й мати тим, що про Нього було розповіджене.</span> <span class="verse"><a name="34">34</a>А Семен їх поблагословив та й прорік до Марії, Його матері: Ось призначений Цей багатьом на падіння й уставання в Ізраїлі, і на знак сперечання,</span> <span class="verse"><a name="35">35</a>і меч душу прошиє самій же тобі, щоб відкрились думки сердець багатьох!</span> <span class="verse"><a name="36">36</a>Була й Анна пророчиця, дочка Фануїлова з племени Асирового, вона дожила до глибокої старости, живши з мужем сім років від свого дівування,</span> <span class="verse"><a name="37">37</a>удова років вісімдесяти й чотирьох, що не відлучалась від храму, служачи Богові вдень і вночі постами й молитвами.</span> <span class="verse"><a name="38">38</a>І години тієї вона надійшла, Бога славила та говорила про Нього всім, хто визволення Єрусалиму чекав.</span> <span class="verse"><a name="39">39</a>А як виконали за Законом Господнім усе, то вернулись вони в Галілею, до міста свого Назарету.</span> <span class="verse"><a name="40">40</a>А Дитина росла та зміцнялася духом, набираючись мудрости. І благодать Божа на Ній пробувала.</span> <span class="verse"><a name="41">41</a>А батьки Його щорічно ходили до Єрусалиму на свято Пасхи.</span> <span class="verse"><a name="42">42</a>І коли мав Він дванадцять років, вони за звичаєм на свято пішли.</span> <span class="verse"><a name="43">43</a>Як дні ж свята скінчились були, і вертались вони, молодий Ісус в Єрусалимі лишився, а Йосип та мати Його не знали того.</span> <span class="verse"><a name="44">44</a>Вони думали, що Він із подорожніми йде; пройшли день дороги, та й стали шукати Його поміж родичами та знайомими.</span> <span class="verse"><a name="45">45</a>Але, не знайшовши, вернулися в Єрусалим, та й шукали Його.</span> <span class="verse"><a name="46">46</a>І сталось, що третього дня відшукали у храмі Його, як сидів серед учителів, і вислухував їх, і запитував їх.</span> <span class="verse"><a name="47">47</a>Усі ж, хто слухав Його, дивувалися розумові та Його відповідям.</span> <span class="verse"><a name="48">48</a>І як вони Його вгледіли, то здивувались, а мати сказала до Нього: Дитино, чому так Ти зробив нам? Ось Твій батько та я із журбою шукали Тебе...</span> <span class="verse"><a name="49">49</a>А Він їм відказав: Чого ж ви шукали Мене? Хіба ви не знали, що повинно Мені бути в тому, що належить Моєму Отцеві?</span> <span class="verse"><a name="50">50</a>Та не зрозуміли вони того слова, що Він їм говорив.</span> <span class="verse"><a name="51">51</a>І пішов Він із ними, і прибув у Назарет, і був їм слухняний. А мати Його зберігала оці всі слова в своїм серці.</span> <span class="verse"><a name="52">52</a>А Ісус зростав мудрістю, і віком та благодаттю, у Бога й людей.</span> </p></div</div></div></body></html>