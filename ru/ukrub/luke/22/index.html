<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 22</strong></div><p><span class="verse"><a name="1">1</a>Наближалося ж свято Опрісноків, що Пасхою зветься.</span> <span class="verse"><a name="2">2</a>А первосвященики й книжники стали шукати, як би вбити Його, та боялись народу...</span> <span class="verse"><a name="3">3</a>Сатана ж увійшов у Юду, званого Іскаріот, одного з Дванадцятьох.</span> <span class="verse"><a name="4">4</a>І він пішов, і почав умовлятися з первосвящениками та начальниками, як він видасть Його.</span> <span class="verse"><a name="5">5</a>Ті ж зраділи, і погодилися дати йому срібняків.</span> <span class="verse"><a name="6">6</a>І він обіцяв, і шукав відповідного часу, щоб їм видати Його без народу...</span> <span class="verse"><a name="7">7</a>І настав день Опрісноків, коли пасху приносити в жертву належало.</span> <span class="verse"><a name="8">8</a>І послав Він Петра та Івана, говорячи: Підіть, і приготуйте нам пасху, щоб її спожили ми.</span> <span class="verse"><a name="9">9</a>А вони запитали Його: Де Ти хочеш, щоб ми приготували?</span> <span class="verse"><a name="10">10</a>А Він їм відказав: Ось, як будете входити в місто, стріне вас чоловік, воду несучи у глекові, ідіть за ним аж до дому, куди він увійде.</span> <span class="verse"><a name="11">11</a>І скажіть до господаря дому: Учитель питає тебе: Де кімната, в якій споживу зо Своїми учнями пасху?</span> <span class="verse"><a name="12">12</a>І він вам покаже велику горницю вистелену: там приготуйте.</span> <span class="verse"><a name="13">13</a>І вони відійшли, і знайшли, як Він їм говорив, і зачали там готувати пасху.</span> <span class="verse"><a name="14">14</a>А коли настав час, сів до столу, і апостоли з Ним.</span> <span class="verse"><a name="15">15</a>І промовив до них: Я дуже бажав спожити цю пасху із вами, перш ніж муки прийму.</span> <span class="verse"><a name="16">16</a>Бо кажу вам, що вже споживати не буду її, поки сповниться в Божому Царстві вона.</span> <span class="verse"><a name="17">17</a>Узявши ж чашу, і вчинивши подяку, Він промовив: Візьміть її, і поділіть між собою.</span> <span class="verse"><a name="18">18</a>Кажу ж вам, що віднині не питиму Я від оцього плоду виноградного, доки Божеє Царство не прийде.</span> <span class="verse"><a name="19">19</a>Узявши ж хліб і вчинивши подяку, поламав і дав їм, проказуючи: Це тіло Моє, що за вас віддається. Це чиніть на спомин про Мене!</span> <span class="verse"><a name="20">20</a>По вечері так само ж і чашу, говорячи: Оця чаша Новий Заповіт у Моїй крові, що за вас проливається.</span> <span class="verse"><a name="21">21</a>Та однак, за столом ось зо Мною рука Мого зрадника.</span> <span class="verse"><a name="22">22</a>Бо Син Людський іде, як призначено; але горе тому чоловікові, хто Його видає!</span> <span class="verse"><a name="23">23</a>А вони почали між собою питати, котрий з них мав би це вчинити?</span> <span class="verse"><a name="24">24</a>І сталось між ними й змагання, котрий з них уважатися має за більшого.</span> <span class="verse"><a name="25">25</a>Він же промовив до них: Царі народів панують над ними, а ті, що ними володіють, доброчинцями звуться.</span> <span class="verse"><a name="26">26</a>Але не так ви: хто найбільший між вами, нехай буде, як менший, а начальник як службовець.</span> <span class="verse"><a name="27">27</a>Бо хто більший: чи той, хто сидить при столі, чи хто прислуговує? Чи не той, хто сидить при столі? А Я серед вас, як службовець.</span> <span class="verse"><a name="28">28</a>Ви ж оті, що перетривали зо Мною в спокусах Моїх,</span> <span class="verse"><a name="29">29</a>і Я вам заповітую Царство, як Отець Мій Мені заповів,</span> <span class="verse"><a name="30">30</a>щоб ви в Царстві Моїм споживали й пили за столом Моїм, і щоб ви на престолах засіли судити дванадцять племен Ізраїлевих.</span> <span class="verse"><a name="31">31</a>І промовив Господь: Симоне, Симоне, ось сатана жадав вас, щоб вас пересіяти, мов ту пшеницю.</span> <span class="verse"><a name="32">32</a>Я ж молився за тебе, щоб не зменшилась віра твоя; ти ж колись, як навернешся, зміцни браттю свою!</span> <span class="verse"><a name="33">33</a>А той відказав Йому: Господи, я з Тобою готовий іти до в'язниці й на смерть!</span> <span class="verse"><a name="34">34</a>Він же прорік: Говорю тобі, Петре, півень не заспіває сьогодні, як ти тричі зречешся, що не знаєш Мене...</span> <span class="verse"><a name="35">35</a>І Він їм сказав: Як Я вас посилав без калитки, і без торби, і без сандаль, чи вам бракувало чого? Вони ж відказали: Нічого.</span> <span class="verse"><a name="36">36</a>А тепер каже їм хто має калитку, нехай візьме, теж і торбу; хто ж не має, нехай продасть одіж свою та й купить меча.</span> <span class="verse"><a name="37">37</a>Говорю бо Я вам, що виконатися на Мені має й це ось написане: До злочинців Його зараховано. Бо те, що про Мене, виконується.</span> <span class="verse"><a name="38">38</a>І сказали вони: Господи, ось тут два мечі. А Він їм відказав: Досить!</span> <span class="verse"><a name="39">39</a>І Він вийшов, і пішов за звичаєм на гору Оливну. А за Ним пішли учні Його.</span> <span class="verse"><a name="40">40</a>А прийшовши на місце, сказав їм: Моліться, щоб не впасти в спокусу.</span> <span class="verse"><a name="41">41</a>А Він Сам, відійшовши від них, як докинути каменем, на коліна припав та й молився,</span> <span class="verse"><a name="42">42</a>благаючи: Отче, як волієш, пронеси мимо Мене цю чашу! Та проте не Моя, а Твоя нехай станеться воля!...</span> <span class="verse"><a name="43">43</a>І Ангол із неба з'явився до Нього, і додавав Йому сили.</span> <span class="verse"><a name="44">44</a>А як був у смертельній тривозі, ще пильніш Він молився. І піт Його став, немов каплі крови, що спливали на землю...</span> <span class="verse"><a name="45">45</a>І, підвівшись з молитви, Він до учнів прийшов, і знайшов їх, що спали з журби...</span> <span class="verse"><a name="46">46</a>І промовив до них: Чого ви спите? Уставайте й моліться, щоб не впасти в спокусу!</span> <span class="verse"><a name="47">47</a>І, коли Він іще говорив, ось народ з'явився, і один із Дванадцятьох, що Юдою зветься, ішов перед ними. І він підійшов до Ісуса, щоб поцілувати Його. Бо він знака їм дав був: кого я поцілую, то Він!</span> <span class="verse"><a name="48">48</a>Ісус же промовив до нього: Чи оце поцілунком ти, Юдо, видаєш Сина Людського?</span> <span class="verse"><a name="49">49</a>А ті, що були з Ним, як побачили, що має статись, сказали Йому: Господи, чи мечем нам не вдарити?</span> <span class="verse"><a name="50">50</a>І, один із них рубонув раба первосвященикового, та й відтяв праве вухо йому.</span> <span class="verse"><a name="51">51</a>Та Ісус відізвався й сказав: Лишіть, уже досить! І, доторкнувшись до вуха його, уздоровив його.</span> <span class="verse"><a name="52">52</a>А до первосвящеників і влади сторожі храму та старших, що прийшли проти Нього, промовив Ісус: Немов на розбійника вийшли з мечами та киями...</span> <span class="verse"><a name="53">53</a>Як щоденно Я з вами у храмі бував, не піднесли на Мене ви рук. Та це ваша година тепер, і влада темряви...</span> <span class="verse"><a name="54">54</a>А схопивши Його, повели й привели у дім первосвященика. Петро ж здалека йшов слідкома.</span> <span class="verse"><a name="55">55</a>Як розклали ж огонь серед двору, і вкупі сиділи, сидів і Петро поміж ними.</span> <span class="verse"><a name="56">56</a>А служниця одна його вгледіла, як сидів коло світла, і, придивившись до нього, сказала: І цей був із Ним!</span> <span class="verse"><a name="57">57</a>І відрікся від Нього він, твердячи: Не знаю я, жінко, Його!</span> <span class="verse"><a name="58">58</a>Незабаром же другий побачив його та й сказав: І ти від отих. А Петро відказав: Ні, чоловіче!...</span> <span class="verse"><a name="59">59</a>І як часу минуло з годину, хтось інший твердив і казав: Поправді, і цей був із Ним, бо він галілеянин.</span> <span class="verse"><a name="60">60</a>А Петро відказав: Чоловіче, не відаю, про що ти говориш... І зараз, як іще говорив він, півень заспівав.</span> <span class="verse"><a name="61">61</a>І Господь обернувся й подививсь на Петра. А Петро згадав слово Господнє, як сказав Він йому: Перше, ніж заспіває півень, відречешся ти тричі від Мене.</span> <span class="verse"><a name="62">62</a>І, вийшовши звідти, він гірко заплакав!</span> <span class="verse"><a name="63">63</a>А люди, які ув'язнили Ісуса, знущалися з Нього та били.</span> <span class="verse"><a name="64">64</a>І, закривши Його, вони били Його по обличчі, і питали Його, приговорюючи: Пророкуй, хто то вдарив Тебе?</span> <span class="verse"><a name="65">65</a>І багато інших богозневаг говорили на Нього вони...</span> <span class="verse"><a name="66">66</a>А коли настав день, то зібралися старші народу, первосвященики й книжники, і повели Його в синедріон свій,</span> <span class="verse"><a name="67">67</a>і казали: Коли Ти Христос, скажи нам. А Він їм відповів: Коли Я вам скажу, не повірите ви.</span> <span class="verse"><a name="68">68</a>А коли й поспитаю вас Я, не дасте Мені відповіді.</span> <span class="verse"><a name="69">69</a>Незабаром Син Людський сидітиме по правиці сили Божої!</span> <span class="verse"><a name="70">70</a>Тоді всі запитали: То Ти Божий Син? А Він їм відповів: Самі кажете ви, що то Я...</span> <span class="verse"><a name="71">71</a>А вони відказали: Нащо потрібні ще свідки для нас? Бо ми чули самі з Його уст!</span> </p></div</div></div></body></html>