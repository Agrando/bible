<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 18</strong></div><p><span class="verse"><a name="1">1</a>І Він розповів їм і притчу про те, що треба молитися завжди, і не занепадати духом,</span> <span class="verse"><a name="2">2</a>говорячи: У місті якомусь суддя був один, що Бога не боявся, і людей не соромився.</span> <span class="verse"><a name="3">3</a>У тому ж місті вдова перебувала, що до нього ходила й казала: Оборони мене від мого супротивника!</span> <span class="verse"><a name="4">4</a>Але він довгий час не хотів. А згодом сказав сам до себе: Хоч і Бога я не боюся, і людей не соромлюся,</span> <span class="verse"><a name="5">5</a>але через те, що вдовиця оця докучає мені, то візьму в оборону її, щоб вона без кінця не ходила, і не докучала мені.</span> <span class="verse"><a name="6">6</a>І промовив Господь: Чи чуєте, що говорить суддя цей неправедний?</span> <span class="verse"><a name="7">7</a>А чи ж Бог в оборону не візьме обраних Своїх, що голосять до Нього день і ніч, хоч і бариться Він щодо них?</span> <span class="verse"><a name="8">8</a>Кажу вам, що Він їм незабаром подасть оборону! Та Син Людський, як прийде, чи Він на землі знайде віру?...</span> <span class="verse"><a name="9">9</a>А для деяких, що були себе певні, що вони ніби праведні, і за ніщо мали інших, Він притчу оцю розповів.</span> <span class="verse"><a name="10">10</a>Два чоловіки до храму ввійшли помолитись, один фарисей, а другий був митник.</span> <span class="verse"><a name="11">11</a>Фарисей, ставши, так молився про себе: Дякую, Боже, Тобі, що я не такий, як інші люди: здирщики, неправедні, перелюбні, або як цей митник.</span> <span class="verse"><a name="12">12</a>Я пощу два рази на тиждень, даю десятину з усього, що тільки надбаю!</span> <span class="verse"><a name="13">13</a>А митник здалека стояв, та й очей навіть звести до неба не смів, але бив себе в груди й казав: Боже, будь милостивий до мене грішного!...</span> <span class="verse"><a name="14">14</a>Говорю вам, що цей повернувся до дому свого більш виправданий, аніж той. Бо кожен, хто підноситься, буде понижений, хто ж понижається, той піднесеться.</span> <span class="verse"><a name="15">15</a>До Нього ж приносили й немовлят, щоб до них доторкнувся, а учні, побачивши, їм докоряли.</span> <span class="verse"><a name="16">16</a>А Ісус їх покликав та й каже: Пустіте дітей, щоб до Мене приходили, і не забороняйте їм, бо таких Царство Боже.</span> <span class="verse"><a name="17">17</a>Поправді кажу вам: Хто Божого Царства не прийме, як дитя, той у нього не ввійде!</span> <span class="verse"><a name="18">18</a>І запитався Його один із начальників, говорячи: Учителю Добрий, що робити мені, щоб вспадкувати вічне життя?</span> <span class="verse"><a name="19">19</a>Ісус же йому відказав: Чого звеш Мене Добрим? Ніхто не є Добрий, тільки Сам Бог!</span> <span class="verse"><a name="20">20</a>Знаєш заповіді: Не чини перелюбу, не вбивай, не кради, не свідкуй неправдиво, шануй свого батька та матір.</span> <span class="verse"><a name="21">21</a>А він відказав: Усе це я виконав від юнацтва свого!</span> <span class="verse"><a name="22">22</a>Як почув це Ісус, то промовив до нього: Одного тобі ще бракує: Розпродай усе, що ти маєш, і вбогим роздай, і матимеш скарб свій на небі. Вертайся тоді, та й іди вслід за Мною!</span> <span class="verse"><a name="23">23</a>А він, коли почув це, то засумував, бо був вельми багатий.</span> <span class="verse"><a name="24">24</a>Як побачив Ісус, що той засумував, то промовив: Як тяжко багатим увійти в Царство Боже!</span> <span class="verse"><a name="25">25</a>Бо верблюдові легше пройти через голчине вушко, ніж багатому в Божеє Царство ввійти...</span> <span class="verse"><a name="26">26</a>Ті ж, що чули, спитали: Хто ж тоді може спастися?</span> <span class="verse"><a name="27">27</a>А Він відповів: Неможливеє людям можливе для Бога!</span> <span class="verse"><a name="28">28</a>І промовив Петро: От усе ми покинули, та й пішли за Тобою слідом.</span> <span class="verse"><a name="29">29</a>А Ісус відказав їм: Поправді кажу вам: Немає такого, щоб покинув свій дім, або дружину, чи братів, чи батьків, чи дітей ради Божого Царства,</span> <span class="verse"><a name="30">30</a>і не одержав би значно більш цього часу, а в віці наступнім життя вічне.</span> <span class="verse"><a name="31">31</a>І, взявши Дванадцятьох, промовив до них: Оце в Єрусалим ми йдемо, і все здійсниться, що писали Пророки про Людського Сина.</span> <span class="verse"><a name="32">32</a>Бо Він виданий буде поганам, і буде осміяний, і покривджений, і опльований,</span> <span class="verse"><a name="33">33</a>і, збичувавши, уб'ють Його, але третього дня Він воскресне!</span> <span class="verse"><a name="34">34</a>Та з цього нічого вони не збагнули, і ця річ перед ними закрита була, і сказаного вони не розуміли.</span> <span class="verse"><a name="35">35</a>І сталось, як Він наближався був до Єрихону, один невидющий сидів при дорозі й просив.</span> <span class="verse"><a name="36">36</a>А коли він прочув, що проходить народ, то спитався: Що це таке?</span> <span class="verse"><a name="37">37</a>А йому відказали, що проходить Ісус Назарянин.</span> <span class="verse"><a name="38">38</a>І став він кричати й казати: Ісусе, Сину Давидів, змилуйся надо мною!</span> <span class="verse"><a name="39">39</a>А ті, що попереду йшли, сварились на нього, щоб він замовк, а він іще більше кричав: Сину Давидів, змилуйся надо мною!</span> <span class="verse"><a name="40">40</a>І спинився Ісус, і привести його до Себе звелів. А коли той наблизивсь до Нього, то Він запитався його:</span> <span class="verse"><a name="41">41</a>Що ти хочеш, щоб зробив Я тобі? А той відповів: Господи, нехай стану видющим!</span> <span class="verse"><a name="42">42</a>Ісус же до нього сказав. Стань видющий! Твоя віра спасла тебе!</span> <span class="verse"><a name="43">43</a>І зараз видющим той став, і пішов вслід за Ним, прославляючи Бога. А всі люди, бачивши це, віддали хвалу Богові.</span> </p></div</div></div></body></html>