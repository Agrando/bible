<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 23</strong></div><p><span class="verse"><a name="1">1</a>І знялися всі їхні збори, і повели до Пилата Його.</span> <span class="verse"><a name="2">2</a>І зачали оскаржати Його й говорити: Ми ствердили, що Цей ворохобить народ наш, і забороняє податок давати кесареві, та й говорить, що Він, Христос Цар.</span> <span class="verse"><a name="3">3</a>І Пилат запитав Його, кажучи: Чи Ти Цар Юдейський? А Він відказав йому в відповідь: Сам ти кажеш...</span> <span class="verse"><a name="4">4</a>І Пилат сказав первосвященикам та до народу: Я не знаходжу жадної провини в Цій Людині.</span> <span class="verse"><a name="5">5</a>А вони намагались, говорячи: Він бунтує народ, навчаючи в усій Юдеї, від Галілеї почавши аж посі.</span> <span class="verse"><a name="6">6</a>А Пилат, вчувши про Галілею, спитав: Хіба Він галілеянин?</span> <span class="verse"><a name="7">7</a>І, дізнавшись, що Він із влади Ірода, відіслав Його Іродові, бо той в Єрусалимі також перебував тими днями.</span> <span class="verse"><a name="8">8</a>Коли ж Ірод побачив Ісуса, то дуже зрадів, бо він від давнього часу бажав Його бачити, багато за Нього чував, і сподівався побачити чудо яке, що буває від Нього.</span> <span class="verse"><a name="9">9</a>І багато питався Його, та нічого не відповідав Він йому.</span> <span class="verse"><a name="10">10</a>І стояли тут первосвященики й книжники, та завзято Його оскаржали.</span> <span class="verse"><a name="11">11</a>Тоді Ірод із військом своїм ізневажив Його й насміявся, зодягнувши Його в яснобілу одіж, і відіслав до Пилата Його.</span> <span class="verse"><a name="12">12</a>І того дня стали Ірод із Пилатом за приятелів між собою, бо давніш ворожнеча між ними була.</span> <span class="verse"><a name="13">13</a>А Пилат скликав первосвящеників, і старшин, і народ,</span> <span class="verse"><a name="14">14</a>і промовив до них: Привели ви мені Чоловіка Цього, як того, що бунтує народ. А ось я перед вами розвідав, і не знаходжу в Людині Оцій ані однієї провини такої, про що ви оскаржаєте.</span> <span class="verse"><a name="15">15</a>Також Ірод, бо він відіслав Його нам. І ось нічого, що на смерть заслуговувало б, Він не вчинив.</span> <span class="verse"><a name="16">16</a>Отже я покараю Його й відпущу.</span> <span class="verse"><a name="17">17</a>Бо повинен був їм відпустити одного на свято.</span> <span class="verse"><a name="18">18</a>А народ став кричати й казати: Візьми Цього, відпусти ж нам Варавву!</span> <span class="verse"><a name="19">19</a>А той за повстання одне, яке сталося в місті, і за вбивство посаджений був до в'язниці.</span> <span class="verse"><a name="20">20</a>І знову сказав їм Пилат, хотячи відпустити Ісуса.</span> <span class="verse"><a name="21">21</a>Та кричали вони й говорили: Розіпни, розіпни Його!</span> <span class="verse"><a name="22">22</a>Він же втретє промовив до них: Яке ж зло вчинив Він? Я нічого, що на смерть заслуговувало б, на Нім не знайшов. Отже я покараю Його й відпущу.</span> <span class="verse"><a name="23">23</a>А вони сильним криком свого домагалися, та вимагали розп'ясти Його. І взяв гору крик їхній та первосвящеників.</span> <span class="verse"><a name="24">24</a>І Пилат присудив, щоб було, як просили вони:</span> <span class="verse"><a name="25">25</a>відпустив їм Варавву, посадженого за повстання та вбивство в в'язницю, за якого просили вони, а Ісуса віддав їхній волі...</span> <span class="verse"><a name="26">26</a>І як Його повели, то схопили якогось Симона із Кірінеї, що з поля вертався, і поклали на нього хреста, щоб він ніс за Ісусом!</span> <span class="verse"><a name="27">27</a>А за Ним ішов натовп великий людей і жінок, які плакали та голосили за Ним.</span> <span class="verse"><a name="28">28</a>А Ісус обернувся до них та й промовив: Дочки єрусалимські, не ридайте за Мною, за собою ридайте й за дітьми своїми!</span> <span class="verse"><a name="29">29</a>Бо ось дні настають, коли скажуть: Блаженні неплідні, та утроби, які не родили, і груди, що не годували...</span> <span class="verse"><a name="30">30</a>Тоді стануть казати горам: Поспадайте на нас, а узгір'ям: Покрийте нас!</span> <span class="verse"><a name="31">31</a>Бо коли таке роблять зеленому дереву, то що буде сухому?</span> <span class="verse"><a name="32">32</a>І вели з Ним також двох злочинників інших, щоб убити.</span> <span class="verse"><a name="33">33</a>А коли прибули на те місце, що звуть Череповище, розп'яли тут Його та злочинників, одного праворуч, а одного ліворуч.</span> <span class="verse"><a name="34">34</a>Ісус же промовив: Отче, відпусти їм, бо не знають, що чинять вони!... А як Його одіж ділили, то кидали жереба.</span> <span class="verse"><a name="35">35</a>А люди стояли й дивились... Насміхалися з ними й старшини, говорячи: Він інших спасав, нехай Сам Себе визволить, коли Він Христос, Божий Обранець!</span> <span class="verse"><a name="36">36</a>І вояки глузували з Нього: приступаючи, оцет Йому подавали,</span> <span class="verse"><a name="37">37</a>і казали: Коли Цар Ти Юдейський, спаси Себе Сам!</span> <span class="verse"><a name="38">38</a>Був же й напис над Ним письмом грецьким, латинським і гебрейським написаний: Це Цар Юдейський.</span> <span class="verse"><a name="39">39</a>А один із розп'ятих злочинників став зневажати Його й говорити: Чи Ти не Христос? То спаси Себе й нас!</span> <span class="verse"><a name="40">40</a>Обізвався ж той другий, і докоряв йому, кажучи: Чи не боїшся ти Бога, коли й сам на те саме засуджений?</span> <span class="verse"><a name="41">41</a>Але ми справедливо засуджені, і належну заплату за вчинки свої беремо, Цей же жадного зла не вчинив.</span> <span class="verse"><a name="42">42</a>І сказав до Ісуса: Спогадай мене, Господи, коли прийдеш у Царство Своє!</span> <span class="verse"><a name="43">43</a>І промовив до нього Ісус: Поправді кажу тобі: ти будеш зо Мною сьогодні в раю!</span> <span class="verse"><a name="44">44</a>Наближалася шоста година, і темрява стала по цілій землі аж до години дев'ятої...</span> <span class="verse"><a name="45">45</a>І сонце затьмилось, і в храмі завіса роздерлась надвоє...</span> <span class="verse"><a name="46">46</a>І, скрикнувши голосом гучним, промовив Ісус: Отче, у руки Твої віддаю Свого духа! І це прорікши, Він духа віддав...</span> <span class="verse"><a name="47">47</a>Коли ж сотник побачив, що сталось, він Бога прославив, говорячи: Дійсно праведний був Чоловік Цей!</span> <span class="verse"><a name="48">48</a>І ввесь натовп, який зійшовсь на видовище це, як побачив, що сталось, бив у груди себе та вертався...</span> <span class="verse"><a name="49">49</a>Усі ж знайомі Його й ті жінки, що прийшли були з Ним із Галілеї, здалека стояли й дивились на це...</span> <span class="verse"><a name="50">50</a>І ось муж, на ім'я йому Йосип, що був радником синедріону, людина шановна і праведна,</span> <span class="verse"><a name="51">51</a>не пристав він до ради та чину їх, із Ариматеї, юдейського міста, що й сам сподівався Божого Царства,</span> <span class="verse"><a name="52">52</a>цей прийшов до Пилата, і тіла Ісусового став просити.</span> <span class="verse"><a name="53">53</a>І Йосип, знявши Його, обгорнув плащаницею, і поклав Його в гробі, що в скелі був висічений, і що в ньому ніколи ніхто не лежав.</span> <span class="verse"><a name="54">54</a>День той був Приготування, і наставала субота.</span> <span class="verse"><a name="55">55</a>А жінки, що прийшли були з Ним із Галілеї, ішли слідом, і вони бачили гроба, і як покладене тіло Його.</span> <span class="verse"><a name="56">56</a>Повернувшись, вони наготували пахощів і мира, а в суботу, за заповіддю, спочивали.</span> </p></div</div></div></body></html>