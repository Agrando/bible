<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 11</strong></div><p><span class="verse"><a name="1">1</a>І сталось, як молився Він у місці одному, і коли перестав, озвався до Нього один із Його учнів: Господи, навчи нас молитися, як і Іван навчив своїх учнів.</span> <span class="verse"><a name="2">2</a>Він же промовив до них: Коли молитеся, говоріть: Отче наш, що єси на небесах! Нехай святиться Ім'я Твоє, нехай прийде Царство Твоє, нехай буде воля Твоя, як на небі, так і на землі.</span> <span class="verse"><a name="3">3</a>Хліба нашого насущного дай нам на кожний день.</span> <span class="verse"><a name="4">4</a>І прости нам наші гріхи, бо й самі ми прощаємо кожному боржникові нашому. І не введи нас у випробовування, але визволи нас від лукавого!</span> <span class="verse"><a name="5">5</a>І сказав Він до них: Хто з вас матиме приятеля, і піде до нього опівночі, і скаже йому: Позич мені, друже, три хліби,</span> <span class="verse"><a name="6">6</a>бо прийшов із дороги до мене мій приятель, я ж не маю, що дати йому.</span> <span class="verse"><a name="7">7</a>А той із середини в відповідь скаже: Не роби мені клопоту, уже замкнені двері, і мої діти зо мною на ліжкові. Не можу я встати та дати тобі.</span> <span class="verse"><a name="8">8</a>Кажу вам: коли він не встане, і не дасть ради дружби йому, то за докучання його він устане та й дасть йому, скільки той потребує.</span> <span class="verse"><a name="9">9</a>І Я вам кажу: просіть, і буде вам дано, шукайте і знайдете, стукайте і відчинять вам!</span> <span class="verse"><a name="10">10</a>Бо кожен, хто просить одержує, хто шукає знаходить, а тому, хто стукає відчинять.</span> <span class="verse"><a name="11">11</a>І котрий з вас, батьків, як син хліба проситиме, подасть йому каменя? Або, як проситиме риби, замість риби подасть йому гадину?</span> <span class="verse"><a name="12">12</a>Або, як яйця він проситиме, дасть йому скорпіона?</span> <span class="verse"><a name="13">13</a>Отож, коли ви, бувши злі, потрапите добрі дари своїм дітям давати, скільки ж більше Небесний Отець подасть Духа Святого всім тим, хто проситиме в Нього?</span> <span class="verse"><a name="14">14</a>Раз вигонив Він демона, який був німий. І коли демон вийшов, німий заговорив. А народ дивувався.</span> <span class="verse"><a name="15">15</a>А деякі з них гомоніли: Виганяє Він демонів силою Вельзевула, князя демонів...</span> <span class="verse"><a name="16">16</a>А інші, випробовуючи, хотіли від Нього ознаки із неба.</span> <span class="verse"><a name="17">17</a>Він же знав думки їхні, і промовив до них: Кожне царство, само проти себе поділене, запустіє, і дім на дім упаде.</span> <span class="verse"><a name="18">18</a>А коли й сатана поділився сам супроти себе, як стоятиме царство його? А ви кажете, що Вельзевулом вигоню Я демонів.</span> <span class="verse"><a name="19">19</a>Коли ж Вельзевулом вигоню Я демонів, то чим виганяють їх ваші сини? Тому вони стануть вам суддями.</span> <span class="verse"><a name="20">20</a>А коли перстом Божим вигоню Я демонів, то справді прийшло до вас Боже Царство.</span> <span class="verse"><a name="21">21</a>Коли сильний збройно свій двір стереже, то в безпеці маєток його.</span> <span class="verse"><a name="22">22</a>Коли ж дужчий від нього його нападе й переможе, то всю зброю йому забере, на яку покладався був той, і роздасть свою здобич.</span> <span class="verse"><a name="23">23</a>Хто не зо Мною, той проти Мене; і хто не збирає зо Мною, той розкидає!</span> <span class="verse"><a name="24">24</a>Коли дух нечистий виходить з людини, то блукає місцями безвідними, відпочинку шукаючи, але, не знаходячи, каже: Вернуся до хати своєї, звідки я вийшов.</span> <span class="verse"><a name="25">25</a>А як вернеться він, то хату знаходить заметену й прибрану.</span> <span class="verse"><a name="26">26</a>Тоді він іде та й приводить сімох інших духів, лютіших за себе, і входять вони та й живуть там. І буде останнє людині тій гірше за перше!</span> <span class="verse"><a name="27">27</a>І сталось, як Він це говорив, одна жінка з народу свій голос піднесла й сказала до Нього: Блаженна утроба, що носила Тебе, і груди, що Ти ссав їх!</span> <span class="verse"><a name="28">28</a>А Він відказав: Так. Блаженні ж і ті, хто слухає Божого Слова і його береже!</span> <span class="verse"><a name="29">29</a>А як люди збиралися, Він почав промовляти: Рід цей рід лукавий: він ознаки шукає, та ознаки йому не дадуть, крім ознаки пророка Йони.</span> <span class="verse"><a name="30">30</a>Бо як Йона ознакою був для ніневітян, так буде й Син Людський для роду цього.</span> <span class="verse"><a name="31">31</a>Цариця південна на суд стане з мужами роду цього, і їх засудить, бо вона з кінця світу прийшла Соломонову мудрість послухати. А тут ось Хтось більший, аніж Соломон!</span> <span class="verse"><a name="32">32</a>Ніневітяни стануть на суд із цим родом, і засудять його, вони бо покаялися через Йонину проповідь. А тут ось Хтось більший, ніж Йона!</span> <span class="verse"><a name="33">33</a>Засвіченого світильника ніхто в сховок не ставить, ані під посудину, але на свічник, щоб бачили світло, хто входить.</span> <span class="verse"><a name="34">34</a>Око твоє то світильник для тіла; тому, як око твоє буде дуже, то й усе тіло твоє буде світле. А коли б твоє око нездатне було, то й усе тіло твоє буде темне.</span> <span class="verse"><a name="35">35</a>Отож, уважай, щоб те світло, що в тобі, не сталося темрявою!</span> <span class="verse"><a name="36">36</a>Бо коли твоє тіло все світле, і не має жадної темної частини, то все буде світле, неначе б світильник осяяв блиском тебе.</span> <span class="verse"><a name="37">37</a>Коли Він говорив, то один фарисей став благати Його пообідати в нього. Він же прийшов та й сів при столі.</span> <span class="verse"><a name="38">38</a>Фарисей же, побачивши це, здивувався, що перед обідом Він перш не обмився.</span> <span class="verse"><a name="39">39</a>Господь же промовив до нього: Тепер ви, фарисеї, он чистите зовнішність кухля та миски, а ваше нутро повне здирства та кривди!</span> <span class="verse"><a name="40">40</a>Нерозумні, чи ж Той, Хто створив оте зовнішнє, не створив Він і внутрішнє?</span> <span class="verse"><a name="41">41</a>Тож милостиню подавайте з унутрішнього, і ось все буде вам чисте.</span> <span class="verse"><a name="42">42</a>Горе вам, фарисеям, бо ви десятину даєте з м'яти та рути й усякого зілля, але обминаєте суд та Божу любов; це треба робити, і того не лишати!</span> <span class="verse"><a name="43">43</a>Горе вам, фарисеям, що любите перші лавки в синагогах та привіти на ринках!</span> <span class="verse"><a name="44">44</a>Горе вам, бо ви як гроби непомітні, люди ж ходять по них і не знають того...</span> <span class="verse"><a name="45">45</a>Озвався ж один із законників, і каже Йому: Учителю, кажучи це, Ти і нас ображаєш!</span> <span class="verse"><a name="46">46</a>А Він відказав: Горе й вам, законникам, бо ви на людей тягарі накладаєте, які важко носити, а самі й одним пальцем своїм не доторкуєтесь тягарів!</span> <span class="verse"><a name="47">47</a>Горе вам, бо надгробки пророкам ви ставите, ваші ж батьки були їх повбивали...</span> <span class="verse"><a name="48">48</a>Так, визнаєте ви й хвалите вчинки батьків своїх: бо вони їх повбивали, а ви їм надгробки будуєте!</span> <span class="verse"><a name="49">49</a>Через те й мудрість Божа сказала: Я пошлю їм пророків й апостолів, вони ж декого з них повбивають, а декого виженуть,</span> <span class="verse"><a name="50">50</a>щоб на роді оцім відомстилася кров усіх пророків, що пролита від створення світу,</span> <span class="verse"><a name="51">51</a>від крови Авеля аж до крови Захарія, що загинув між жертівником і храмом! Так, кажу вам, відомститься це все на цім роді!</span> <span class="verse"><a name="52">52</a>Горе вам, законникам, бо взяли ви ключа розуміння: самі не ввійшли, і тим, хто хотів увійти, боронили!</span> <span class="verse"><a name="53">53</a>А коли Він виходив ізвідти, стали книжники та фарисеї сильно тиснути та від Нього допитуватись про багато речей,</span> <span class="verse"><a name="54">54</a>вони чатували на Нього, щоб зловити що з уст Його (і щоб оскаржити Його).</span> </p></div</div></div></body></html>