<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 3</strong></div><p><span class="verse"><a name="1">1</a>У п'ятнадцятий рік панування Тиверія кесаря, коли Понтій Пилат панував над Юдеєю, коли в Галілеї тетрархом був Ірод, а Пилип, його брат, був тетрархом Ітуреї й землі Трахонітської, за тетрарха Лісанія в Авіліні,</span> <span class="verse"><a name="2">2</a>за первосвящеників Анни й Кайяфи було Боже слово в пустині Іванові, сину Захарія.</span> <span class="verse"><a name="3">3</a>І він перейшов усю землю Йорданську, проповідуючи хрищення покаяння для прощення гріхів,</span> <span class="verse"><a name="4">4</a>як написано в книзі пророцтва пророка Ісаї: Голос того, хто кличе: У пустині готуйте дорогу для Господа, рівняйте стежки Йому!</span> <span class="verse"><a name="5">5</a>Нехай кожна долина наповниться, гора ж кожна та пригорок знизиться, що нерівне, нехай випростовується, а дороги вибоїсті стануть гладенькі,</span> <span class="verse"><a name="6">6</a>і кожна людина побачить Боже спасіння!</span> <span class="verse"><a name="7">7</a>А Іван говорив до людей, хто приходив, христитися в нього: Роде зміїний, хто навчив вас тікати від гніву майбутнього?</span> <span class="verse"><a name="8">8</a>Отож, учиніть гідний плід покаяння. І не починайте казати в собі: Маємо батька Авраама. Бо кажу вам, що Бог може піднести дітей Авраамові з цього каміння.</span> <span class="verse"><a name="9">9</a>Бо вже он до коріння дерев і сокира прикладена: кожне ж дерево, що доброго плоду не родить, буде зрубане та до огню буде вкинене.</span> <span class="verse"><a name="10">10</a>А люди питали його й говорили: Що ж нам робити?</span> <span class="verse"><a name="11">11</a>І сказав він у відповідь їм: У кого дві сорочці, нехай дасть немаючому; а хто має поживу, нехай робить так само.</span> <span class="verse"><a name="12">12</a>І приходили й митники, щоб христитись від нього, і питали його: Учителю, що ми маємо робити?</span> <span class="verse"><a name="13">13</a>А він їм казав: Не стягайте нічого над те, що вам звелено.</span> <span class="verse"><a name="14">14</a>Питали ж його й вояки й говорили: А нам що робити? І він їм відповів: Нікого не кривдьте, ані не оскаржайте фальшиво, удовольняйтесь платнею своєю.</span> <span class="verse"><a name="15">15</a>Коли ж усі люди чекали, і в серцях своїх думали всі про Івана, чи то він не Христос,</span> <span class="verse"><a name="16">16</a>Іван відповідав усім, кажучи: Я хрищу вас водою, але йде ось Потужніший за мене, що Йому розв'язати ремінця від Його взуття я негідний, Він христитиме вас Святим Духом й огнем!</span> <span class="verse"><a name="17">17</a>У руці Своїй має Він віячку, і перечистить Свій тік: пшеницю збере до засіків Своїх, а полову попалить ув огні невгасимім.</span> <span class="verse"><a name="18">18</a>Тож багато навчав він і іншого, звіщаючи Добру Новину народові.</span> <span class="verse"><a name="19">19</a>А Ірод тетрарх, що Іван докоряв йому за Іродіяду, дружину брата свого, і за все зло, яке заподіяв був Ірод,</span> <span class="verse"><a name="20">20</a>до всього додав іще й те, що Івана замкнув до в'язниці.</span> <span class="verse"><a name="21">21</a>І сталося, як христились усі люди, і як Ісус, охристившись, молився, розкрилося небо,</span> <span class="verse"><a name="22">22</a>і Дух Святий злинув на Нього в тілесному вигляді, як голуб, і голос із неба почувся, що мовив: Ти Син Мій Улюблений, що Я вподобав Тебе!</span> <span class="verse"><a name="23">23</a>А Сам Ісус, розпочинаючи, мав років із тридцять, бувши, як думано, сином Йосипа, Ілія,</span> <span class="verse"><a name="24">24</a>сина Маттатового, сина Левіїного, сина Мелхіїного, сина Яннаєвого, сина Йосипового,</span> <span class="verse"><a name="25">25</a>сина Маттатієвого, сина Амосова, сина Наумового, сина Еслієвого, сина Наггеєвого,</span> <span class="verse"><a name="26">26</a>сина Маатового, сина Маттатієвого, сина Семенієвого, сина Йосихового, сина Йодаєвого,</span> <span class="verse"><a name="27">27</a>сина Йоананового, сина Рисаєвого, сина Зоровавелевого, сина Салатіїлового, сина Нирієвого,</span> <span class="verse"><a name="28">28</a>сина Мелхієвого, сина Аддієвого, сина Косамового, сина Елмадамового, сина Ірового,</span> <span class="verse"><a name="29">29</a>сина Ісуєвого, сина Еліезерового, сина Йоримового, сина Маттатієвого, сина Левієвого,</span> <span class="verse"><a name="30">30</a>сина Семенового, сина Юдиного, сина Йосипового, сина Йонамового, сина Еліякимового,</span> <span class="verse"><a name="31">31</a>сина Мелеаєвого, сина Меннаєвого, сина Маттатаєвого, сина Натамового, сина Давидового,</span> <span class="verse"><a name="32">32</a>сина Єссеєвого, сина Йовидового, сина Воозового, сина Салаєвого, сина Наассонового,</span> <span class="verse"><a name="33">33</a>сина Амінадавого, сина Адмінієвого, сина Арнієвого, сина Есромового, сина Фаресового, сина Юдиного,</span> <span class="verse"><a name="34">34</a>сина Яковлевого, сина Ісакового, сина Авраамового, сина Тариного, сина Нахорового,</span> <span class="verse"><a name="35">35</a>сина Серухового, сина Рагавового, сина Фалекового, сина Еверового, сина Салиного,</span> <span class="verse"><a name="36">36</a>сина Каїнамового, сина Арфаксадового, сина Симового, сина Ноєвого, сина Ламехового,</span> <span class="verse"><a name="37">37</a>сина Матусалового, сина Енохового, сина Яретового, сина Малелеїлового, сина Каїнамового,</span> <span class="verse"><a name="38">38</a>сина Еносового, сина Ситового, сина Адамового, Сином Божим.</span> </p></div</div></div></body></html>