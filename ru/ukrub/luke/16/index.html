<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 16</strong></div><p><span class="verse"><a name="1">1</a>Оповів же Він й учням Своїм: Один чоловік був багатий, і мав управителя, що оскаржений був перед ним, ніби він переводить маєток його.</span> <span class="verse"><a name="2">2</a>І він покликав його, і до нього сказав: Що це чую про тебе? Дай звіт про своє управительство, бо більше не зможеш рядити.</span> <span class="verse"><a name="3">3</a>І управитель почав міркувати собі: Що я маю робити, коли пан управительство відійме від мене? Копати не можу, просити соромлюсь.</span> <span class="verse"><a name="4">4</a>Знаю, що я зроблю, щоб мене прийняли до домів своїх, коли буду я скинений із управительства.</span> <span class="verse"><a name="5">5</a>І закликав він нарізно кожного з боржників свого пана, та й питається першого: Скільки винен ти панові моєму?</span> <span class="verse"><a name="6">6</a>А той відказав: Сто кадок оливи. І сказав він йому: Візьми ось розписку свою, швидко сідай та й пиши: п'ятдесят.</span> <span class="verse"><a name="7">7</a>А потім питається другого: А ти скільки винен? І той відказав: Сто кірців пшениці. І сказав він йому: Візьми ось розписку свою й напиши: вісімдесят.</span> <span class="verse"><a name="8">8</a>І пан похвалив управителя цього невірного, що він мудро вчинив. Бо сини цього світу в своїм поколінні мудріші, аніж сини світла.</span> <span class="verse"><a name="9">9</a>І Я вам кажу: Набувайте друзів собі від багатства неправедного, щоб, коли проминеться воно, прийняли вас до вічних осель.</span> <span class="verse"><a name="10">10</a>Хто вірний в найменшому, і в великому вірний; і хто несправедливий в найменшому, і в великому несправедливий.</span> <span class="verse"><a name="11">11</a>Отож, коли в несправедливім багатстві ви не були вірні, хто вам правдиве довірить?</span> <span class="verse"><a name="12">12</a>І коли ви в чужому не були вірні, хто ваше вам дасть?</span> <span class="verse"><a name="13">13</a>Жаден раб не може служить двом панам, бо або одного зненавидить, а другого буде любити, або буде триматись одного, а другого знехтує. Не можете Богові й мамоні служити!</span> <span class="verse"><a name="14">14</a>Чули все це й фарисеї, що були сріблолюбці, та й стали сміятися з Нього.</span> <span class="verse"><a name="15">15</a>Він же промовив до них: Ви себе видаєте за праведних перед людьми, але ваші серця знає Бог. Що бо високе в людей, те перед Богом гидота.</span> <span class="verse"><a name="16">16</a>Закон і Пророки були до Івана; відтоді Царство Боже благовіститься, і кожен силкується втиснутись в нього.</span> <span class="verse"><a name="17">17</a>Легше небо й земля проминеться, аніж одна риса з Закону загине.</span> <span class="verse"><a name="18">18</a>Кожен, хто дружину свою відпускає, і бере собі іншу, той чинить перелюб. І хто побереться з тією, яку хто відпустив, той чинить перелюб.</span> <span class="verse"><a name="19">19</a>Один чоловік був багатий, і зодягався в порфіру й віссон, і щоденно розкішно бенкетував.</span> <span class="verse"><a name="20">20</a>Був і вбогий один, на ім'я йому Лазар, що лежав у воріт його, струпами вкритий,</span> <span class="verse"><a name="21">21</a>і бажав годуватися кришками, що зо столу багатого падали; пси ж приходили й рани лизали йому...</span> <span class="verse"><a name="22">22</a>Та ось сталось, що вбогий умер, і на Авраамове лоно віднесли його Анголи. Умер же й багатий, і його поховали.</span> <span class="verse"><a name="23">23</a>І, терплячи муки в аду, звів він очі свої, та й побачив здаля Авраама та Лазаря на лоні його.</span> <span class="verse"><a name="24">24</a>І він закричав та сказав: Змилуйся, отче Аврааме, надо мною, і пошли мені Лазаря, нехай умочить у воду кінця свого пальця, і мого язика прохолодить, бо я мучуся в полум'ї цім!...</span> <span class="verse"><a name="25">25</a>Авраам же промовив: Згадай, сину, що ти вже прийняв за життя свого добре своє, а Лазар так само лихе; тепер він тут тішиться, а ти мучишся.</span> <span class="verse"><a name="26">26</a>А крім того всього, поміж нами та вами велика безодня поставлена, так що ті, що хочуть, переходити не можуть ізвідси до вас, ані не переходять ізвідти до нас.</span> <span class="verse"><a name="27">27</a>А він відказав: Отож, отче, благаю тебе, щоб його ти послав у дім батька мого,</span> <span class="verse"><a name="28">28</a>бо п'ятьох братів маю, хай він їм засвідчить, щоб і вони не прийшли на це місце страждання!</span> <span class="verse"><a name="29">29</a>Авраам же сказав: Вони мають Мойсея й Пророків, нехай слухають їх!</span> <span class="verse"><a name="30">30</a>А він відказав: Ні ж бо, отче Аврааме, але коли прийде хто з мертвих до них, то покаються.</span> <span class="verse"><a name="31">31</a>Йому ж він відказав: Як Мойсея й Пророків не слухають, то коли хто й із мертвих воскресне, не йнятимуть віри!</span> </p></div</div></div></body></html>