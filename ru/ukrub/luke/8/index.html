<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/luke">Luke</a> &gt <strong>Chapter 8</strong></div><p><span class="verse"><a name="1">1</a>І сталось, що Він після того проходив містами та селами, проповідуючи та звіщаючи Добру Новину про Боже Царство. Із ним Дванадцять були,</span> <span class="verse"><a name="2">2</a>та дехто з жінок, що були вздоровлені від злих духів і хвороб: Марія, Магдалиною звана, що з неї сім демонів вийшло,</span> <span class="verse"><a name="3">3</a>і Іванна, дружина Худзи, урядника Іродового, і Сусанна, і інших багато, що маєтком своїм їм служили.</span> <span class="verse"><a name="4">4</a>І, як зібралось багато народу, і з міста до Нього поприходили, то Він промовляти став притчею.</span> <span class="verse"><a name="5">5</a>Ось вийшов сіяч, щоб посіяти зерно своє. І, як сіяв, упало одне край дороги, і було повитоптуване, а птахи небесні його повидзьобували.</span> <span class="verse"><a name="6">6</a>Друге ж упало на ґрунт кам'янистий, і, зійшовши, усохло, не мало бо вогкости.</span> <span class="verse"><a name="7">7</a>А інше упало між терен, і вигнався терен, і його поглушив.</span> <span class="verse"><a name="8">8</a>Інше ж упало на добрую землю, і, зійшовши, уродило стокротно. Це сказавши, закликав: Хто має вуха, щоб слухати, нехай слухає!</span> <span class="verse"><a name="9">9</a>Запитали ж Його Його учні, говорячи: Що визначає ця притча?</span> <span class="verse"><a name="10">10</a>А Він відказав: Вам дано пізнати таємниці Божого Царства, а іншим у притчах, щоб дивились вони і не бачили, слухали і не розуміли.</span> <span class="verse"><a name="11">11</a>Ось що означає ця притча: Зерно це Боже Слово.</span> <span class="verse"><a name="12">12</a>А котрі край дороги, це ті, хто слухає, але потім приходить диявол, і забирає слово з їхнього серця, щоб не ввірували й не спаслися вони.</span> <span class="verse"><a name="13">13</a>А що на кам'янистому ґрунті, це ті, хто тільки почує, то слово приймає з радістю; та кореня не мають вони, вірують дочасно, і за час випробовування відпадають.</span> <span class="verse"><a name="14">14</a>А що впало між терен, це ті, хто слухає слово, але, ходячи, бувають придушені клопотами, та багатством, та життьовими розкошами, і плоду вони не дають.</span> <span class="verse"><a name="15">15</a>А те, що на добрій землі, це оті, хто як слово почує, береже його в щирому й доброму серці, і плід приносять вони в терпеливості.</span> <span class="verse"><a name="16">16</a>А світла засвіченого ніхто не покриває посудиною, і не ставить під ліжко, але ставить його на свічник, щоб бачили світло, хто входить.</span> <span class="verse"><a name="17">17</a>Немає нічого захованого, що не виявиться, ні таємного, що воно не пізнається, і не вийде наяв.</span> <span class="verse"><a name="18">18</a>Тож пильнуйте, як слухаєте! Бо хто має, то дасться йому, хто ж не має, забереться від нього і те, що, здається йому, ніби має.</span> <span class="verse"><a name="19">19</a>До Нього ж прийшли були мати й брати Його, та через народ не могли доступитись до Нього.</span> <span class="verse"><a name="20">20</a>І сповістили Йому: Твоя мати й брати Твої он стоять осторонь, і бажають побачити Тебе.</span> <span class="verse"><a name="21">21</a>А Він відповів і промовив до них: Моя мати й брати Мої це ті, хто слухає Боже Слово, і виконує!</span> <span class="verse"><a name="22">22</a>І сталось, одного з тих днів увійшов Він до човна, а з Ним Його учні. І сказав Він до них: Переплиньмо на другий бік озера. І відчалили.</span> <span class="verse"><a name="23">23</a>А коли вони плинули, Він заснув. І знялася на озері буря велика, аж вода заливати їх стала, і були в небезпеці вони.</span> <span class="verse"><a name="24">24</a>І вони підійшли, і розбудили Його та й сказали: Учителю, Учителю, гинемо! Він же встав, наказав бурі й хвилям, і вони вщухнули, і тиша настала!</span> <span class="verse"><a name="25">25</a>А до них Він сказав: Де ж ваша віра? І дивувались вони, перестрашені, і говорили один до одного: Хто ж це такий, що вітрам і воді Він наказує, а вони Його слухають?</span> <span class="verse"><a name="26">26</a>І вони припливли до землі Гадаринської, що навпроти Галілеї.</span> <span class="verse"><a name="27">27</a>І, як на землю Він вийшов, перестрів Його один чоловік із міста, що довгі роки мав він демонів, не вдягався в одежу, і мешкав не в домі, а в гробах.</span> <span class="verse"><a name="28">28</a>А коли він Ісуса побачив, то закричав, поваливсь перед Ним, і голосом гучним закликав: Що до мене Тобі, Ісусе, Сину Бога Всевишнього? Благаю Тебе, не муч мене!</span> <span class="verse"><a name="29">29</a>Бо звелів Він нечистому духові вийти з людини. Довгий час він хапав був його, і в'язали його ланцюгами й кайданами, і стерегли його, але він розривав ланцюги, і демон гнав по пустині його.</span> <span class="verse"><a name="30">30</a>А Ісус запитався його: Як тобі на ім'я? І той відказав: Леґіон, бо багато ввійшло в нього демонів.</span> <span class="verse"><a name="31">31</a>І благали Його, щоб Він їм не звелів іти в безодню.</span> <span class="verse"><a name="32">32</a>Пасся ж там на горі гурт великий свиней. І просилися демони ті, щоб дозволив піти їм у них. І дозволив Він їм.</span> <span class="verse"><a name="33">33</a>А як демони вийшли з того чоловіка, то в свиней увійшли. І череда кинулась із кручі до озера, і потопилась.</span> <span class="verse"><a name="34">34</a>Пастухи ж, як побачили теє, що сталось, повтікали, та в місті й по селах звістили.</span> <span class="verse"><a name="35">35</a>І вийшли побачити, що сталось. І прийшли до Ісуса й знайшли, що той чоловік, що демони вийшли із нього, сидів при ногах Ісусових вдягнений та при умі, і полякались...</span> <span class="verse"><a name="36">36</a>Самовидці ж їм розповіли, як видужав той біснуватий.</span> <span class="verse"><a name="37">37</a>І ввесь народ Гадаринського краю став благати Його, щоб пішов Він від них, великий бо страх обгорнув їх. Він же до човна ввійшов і вернувся.</span> <span class="verse"><a name="38">38</a>А той чоловік, що демони вийшли із нього, став благати Його, щоб бути при Ньому. Та Він відпустив його, кажучи:</span> <span class="verse"><a name="39">39</a>Вернися до дому свого, і розповіж, які речі великі вчинив тобі Бог! І той пішов, і по цілому місту звістив, які речі великі для нього Ісус учинив!</span> <span class="verse"><a name="40">40</a>А коли повернувся Ісус, то люди Його прийняли, бо всі чекали Його.</span> <span class="verse"><a name="41">41</a>Аж ось прийшов муж, Яір на ім'я, що був старшим синагоги. Він припав до Ісусових ніг, та й став благати Його завітати до дому його.</span> <span class="verse"><a name="42">42</a>Бо він мав одиначку дочку, років десь із дванадцять, і вмирала вона. А коли Він ішов, народ тиснув Його.</span> <span class="verse"><a name="43">43</a>А жінка одна, що дванадцять років хворою на кровотечу була, що ніхто вздоровити не міг її,</span> <span class="verse"><a name="44">44</a>підійшовши ззаду, доторкнулась до краю одежі Його, і хвилі тієї спинилася їй кровотеча!</span> <span class="verse"><a name="45">45</a>А Ісус запитав: Хто доторкнувся до Мене? Коли ж відмовлялися всі, то Петро відказав: Учителю, народ коло Тебе он товпиться й тисне.</span> <span class="verse"><a name="46">46</a>Ісус же промовив: Доторкнувсь хтось до Мене, бо Я відчув силу, що вийшла з Мене...</span> <span class="verse"><a name="47">47</a>А жінка, побачивши, що вона не втаїлась, трясучись, підійшла та й упала перед Ним, і призналася перед усіма людьми, чому доторкнулась до Нього, і як хвилі тієї одужала.</span> <span class="verse"><a name="48">48</a>Він же промовив до неї: Дочко, твоя віра спасла тебе; іди з миром собі!</span> <span class="verse"><a name="49">49</a>Як Він ще промовляв, приходить ось від старшини синагоги один та й говорить: Дочка твоя вмерла, не турбуй же Вчителя!</span> <span class="verse"><a name="50">50</a>Ісус же, почувши, йому відповів: Не лякайсь, тільки віруй, і буде спасена вона.</span> <span class="verse"><a name="51">51</a>Прийшовши ж до дому, не пустив Він нікого з Собою ввійти, крім Петра, та Івана, та Якова, та батька дівчати, та матері.</span> <span class="verse"><a name="52">52</a>А всі плакали та голосили за нею... Він же промовив: Не плачте, не вмерла вона, але спить!</span> <span class="verse"><a name="53">53</a>І насміхалися з Нього, бо знали, що вмерла вона.</span> <span class="verse"><a name="54">54</a>А Він узяв за руку її та й скрикнув, говорячи: Дівчатко, вставай!</span> <span class="verse"><a name="55">55</a>І вернувся їй дух, і хвилі тієї вона ожила... І звелів дать їй їсти.</span> <span class="verse"><a name="56">56</a>І здивувались батьки її. А Він наказав їм нікому не розповідати, що сталось.</span> </p></div</div></div></body></html>