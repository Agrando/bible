<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1thess/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1thess">1 Thessalonians</a> &gt <strong>Chapter 4</strong></div><p><span class="verse"><a name="1">1</a>А далі, браття, просимо вас та благаємо в Господі Ісусі, щоб, як прийняли ви від нас, як належить поводитись вам та догоджувати Богові, як ви й поводитеся, щоб у тому ще більше зростали!</span> <span class="verse"><a name="2">2</a>Бо ви знаєте, які вам накази дали ми Господом Ісусом.</span> <span class="verse"><a name="3">3</a>Бо це воля Божа, освячення ваше: щоб ви береглись від розпусти,</span> <span class="verse"><a name="4">4</a>щоб кожен із вас умів тримати начиння своє в святості й честі,</span> <span class="verse"><a name="5">5</a>а не в пристрасній похоті, як і погани, що Бога не знають.</span> <span class="verse"><a name="6">6</a>Щоб ніхто не кривдив і не визискував брата свого в якійбудь справі, бо месник Господь за все це, як і перше казали ми вам та засвідчили.</span> <span class="verse"><a name="7">7</a>Бо покликав нас Бог не на нечистість, але на освячення.</span> <span class="verse"><a name="8">8</a>Отож, хто оце відкидає, зневажає не людину, а Бога, що нам також дав Свого Духа Святого.</span> <span class="verse"><a name="9">9</a>А про братолюбство немає потреби писати до вас, бо самі ви від Бога навчені любити один одного,</span> <span class="verse"><a name="10">10</a>бо чините те всім братам у всій Македонії. Благаємо ж, браття, ми вас, щоб у цьому ще більш ви зростали,</span> <span class="verse"><a name="11">11</a>і пильно дбали жити спокійно, займатися своїми справами та заробляти своїми руками, як ми вам наказували,</span> <span class="verse"><a name="12">12</a>щоб ви перед чужими пристойно поводилися, і щоб ні від кого не залежали!</span> <span class="verse"><a name="13">13</a>Не хочу ж я, браття, щоб не відали ви про покійних, щоб ви не сумували, як і інші, що надії не мають.</span> <span class="verse"><a name="14">14</a>Коли бо ми віруємо, що Ісус був умер і воскрес, так і покійних через Ісуса приведе Бог із Ним.</span> <span class="verse"><a name="15">15</a>Бо це ми вам кажемо словом Господнім, що ми, хто живе, хто полишений до приходу Господнього, ми не попередимо покійних.</span> <span class="verse"><a name="16">16</a>Сам бо Господь із наказом, при голосі Архангола та при Божій сурмі зійде з неба, і перше воскреснуть умерлі в Христі,</span> <span class="verse"><a name="17">17</a>потім ми, що живемо й зостались, будемо схоплені разом із ними на хмарах на зустріч Господню на повітрі, і так завсіди будемо з Господом.</span> <span class="verse"><a name="18">18</a>Отож, потішайте один одного цими словами!</span> </p></div</div></div></body></html>