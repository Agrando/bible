<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1thess/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1thess">1 Thessalonians</a> &gt <strong>Chapter 1</strong></div><p><span class="verse"><a name="1">1</a>Павло й Силуан та Тимофій до Церкви Солунської в Бозі Отці й Господі Ісусі Христі: благодать вам і мир!</span> <span class="verse"><a name="2">2</a>Ми дякуємо Богові завжди за всіх вас, згадуючи вас у наших молитвах.</span> <span class="verse"><a name="3">3</a>Ми згадуємо безперестанку про ваше діло віри, і про працю любови, і про терпіння надії на Господа нашого Ісуса Христа, перед Богом і Отцем нашим,</span> <span class="verse"><a name="4">4</a>знаючи, Богом улюблені браття, про ваше обрання.</span> <span class="verse"><a name="5">5</a>Бо наша Євангелія не була для вас тільки у слові, а й у силі, і в Дусі Святім, і з великим упевненням, як знаєте ви, які ми були поміж вами для вас.</span> <span class="verse"><a name="6">6</a>І ви стали наслідувачі нам і Господеві, слово прийнявши в великому утискові з радістю Духа Святого,</span> <span class="verse"><a name="7">7</a>так що ви стали взірцем для всіх віруючих у Македонії та в Ахаї.</span> <span class="verse"><a name="8">8</a>Бо пронеслося Слово Господнє від вас не тільки в Македонії та в Ахаї, а й до кожного міста прийшла ваша віра в Бога, так що вам непотрібно казати чогось.</span> <span class="verse"><a name="9">9</a>Вони бо звіщають про нас, який був прихід наш до вас, і як ви навернулись до Бога від ідолів, щоб служити живому й правдивому Богові,</span> <span class="verse"><a name="10">10</a>і з неба очікувати Сина Його, що Його воскресив Він із мертвих, Ісуса, що визволює нас від майбутнього гніву.</span> </p></div</div></div></body></html>