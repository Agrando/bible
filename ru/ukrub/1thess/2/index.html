<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1thess/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1thess">1 Thessalonians</a> &gt <strong>Chapter 2</strong></div><p><span class="verse"><a name="1">1</a>Самі бо ви знаєте, браття, прихід наш до вас, що не марний він був.</span> <span class="verse"><a name="2">2</a>Та хоч ми натерпілися перед тим, і дізнали зневаги в Филипах, як знаєте, проте ми відважилися в нашім Бозі звіщати вам Божу Євангелію з великою боротьбою.</span> <span class="verse"><a name="3">3</a>Бо покликання наше було не з обмани, ані з нечистости, ані від лукавства,</span> <span class="verse"><a name="4">4</a>але, як Бог визнав нас гідними, щоб нам доручити Євангелію, ми говоримо так, не людям догоджуючи, але Богові, що випробовує наші серця.</span> <span class="verse"><a name="5">5</a>Ми слова підлесливого не вживали ніколи, як знаєте, і не винні в зажерливості. Бог свідок тому!</span> <span class="verse"><a name="6">6</a>Не шукаємо ми слави в людей, ані в вас, ані в інших.</span> <span class="verse"><a name="7">7</a>Хоч могли ми потужними бути, як Христові апостоли, але ми серед вас були тихі, немов годувальниця та, яка доглядає дітей своїх.</span> <span class="verse"><a name="8">8</a>Так бувши ласкаві до вас, хотіли ми вам передати не тільки Божу Євангелію, але й душі свої, бо були ви улюблені нам.</span> <span class="verse"><a name="9">9</a>Бо ви пам'ятаєте, браття, наше струднення й утому: день і ніч ми робили, щоб жадного з вас не обтяжити, і проповідували вам Божу Євангелію.</span> <span class="verse"><a name="10">10</a>Ви свідки та Бог, як свято, і праведно, і бездоганно поводилися ми між вами, віруючими!</span> <span class="verse"><a name="11">11</a>Бож знаєте ви, як кожного з вас, немов батько дітей своїх власних,</span> <span class="verse"><a name="12">12</a>просили ми вас, і намовлювали та показували, щоб ви гідно поводилися перед Богом, що покликав вас у Своє Царство та в славу.</span> <span class="verse"><a name="13">13</a>Тому то й ми дякуємо Богові безперестанку, що, прийнявши почуте від нас Слово Боже, прийняли ви не як слово людське, але як правдиво то є Слово Боже, що й діє в вас, віруючих.</span> <span class="verse"><a name="14">14</a>Бо стали ви, браття, наслідувачами Церквам Божим, що в Юдеї в Христі Ісусі, бо те саме і ви були витерпіли від своїх земляків, як і ті від юдеїв,</span> <span class="verse"><a name="15">15</a>що вбили вони й Господа Ісуса, і пророків Його, і вигнали нас, і Богові не догоджають, і супротивні всім людям.</span> <span class="verse"><a name="16">16</a>Вони забороняють нам говорити поганам, щоб спаслися, щоб тим доповняти їм завжди провини свої. Але Божий гнів їх спіткає вкінці!</span> <span class="verse"><a name="17">17</a>А ми, браття, на короткий часок розлучившися з вами лицем, а не серцем, тим із більшим бажанням силкувались побачити ваше лице.</span> <span class="verse"><a name="18">18</a>Тим то до вас ми хотіли прийти, я, Павло, раз і двічі, але сатана перешкодив був нам.</span> <span class="verse"><a name="19">19</a>Бо хто нам надія, чи радість, чи вінок похвали? Хіба ж то й не ви перед Господом нашим Ісусом в Його приході?</span> <span class="verse"><a name="20">20</a>Бо ви наша слава та радість!</span> </p></div</div></div></body></html>