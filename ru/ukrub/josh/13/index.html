<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/josh">Joshua</a> &gt <strong>Chapter 13</strong></div><p><span class="verse"><a name="1">1</a>А Ісус постарівся й увійшов у дні. І сказав Господь до нього: Ти постарівся та ввійшов у дні, а Краю позостається ще дуже багато, щоб посісти його.</span> <span class="verse"><a name="2">2</a>Оце позосталий Край: усі округи филистимські, і ввесь Ґешурей,</span> <span class="verse"><a name="3">3</a>від Шіхору, що навпроти Єгипту, і аж до границі Екрону на північ, що до ханаанеянина залічений, п'ять филистимських князів: аззатський, ашдодський, ашкелонський, ґаттійський і екронський, та аввеї.</span> <span class="verse"><a name="4">4</a>Від півдня вся ханаанська земля та Меара, що сидонська, аж до Афеки, аж до аморейської границі,</span> <span class="verse"><a name="5">5</a>і ґівлейська земля, і ввесь Ливан на схід сонця від Баал-Ґаду під горою Гермон аж до входу до Хамату.</span> <span class="verse"><a name="6">6</a>Усіх мешканців гір від Ливану аж до Місрефот-Маїму, усіх сидонян, Я повиганяю їх перед Ізраїлевими синами. Тільки поділи її жеребком на спадок Ізраїлеві, як Я наказав був тобі.</span> <span class="verse"><a name="7">7</a>А тепер поділи цей Край на спадок дев'яти племенам та половині племени Манасіїному.</span> <span class="verse"><a name="8">8</a>Разом із ним Рувимові та Ґадові взяли свій спадок що дав їм Мойсей по той бік Йордану на схід, як дав їм Мойсей, раб Господній,</span> <span class="verse"><a name="9">9</a>від Ароеру, що на березі арнонського потоку, і місто, що серед тієї долини, і вся медевська рівнина аж до Дівону,</span> <span class="verse"><a name="10">10</a>і всі міста Сигона, царя аморейського, що царював у Хешбоні, аж до границі Аммонових синів,</span> <span class="verse"><a name="11">11</a>і Ґілеад, і границя ґешурейська та маахейська, і вся гора Гермон, і ввесь Башан аж до Салхи,</span> <span class="verse"><a name="12">12</a>усе царство Оґа в Башані, що царював в Аштароті та в Едреї, він позостався з останку рефаїв, а Мойсей повбивав їх та повиганяв їх.</span> <span class="verse"><a name="13">13</a>І не вигнали Ізраїлеві сини ґешуреянина, і маахатеянина, і сидів Ґешур та Маахат серед Ізраїля, і так є аж до цього дня.</span> <span class="verse"><a name="14">14</a>Тільки Левієвому племені не дав він спадку, огняні жертви Господа, Бога Ізраїля, то спадок його, як Я говорив був йому.</span> <span class="verse"><a name="15">15</a>І дав Мойсей племені Рувимових синів спадок за їхніми родами.</span> <span class="verse"><a name="16">16</a>І була їм границя від Ароеру, що на березі арнонського потоку, і місто, що серед тієї долини, і вся рівнина при Медеві,</span> <span class="verse"><a name="17">17</a>Хешбон і всі міста його, що на рівнині, Дівон, і Бамот-Баал, і Бет-Баал-Меон,</span> <span class="verse"><a name="18">18</a>і Ягца, і Кедемот, і Мефаат,</span> <span class="verse"><a name="19">19</a>і Кір'ятаїм, і Сівма, і Церет-Гашшахар на горі Емеку,</span> <span class="verse"><a name="20">20</a>і Бет-Пеор, і узбіччя Пісґі, і Бет-Гаєшімот,</span> <span class="verse"><a name="21">21</a>і всі міста рівнини, і все царство Сигона, царя аморейського, що царював у Хешбоні, що Мойсей убив його та мідіянських начальників: Евія, і Рекема, і Цура, і Хура, і Реву, сигонових князів, мешканців того краю.</span> <span class="verse"><a name="22">22</a>А Валаама, Беорового сина, чарівника, Ізраїлеві сини забили мечем серед інших, яких вони побили.</span> <span class="verse"><a name="23">23</a>І була границя Рувимових синів: Йордан і границя. Це спадок Рувимових синів за їхніми родами, їхні міста та їхні оселі.</span> <span class="verse"><a name="24">24</a>І дав Мойсей Ґадовому племені, синам Ґада за їхніми родами,</span> <span class="verse"><a name="25">25</a>і була їм границя: Язер, і всі ґілеадські міста, і половина краю аммонових синів аж до Ароеру, що навпроти Рабби,</span> <span class="verse"><a name="26">26</a>А з Хешбону аж до Рамат Гамміцпі й Бетоніму, а від Маханаїму аж до границі Девіру,</span> <span class="verse"><a name="27">27</a>і в долині Бет-Гараму, і Бет-Німра, і Суккот, і Цафон, останок царства Сигона, царя хешбонського, Йордан і границя аж до кінця озера Кіннерет по тім боці Йордану на схід.</span> <span class="verse"><a name="28">28</a>Це спадок Ґадових синів за їхніми родами, міста та їхні оселі.</span> <span class="verse"><a name="29">29</a>І дав Мойсей половині племени Манасіїного, і воно було половині племени Манасіїних синів за їхніми родами.</span> <span class="verse"><a name="30">30</a>І була їхня границя від Манахаїму, увесь Башан, усе царство Оґа, царя башанського, і всі села Яіру, що в Башані, шістдесят міст.</span> <span class="verse"><a name="31">31</a>А половина Ґілеаду, і Аштарот, і Едрея, міста Оґового царства в Башані, синам Махіра, Манасіїного сина, половині синів Махіра за їхніми родами.</span> <span class="verse"><a name="32">32</a>Оце те, що Мойсей дав на спадок в моавських степах по тім боці Йордану на схід.</span> <span class="verse"><a name="33">33</a>А Левієвому племені Мойсей не дав спадку, Господь, Бог Ізраїлів, Він їхній спадок, як говорив їм.</span> </p></div</div></div></body></html>