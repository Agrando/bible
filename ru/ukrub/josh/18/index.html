<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/josh/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/josh">Joshua</a> &gt <strong>Chapter 18</strong></div><p><span class="verse"><a name="1">1</a>І була зібрана вся громада Ізраїлевих синів до Шіло, і вони помістили там скинію заповіту, а перед ними був здобутий Край.</span> <span class="verse"><a name="2">2</a>І позоставалося серед Ізраїлевих синів сім племен, що не поділили ще спадку свого.</span> <span class="verse"><a name="3">3</a>І сказав Ісус до Ізраїлевих синів: Аж доки ви будете лінуватися піти посісти той Край, що дав вам Господь, Бог ваших батьків?</span> <span class="verse"><a name="4">4</a>Дайте від себе по три мужі на плем'я, і я пошлю їх. І вони встануть, і будуть ходити по Краю, і опишуть його за їхнім спадком, та й прийдуть до мене.</span> <span class="verse"><a name="5">5</a>І вони поділять його собі на сім частин. Юда стане на своїй границі з півдня, а Йосипів дім стане на своїй границі з півночі.</span> <span class="verse"><a name="6">6</a>А ви опишете той Край, сім частин, і принесете описа мені сюди, а я кину вам жеребка тут перед лицем Господа, Бога нашого.</span> <span class="verse"><a name="7">7</a>А Левитам нема частки поміж вами, бо священнодіяння Господнє спадщина його. А Ґад, і Рувим, та половина Манасіїного племени взяли свій спадок по той бік Йордану на схід, що дав їм Мойсей, раб Господній.</span> <span class="verse"><a name="8">8</a>І встали ті мужі й пішли. А Ісус наказав тим, що пішли описувати Край, говорячи: Ідіть і походіть по Краю, і опишіть його, та й вертайтеся до мене. А я кину вам жеребка тут перед Господнім лицем у Шіло.</span> <span class="verse"><a name="9">9</a>І пішли ті мужі, і перейшли по Краю, та й описали його за містами на сім частин у книжці. І прийшли вони до Ісуса до табору в Шіло.</span> <span class="verse"><a name="10">10</a>І кинув їм Ісус жеребка в Шіло перед Господнім лицем. І поділив там Ісус Край для Ізраїлевих синів за їхніми поділами.</span> <span class="verse"><a name="11">11</a>І вийшов жеребок для племени Веніяминових синів за їхніми родами, і вийшла границя їхнього жеребка між синами Юдиними та між синами Йосиповими.</span> <span class="verse"><a name="12">12</a>І була їм границя на північну сторону від Йордану. І підіймається та границя до краю Єрихону з півночі, і підіймається на гору на захід, і закінчується при пустині Бет-Евен.</span> <span class="verse"><a name="13">13</a>А звідти переходить та границя до Лузу, до краю Лузу на південь, це Бет-Ел. І сходить та границя до Атрот-Аддару на гору, що з півдня до долішнього Бет-Хорону.</span> <span class="verse"><a name="14">14</a>І тягнеться та границя, і повертається на західній бік, на південь від гори, що навпроти Бет-Хорону на південь, і закінчується при Кір'ят-Баалі, це Кір'ят-Єарім, місті Юдиних синів. Це західня сторона.</span> <span class="verse"><a name="15">15</a>А південна сторона від кінця Кір'ят-Єаріму. І виходить та границя на захід, і виходить до джерела Ме-Нефтоаху.</span> <span class="verse"><a name="16">16</a>І сходить та границя до кінця гори, що навпроти Ґе-Бен-Гіннома, що в долині Рефаїм на північ. І сходить Ґе-Гінном побіч євусеянина на південь, і сходить до Ен-Роґелу,</span> <span class="verse"><a name="17">17</a>і тягнеться вона з півночі, і виходить до Ен-Шемешу, і виходить до Ґелілоту, що навпроти Маале-Адуммім. І сходить вона до Евен-Боган-Бен-Реувену.</span> <span class="verse"><a name="18">18</a>І переходить побіч навпроти Арави на північ, та й сходить до Арави.</span> <span class="verse"><a name="19">19</a>І переходить та границя побіч Бет-Хоґли на північ, і закінчується границя при затоці Солоного моря на північ, до кінця Йордану з півдня. Це границя південна.</span> <span class="verse"><a name="20">20</a>А Йордан граничить його зо східньої сторони. Це спадок Веніяминових синів за границями його навколо, за родами його.</span> <span class="verse"><a name="21">21</a>І були міста для племени Веніяминових синів за їхніми родами: Єрихон, і Бет-Хоґла, і Емек-Кеціц,</span> <span class="verse"><a name="22">22</a>і Бет-Гаарава, і Цемараїм, і Бет-Ел,</span> <span class="verse"><a name="23">23</a>і Аввім, і Пара, і Офра,</span> <span class="verse"><a name="24">24</a>і Кефар-Гааммоні, і Офні, і Ґева, дванадцять міст та їхні оселі.</span> <span class="verse"><a name="25">25</a>Ґів'он, і Рама, і Беерот,</span> <span class="verse"><a name="26">26</a>і Міцпе, і Кефіра, і Моца,</span> <span class="verse"><a name="27">27</a>і Рекем, і Їрпеїл, і Пар'ала,</span> <span class="verse"><a name="28">28</a>і Цела, Елеф, і Євусі, воно Єрусалим, Ґів'ат, Кір'ят-Єарім, чотирнадцять міст та їхні оселі. Це спадок Веніяминових синів за їхніми родами.</span> </p></div</div></div></body></html>