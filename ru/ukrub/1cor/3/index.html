<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>І я, браття, не міг говорити до вас, як до духовних, але як до тілесних, як до немовлят у Христі.</span> <span class="verse"><a name="2">2</a>Я вас годував молоком, а не твердою їжею, бо ви не могли її їсти, та й тепер ще не можете,</span> <span class="verse"><a name="3">3</a>бо ви ще тілесні. Бо коли заздрість та суперечки між вами, то чи ж ви не тілесні, і хіба не полюдському робите?</span> <span class="verse"><a name="4">4</a>Бо коли хто каже: Я ж Павлів, а інший: Я Аполлосів, то чи ж ви не тілесні?</span> <span class="verse"><a name="5">5</a>Бо хто ж Аполлос? Або хто то Павло? Вони тільки служителі, що ви ввірували через них, і то скільки кому дав Господь.</span> <span class="verse"><a name="6">6</a>Я посадив, Аполлос поливав, Бог же зростив,</span> <span class="verse"><a name="7">7</a>тому ані той, хто садить, ані хто поливає, є щось, але Бог, що родить!</span> <span class="verse"><a name="8">8</a>І хто садить, і хто поливає одне, і кожен одержить свою нагороду за працею своєю!</span> <span class="verse"><a name="9">9</a>Бо ми співробітники Божі, а ви Боже поле, Божа будівля.</span> <span class="verse"><a name="10">10</a>Я за благодаттю Божою, що дана мені, як мудрий будівничий, основу поклав, а інший будує на ній; але нехай кожен пильнує, як він будує на ній!</span> <span class="verse"><a name="11">11</a>Ніхто бо не може покласти іншої основи, окрім покладеної, а вона Ісус Христос.</span> <span class="verse"><a name="12">12</a>А коли хто на цій основі будує з золота, срібла, дорогоцінного каміння, із дерева, сіна, соломи,</span> <span class="verse"><a name="13">13</a>то буде виявлене діло кожного, бо виявить день, тому що він огнем об'являється, і огонь діло кожного випробує, яке воно є.</span> <span class="verse"><a name="14">14</a>І коли чиє діло, яке збудував хто, устоїть, то той нагороду одержить;</span> <span class="verse"><a name="15">15</a>коли ж діло згорить, той матиме шкоду, та сам він спасеться, але так, як через огонь.</span> <span class="verse"><a name="16">16</a>Чи не знаєте ви, що ви Божий храм, і Дух Божий у вас пробуває?</span> <span class="verse"><a name="17">17</a>Як хто нівечить Божого храма, того знівечить Бог, бо храм Божий святий, а храм той то ви!</span> <span class="verse"><a name="18">18</a>Хай не зводить ніхто сам себе. Як кому з вас здається, що він мудрий в цім віці, нехай стане нерозумним, щоб бути премудрим.</span> <span class="verse"><a name="19">19</a>Цьогосвітня бо мудрість у Бога глупота, бо написано: Він ловить премудрих у хитрощах їхніх!</span> <span class="verse"><a name="20">20</a>І знову: Знає Господь думки мудрих, що марнотні вони!</span> <span class="verse"><a name="21">21</a>Тож нехай ніхто не хвалиться людьми, бо все ваше:</span> <span class="verse"><a name="22">22</a>чи Павло, чи Аполлос, чи Кифа, чи світ, чи життя, чи смерть, чи теперішнє, чи майбутнє усе ваше,</span> <span class="verse"><a name="23">23</a>ви ж Христові, а Христос Божий!</span> </p></div</div></div></body></html>