<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1cor/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1cor">1 Corinthians</a> &gt <strong>Chapter 10</strong></div><p><span class="verse"><a name="1">1</a>Не хочу я, браття, щоб ви не знали, що під хмарою всі отці наші були, і всі перейшли через море,</span> <span class="verse"><a name="2">2</a>і всі охристилися в хмарі та в морі в Мойсея,</span> <span class="verse"><a name="3">3</a>і всі їли ту саму поживу духовну,</span> <span class="verse"><a name="4">4</a>і пили всі той самий духовний напій, бо пили від духовної скелі, що йшла вслід за ними, а та скеля був Христос!</span> <span class="verse"><a name="5">5</a>Але їх багатьох не вподобав був Бог, бо понищив Він їх у пустині.</span> <span class="verse"><a name="6">6</a>А це були приклади нам, щоб ми пожадливі на зле не були, як були пожадливі й вони.</span> <span class="verse"><a name="7">7</a>Не будьте також ідолянами, як деякі з них, як написано: Люди сіли, щоб їсти та пити, і встали, щоб грати.</span> <span class="verse"><a name="8">8</a>Не станьмо чинити блуду, як деякі з них блудодіяли, і полягло їх одного дня двадцять три тисячі.</span> <span class="verse"><a name="9">9</a>Ані не випробовуймо Христа, як деякі з них випробовували, та й від зміїв загинули.</span> <span class="verse"><a name="10">10</a>Ані не нарікайте, як деякі з них нарікали, і загинули від погубителя.</span> <span class="verse"><a name="11">11</a>Усе це трапилось з ними, як приклади, а написане нам на науку, бо за нашого часу кінець віку прийшов.</span> <span class="verse"><a name="12">12</a>Тому то, хто думає, ніби стоїть він, нехай стережеться, щоб не впасти!</span> <span class="verse"><a name="13">13</a>Досягла вас спроба не інша, тільки людська; але вірний Бог, Який не попустить, щоб ви випробовувалися більше, ніж можете, але при спробі й полегшення дасть, щоб знести могли ви її.</span> <span class="verse"><a name="14">14</a>Тому, мої любі, утікайте від служіння ідолам.</span> <span class="verse"><a name="15">15</a>Кажу, як розумним; судіть самі, що кажу я.</span> <span class="verse"><a name="16">16</a>Чаша благословення, яку благословляємо, чи не спільнота то крови Христової? Хліб, який ломимо, чи не спільнота він тіла Христового?</span> <span class="verse"><a name="17">17</a>Тому що один хліб, тіло одне нас багато, бо ми всі спільники хліба одного.</span> <span class="verse"><a name="18">18</a>Погляньте на Ізраїля за тілом: чи ж ті, що жертви їдять, не спільники вівтаря?</span> <span class="verse"><a name="19">19</a>Тож що я кажу? Що ідольська жертва є щось? Чи що ідол є щось?</span> <span class="verse"><a name="20">20</a>Ні, але те, що в жертву приносять, демонам, а не Богові в жертву приносять. Я ж не хочу, щоб ви спільниками для демонів стали.</span> <span class="verse"><a name="21">21</a>Бо не можете пити чаші Господньої та чаші демонської; не можете бути спільниками Господнього столу й столу демонського.</span> <span class="verse"><a name="22">22</a>Чи ми дратуватимем Господа? Хіба ми потужніші за Нього?</span> <span class="verse"><a name="23">23</a>Усе мені можна, та не все на пожиток. Усе мені можна, та будує не все!</span> <span class="verse"><a name="24">24</a>Нехай не шукає ніхто свого власного, але кожен для ближнього!</span> <span class="verse"><a name="25">25</a>Їжте все, що на ятках м'ясних продається, за сумління зовсім не турбуючись,</span> <span class="verse"><a name="26">26</a>Бо Господня земля, і все, що на ній!</span> <span class="verse"><a name="27">27</a>Як покличе вас хтось із невіруючих, і ви захочете піти, їжте все, що дадуть вам, за сумління зовсім не турбуючись.</span> <span class="verse"><a name="28">28</a>Коли ж скаже вам хтось: Це ідольська жертва, не їжте тоді через того, хто сказав, та через сумління!</span> <span class="verse"><a name="29">29</a>Говорю ж не про власне сумління, але іншого, чого б моя воля судилась сумлінням чужим?</span> <span class="verse"><a name="30">30</a>Коли я стаю спільником їжі з подякою, чому мене зневажають за те, за що дякую я?</span> <span class="verse"><a name="31">31</a>Тож, коли ви їсте, чи коли ви п'єте, або коли інше що робите, усе на Божу славу робіть!</span> <span class="verse"><a name="32">32</a>Не робіть спокуси юдеям та гелленам, та Церкві Божій,</span> <span class="verse"><a name="33">33</a>як догоджую й я всім у всьому, не шукаючи в тому пожитку свого, але пожитку для багатьох, щоб спаслися вони.</span> </p></div</div></div></body></html>