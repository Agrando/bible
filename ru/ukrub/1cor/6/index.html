<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1cor">1 Corinthians</a> &gt <strong>Chapter 6</strong></div><p><span class="verse"><a name="1">1</a>Чи посміє хто з вас, маючи справу до іншого, судитися в неправедних, а не в святих?</span> <span class="verse"><a name="2">2</a>Хіба ви не знаєте, що святі світ судитимуть? Коли ж будете ви світ судити, то чи ж ви негідні судити незначні справи?</span> <span class="verse"><a name="3">3</a>Хіба ви не знаєте, що ми будем судити Анголів, а не тільки життєве?</span> <span class="verse"><a name="4">4</a>А ви, коли маєте суд за життєве, то ставите суддями тих, хто нічого не значить у Церкві.</span> <span class="verse"><a name="5">5</a>Я на сором це вам говорю. Чи ж між вами немає ні одного мудрого, щоб він міг розсудити між братами своїми?</span> <span class="verse"><a name="6">6</a>Та брат судиться з братом, і то перед невірними!</span> <span class="verse"><a name="7">7</a>Тож уже для вас сором зовсім, що суди між собою ви маєте. Чому краще не терпите кривди? Чому краще не маєте шкоди?</span> <span class="verse"><a name="8">8</a>Але ви самі кривду чините та обдираєте, та ще братів...</span> <span class="verse"><a name="9">9</a>Хіба ви не знаєте, що неправедні не вспадкують Божого Царства? Не обманюйте себе: ні розпусники, ні ідоляни, ні перелюбники, ні блудодійники, ні мужоложники,</span> <span class="verse"><a name="10">10</a>ні злодії, ні користолюбці, ні п'яниці, ні злоріки, ні хижаки Царства Божого не вспадкують вони!</span> <span class="verse"><a name="11">11</a>І такими були дехто з вас, але ви обмились, але освятились, але виправдались Іменем Господа Ісуса Христа й Духом нашого Бога.</span> <span class="verse"><a name="12">12</a>Усе мені можна, та не все на пожиток. Усе мені можна, але мною ніщо володіти не повинно.</span> <span class="verse"><a name="13">13</a>Їжа для черева, і черево для їжі, але Бог одне й друге понищить. А тіло не для розпусти, але для Господа, і Господь для тіла.</span> <span class="verse"><a name="14">14</a>Бог же й Господа воскресив, воскресить Він і нас Своєю силою!</span> <span class="verse"><a name="15">15</a>Хіба ви не знаєте, що ваші тіла то члени Христові? Отож, узявши члени Христові, зроблю їх членами розпусниці? Зовсім ні!</span> <span class="verse"><a name="16">16</a>Хіба ви не знаєте, що той, хто злучується з розпусницею, стає одним тілом із нею? Бо каже: Обидва ви будете тілом одним.</span> <span class="verse"><a name="17">17</a>А хто з Господом злучується, стає одним духом із Ним.</span> <span class="verse"><a name="18">18</a>Утікайте від розпусти. Усякий бо гріх, що його чинить людина, є поза тілом. А хто чинить розпусту, той грішить проти власного тіла.</span> <span class="verse"><a name="19">19</a>Хіба ви не знаєте, що ваше тіло то храм Духа Святого, що живе Він у вас, якого від Бога ви маєте, і ви не свої?</span> <span class="verse"><a name="20">20</a>Бо дорого куплені ви. Отож прославляйте Бога в тілі своєму та в дусі своєму, що Божі вони!</span> </p></div</div></div></body></html>