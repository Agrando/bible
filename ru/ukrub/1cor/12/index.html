<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>А щодо духовних дарів, то не хочу я, браття, щоб не відали ви.</span> <span class="verse"><a name="2">2</a>Знаєте, що коли ви поганами були, то ходили до німих ідолів, ніби воджено вас.</span> <span class="verse"><a name="3">3</a>Тому то кажу вам, що ніхто, хто говорить Духом Божим, не скаже: Нехай анатема буде на Ісуса, і не може сказати ніхто: Ісус то Господь, як тільки Духом Святим.</span> <span class="verse"><a name="4">4</a>Є різниця між дарами милости, Дух же той Самий.</span> <span class="verse"><a name="5">5</a>Є й різниця між служіннями, та Господь той же Самий.</span> <span class="verse"><a name="6">6</a>Є різниця й між діями, але Бог той же Самий, що в усіх робить усе.</span> <span class="verse"><a name="7">7</a>І кожному дається виявлення Духа на користь.</span> <span class="verse"><a name="8">8</a>Одному бо Духом дається слово мудрости, а другому слово знання тим же Духом,</span> <span class="verse"><a name="9">9</a>а іншому віра тим же Духом, а іншому дари вздоровлення тим же Духом,</span> <span class="verse"><a name="10">10</a>а іншому роблення чуд, а іншому пророкування, а іншому розпізнавання духів, а тому різні мови, а іншому вияснення мов.</span> <span class="verse"><a name="11">11</a>А все оце чинить один і той Самий Дух, уділяючи кожному осібно, як Він хоче.</span> <span class="verse"><a name="12">12</a>Бо як тіло одне, але має членів багато, усі ж члени тіла, хоч їх багато, то тіло одне, так і Христос.</span> <span class="verse"><a name="13">13</a>Бо ми всі одним Духом охрищені в тіло одне, чи то юдеї, чи геллени, чи раби, чи то вільні, і всі ми напоєні Духом одним.</span> <span class="verse"><a name="14">14</a>Бо тіло не є один член, а багато.</span> <span class="verse"><a name="15">15</a>Коли скаже нога, що я не від тіла, бо я не рука, то хіба через це не від тіла вона?</span> <span class="verse"><a name="16">16</a>І коли скаже вухо, що я не від тіла, бо я не око, то хіба через це не від тіла воно?</span> <span class="verse"><a name="17">17</a>Коли б оком було ціле тіло, то де був би слух? А коли б усе слух, то де був би нюх?</span> <span class="verse"><a name="18">18</a>Та нині Бог розклав члени в тілі, кожного з них, як хотів.</span> <span class="verse"><a name="19">19</a>Якби всі одним членом були, то де тіло було б?</span> <span class="verse"><a name="20">20</a>Отож, тепер членів багато, та тіло одне.</span> <span class="verse"><a name="21">21</a>Бо око не може сказати руці: Ти мені непотрібна; або голова знов ногам: Ви мені непотрібні.</span> <span class="verse"><a name="22">22</a>Але члени тіла, що здаються слабіші, значно більше потрібні.</span> <span class="verse"><a name="23">23</a>А тим, що вважаємо їх за зовсім нешановані в тілі, таким честь найбільшу приносимо, і бридкі наші члени отримують пристойність найбільшу,</span> <span class="verse"><a name="24">24</a>а нашим пристойним того не потрібно. Та Бог змішав тіло, і честь більшу дав нижчому членові,</span> <span class="verse"><a name="25">25</a>щоб поділення в тілі не було, а щоб члени однаково дбали один про одного.</span> <span class="verse"><a name="26">26</a>І коли терпить один член, то всі члени з ним терплять; і коли один член пошанований, то всі члени з ним тішаться.</span> <span class="verse"><a name="27">27</a>І ви тіло Христове, а зосібна ви члени!</span> <span class="verse"><a name="28">28</a>А інших поставив Бог у Церкві поперше апостолами, подруге пророками, потретє учителями, потім дав сили, також дари вздоровлення, допомоги, управління, різні мови.</span> <span class="verse"><a name="29">29</a>Чи ж усі апостоли? Чи ж усі пророки? Чи ж усі вчителі? Чи ж усі сили чудодійні?</span> <span class="verse"><a name="30">30</a>Чи ж усі мають дари вздоровлення? Чи ж мовами всі розмовляють? Чи ж усі виясняють?</span> <span class="verse"><a name="31">31</a>Тож дбайте ревно про ліпші дари, а я вам покажу путь іще кращу!</span> </p></div</div></div></body></html>