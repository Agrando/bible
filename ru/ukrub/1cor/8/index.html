<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1cor">1 Corinthians</a> &gt <strong>Chapter 8</strong></div><p><span class="verse"><a name="1">1</a>А щодо ідольських жертов, то ми знаємо, що всі маємо знання. Знання ж надимає, любов же будує!</span> <span class="verse"><a name="2">2</a>Коли хто думає, ніби щось знає, той нічого не знає ще так, як знати повинно.</span> <span class="verse"><a name="3">3</a>Коли ж любить хто Бога, той пізнаний Ним.</span> <span class="verse"><a name="4">4</a>Тож про споживання ідольських жертов ми знаємо, що ідол у світі ніщо, і що іншого Бога нема, окрім Бога Одного.</span> <span class="verse"><a name="5">5</a>Бо хоч і існують так звані боги чи на небі, чи то на землі, як існує багато богів і багато панів,</span> <span class="verse"><a name="6">6</a>та для нас один Бог Отець, що з Нього походить усе, ми ж для Нього, і один Господь Ісус Христос, що все сталося Ним, і ми Ним.</span> <span class="verse"><a name="7">7</a>Та не всі таке мають знання, бо деякі мають призвичаєння до ідола й досі, і їдять, як ідольську жертву, і їхнє сумління, бувши недуже, споганюється.</span> <span class="verse"><a name="8">8</a>Їжа ж нас до Бога не зближує: бо коли не їмо, то нічого не тратимо, а коли ми їмо, то не набуваєм нічого.</span> <span class="verse"><a name="9">9</a>Але стережіться, щоб ця ваша воля не стала якось за спотикання слабим!</span> <span class="verse"><a name="10">10</a>Коли бо хто бачить тебе, маючого знання, як ти в ідольській божниці сидиш за столом, чи ж сумління його, бувши слабе, не буде спонукане їсти ідольські жертви?</span> <span class="verse"><a name="11">11</a>І через знання твоє згине недужий твій брат, що за нього Христос був умер!</span> <span class="verse"><a name="12">12</a>Грішачи так проти братів та вражаючи їхнє слабе сумління, ви проти Христа грішите.</span> <span class="verse"><a name="13">13</a>Ось тому, коли їжа спокушує брата мого, то повік я не їстиму м'яса, щоб не спокусити брата свого!</span> </p></div</div></div></body></html>