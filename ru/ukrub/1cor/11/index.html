<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Будьте наслідувачами мене, як і я Христа!</span> <span class="verse"><a name="2">2</a>Похваляю ж вас, браття, що ви все моє пам'ятаєте, і заховуєте так передання, як я вам передав.</span> <span class="verse"><a name="3">3</a>Хочу ж я, щоб ви знали, що всякому чоловікові голова Христос, а жінці голова чоловік, голова ж Христові Бог.</span> <span class="verse"><a name="4">4</a>Кожен чоловік, що молиться чи пророкує з головою покритою, осоромлює він свою голову.</span> <span class="verse"><a name="5">5</a>І кожна жінка, що молиться чи пророкує з головою відкритою, осоромлює тим свою голову, бо це є те саме, як була б вона виголена.</span> <span class="verse"><a name="6">6</a>Бо коли жінка не покривається, хай стрижеться вона; коли ж жінці сором стригтися чи голитися, нехай покривається!</span> <span class="verse"><a name="7">7</a>Отож, чоловік покривати голови не повинен, бо він образ і слава Бога, а жінка чоловікові слава.</span> <span class="verse"><a name="8">8</a>Бо чоловік не походить від жінки, але жінка від чоловіка,</span> <span class="verse"><a name="9">9</a>не створений бо чоловік ради жінки, але жінка ради чоловіка.</span> <span class="verse"><a name="10">10</a>Тому жінка повина мати на голові знака влади над нею, ради Анголів.</span> <span class="verse"><a name="11">11</a>Одначе в Господі ані чоловік без жінки, ані жінка без чоловіка.</span> <span class="verse"><a name="12">12</a>Бо як жінка від чоловіка, так і чоловік через жінку; а все від Бога.</span> <span class="verse"><a name="13">13</a>Поміркуйте самі між собою, чи пристойне воно, щоб жінка молилася Богові непокрита?</span> <span class="verse"><a name="14">14</a>Чи ж природа сама вас не вчить, що коли чоловік запускає волосся, то безчестя для нього?</span> <span class="verse"><a name="15">15</a>Коли ж жінка косу запускає, це слава для неї, бо замість покривала дана коса їй.</span> <span class="verse"><a name="16">16</a>Коли ж хто сперечатися хоче, ми такого звичаю не маємо, ані Церкви Божі.</span> <span class="verse"><a name="17">17</a>Пропонуючи це вам, я не хвалю, що збираєтесь ви не на ліпше, а на гірше.</span> <span class="verse"><a name="18">18</a>Бо найперше, я чую, що як сходитесь ви на збори, то між вами бувають поділення, у що почасти я й вірю.</span> <span class="verse"><a name="19">19</a>Бо мусять між вами й поділи бути, щоб відкрились між вами й досвідчені.</span> <span class="verse"><a name="20">20</a>А далі, коли ви збираєтесь разом, то не на те, щоб їсти Господню Вечерю.</span> <span class="verse"><a name="21">21</a>Бо кожен спішить з'їсти власну вечерю, і один голодує, а другий впивається.</span> <span class="verse"><a name="22">22</a>Хіба ж ви не маєте хат, щоб їсти та пити? Чи ви зневажаєте Божу Церкву, і осоромлюєте немаючих? Що маю сказати вам? Чи за це похвалю вас? Не похвалю!</span> <span class="verse"><a name="23">23</a>Бо прийняв я від Господа, що й вам передав, що Господь Ісус ночі тієї, як виданий був, узяв хліб,</span> <span class="verse"><a name="24">24</a>подяку віддав, і переломив, і сказав: Прийміть, споживайте, це тіло Моє, що за вас ломається. Це робіть на спомин про Мене!</span> <span class="verse"><a name="25">25</a>Так само і чашу взяв Він по Вечері й сказав: Ця чаша Новий Заповіт у Моїй крові. Це робіть, коли тільки будете пити, на спомин про Мене!</span> <span class="verse"><a name="26">26</a>Бо кожного разу, як будете їсти цей хліб та чашу цю пити, смерть Господню звіщаєте, аж доки Він прийде.</span> <span class="verse"><a name="27">27</a>Тому то, хто їстиме хліб цей чи питиме чашу Господню негідно, буде винний супроти тіла та крови Господньої!</span> <span class="verse"><a name="28">28</a>Нехай же людина випробовує себе, і так нехай хліб їсть і з чаші хай п'є.</span> <span class="verse"><a name="29">29</a>Бо хто їсть і п'є негідно, не розважаючи про тіло, той суд собі їсть і п'є!</span> <span class="verse"><a name="30">30</a>Через це поміж вами багато недужих та хворих, і багато-хто заснули.</span> <span class="verse"><a name="31">31</a>Бо коли б ми самі судили себе, то засуджені ми не були б.</span> <span class="verse"><a name="32">32</a>Та засуджені від Господа, караємося, щоб нас не засуджено з світом.</span> <span class="verse"><a name="33">33</a>Ось тому, мої браття, сходячись на поживу, чекайте один одного.</span> <span class="verse"><a name="34">34</a>А коли хто голодний, нехай вдома він їсть, щоб не сходилися ви на осуд. А про інше, як прийду, заряджу.</span> </p></div</div></div></body></html>