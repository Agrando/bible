<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>Звіщаю ж вам, браття, Євангелію, яку я вам благовістив, і яку прийняли ви, в якій і стоїте,</span> <span class="verse"><a name="2">2</a>Якою й спасаєтесь, коли пам'ятаєте, яким словом я благовістив вам, якщо тільки ви ввірували не наосліп.</span> <span class="verse"><a name="3">3</a>Бо я передав вам найперш, що й прийняв, що Христос був умер ради наших гріхів за Писанням,</span> <span class="verse"><a name="4">4</a>і що Він був похований, і що третього дня Він воскрес за Писанням,</span> <span class="verse"><a name="5">5</a>і що з'явився Він Кифі, потім Дванадцятьом.</span> <span class="verse"><a name="6">6</a>А потім з'явився нараз більше як п'ятистам браттям, що більшість із них живе й досі, а дехто й спочили.</span> <span class="verse"><a name="7">7</a>Потому з'явився Він Якову, опісля усім апостолам.</span> <span class="verse"><a name="8">8</a>А по всіх Він з'явився й мені, мов якому недородкові.</span> <span class="verse"><a name="9">9</a>Я бо найменший з апостолів, що негідний зватись апостолом, бо я переслідував був Божу Церкву.</span> <span class="verse"><a name="10">10</a>Та благодаттю Божою я те, що є, і благодать Його, що в мені, не даремна була, але я працював більше всіх їх, правда не я, але Божа благодать, що зо мною вона.</span> <span class="verse"><a name="11">11</a>Тож чи я, чи вони, ми так проповідуємо, і так ви ввірували.</span> <span class="verse"><a name="12">12</a>Коли ж про Христа проповідується, що воскрес Він із мертвих, як же дехто між вами говорять, що немає воскресення мертвих?</span> <span class="verse"><a name="13">13</a>Як немає ж воскресення мертвих, то й Христос не воскрес!</span> <span class="verse"><a name="14">14</a>оли ж бо Христос не воскрес, то проповідь наша даремна, даремна також віра ваша!</span> <span class="verse"><a name="15">15</a>Ми знайшлися б тоді неправдивими свідками Божими, бо про Бога ми свідчили, що воскресив Він Христа, Якого Він не воскресив, якщо не воскресають померлі.</span> <span class="verse"><a name="16">16</a>Бо як мертві не воскресають, то й Христос не воскрес!</span> <span class="verse"><a name="17">17</a>Коли ж бо Христос не воскрес, тоді віра ваша даремна, ви в своїх ще гріхах,</span> <span class="verse"><a name="18">18</a>тоді то загинули й ті, що в Христі упокоїлись!</span> <span class="verse"><a name="19">19</a>Коли ми надіємося на Христа тільки в цьому житті, то ми найнещасніші від усіх людей!</span> <span class="verse"><a name="20">20</a>Та нині Христос воскрес із мертвих, первісток серед покійних.</span> <span class="verse"><a name="21">21</a>Смерть бо через людину, і через Людину воскресення мертвих.</span> <span class="verse"><a name="22">22</a>Бо так, як в Адамі вмирають усі, так само в Христі всі оживуть,</span> <span class="verse"><a name="23">23</a>кожен у своєму порядку: первісток Христос, потім ті, що Христові, під час Його приходу.</span> <span class="verse"><a name="24">24</a>А потому кінець, коли Він передасть царство Богові й Отцеві, коли Він зруйнує всякий уряд, і владу всяку та силу.</span> <span class="verse"><a name="25">25</a>Бо належить Йому царювати, аж доки Він не покладе всіх Своїх ворогів під ногами Своїми!</span> <span class="verse"><a name="26">26</a>Як ворог останній смерть знищиться,</span> <span class="verse"><a name="27">27</a>бо під ноги Його Він усе впокорив. Коли ж каже, що впокорено все, то ясно, що все, окрім Того, Хто впокорив Йому все.</span> <span class="verse"><a name="28">28</a>А коли Йому все Він упокорить, тоді й Сам Син упокориться Тому, Хто все впокорив Йому, щоб Бог був у всьому все.</span> <span class="verse"><a name="29">29</a>Бо що зроблять ті, хто христяться ради мертвих? Коли мертві не воскресають зовсім, то нащо вони ради мертвих і христяться?</span> <span class="verse"><a name="30">30</a>Для чого й ми повсякчас наражаємось на небезпеки?</span> <span class="verse"><a name="31">31</a>Я щодень умираю. Так свідчу, браття, вашою хвалою, що маю її в Христі Ісусі, Господі нашім.</span> <span class="verse"><a name="32">32</a>Коли я зо звірами боровся в Ефесі, яка мені по-людському користь, коли мертві не воскресають? Будем їсти та пити, бо ми взавтра вмрем!...</span> <span class="verse"><a name="33">33</a>Не дайте себе звести, товариство лихе псує добрі звичаї!</span> <span class="verse"><a name="34">34</a>Протверезіться правдиво, та й не грішіть, бо деякі Бога не знають, говорю вам на сором!</span> <span class="verse"><a name="35">35</a>Але дехто скаже: Як мертві воскреснуть? І в якім тілі прийдуть?</span> <span class="verse"><a name="36">36</a>Нерозумний, що ти сієш, те не оживе, як не вмре.</span> <span class="verse"><a name="37">37</a>І коли сієш, то сієш не тіло майбутнє, але голе зерно, яке трапиться, пшениці або чого іншого,</span> <span class="verse"><a name="38">38</a>і Бог йому тіло дає, як захоче, і кожному зерняті тіло його.</span> <span class="verse"><a name="39">39</a>Не кожне тіло однакове тіло, але ж інше в людей, та інше тіло в скотини, та інше тіло в пташок, та інше у риб.</span> <span class="verse"><a name="40">40</a>Є небесні тіла й тіла земні, але ж інша слава небесним, а інша земним.</span> <span class="verse"><a name="41">41</a>Інша слава для сонця, та інша слава для місяця, та інша слава для зір, бо зоря від зорі відрізняється славою!</span> <span class="verse"><a name="42">42</a>Так само й воскресення мертвих: сіється в тління, в нетління встає,</span> <span class="verse"><a name="43">43</a>сіється в неславу, у славі встає, сіється в немочі, у силі встає,</span> <span class="verse"><a name="44">44</a>сіється тіло звичайне, встає тіло духовне. Є тіло звичайне, є й тіло духовне.</span> <span class="verse"><a name="45">45</a>Так і написано: Перша людина Адам став душею живою, а останній Адам то дух оживляючий.</span> <span class="verse"><a name="46">46</a>Та не перше духовне, але звичайне, а потім духовне.</span> <span class="verse"><a name="47">47</a>Перша людина з землі, земна, друга Людина із неба Господь.</span> <span class="verse"><a name="48">48</a>Який земний, такі й земні, і Який небесний, такі й небесні.</span> <span class="verse"><a name="49">49</a>І, як носили ми образ земного, так і образ небесного будемо носити.</span> <span class="verse"><a name="50">50</a>І це скажу, браття, що тіло й кров посісти Божого Царства не можуть, ані тління нетління не посяде.</span> <span class="verse"><a name="51">51</a>Ось кажу я вам таємницю: не всі ми заснемо, та всі перемінимось,</span> <span class="verse"><a name="52">52</a>раптом, як оком змигнути, при останній сурмі: бо засурмить вона і мертві воскреснуть, а ми перемінимось!...</span> <span class="verse"><a name="53">53</a>Мусить бо тлінне оце зодягнутись в нетління, а смертне оце зодягтися в безсмертя.</span> <span class="verse"><a name="54">54</a>А коли оце тлінне в нетління зодягнеться, і оце смертне в безсмертя зодягнеться, тоді збудеться слово написане: Поглинута смерть перемогою!</span> <span class="verse"><a name="55">55</a>Де, смерте, твоя перемога? Де твоє, смерте, жало?</span> <span class="verse"><a name="56">56</a>Жало ж смерти то гріх, а сила гріха то Закон.</span> <span class="verse"><a name="57">57</a>А Богові дяка, що Він Господом нашим Ісусом Христом перемогу нам дав.</span> <span class="verse"><a name="58">58</a>Отож, брати любі мої, будьте міцні, непохитні, збагачуйтесь завжди в Господньому ділі, знаючи, що ваша праця не марнотна у Господі!</span> </p></div</div></div></body></html>