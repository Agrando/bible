<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1cor">1 Corinthians</a> &gt <strong>Chapter 5</strong></div><p><span class="verse"><a name="1">1</a>Всюди чути, що між вами перелюб, і то такий перелюб, який і між поганами незнаний, що хтось має за дружину собі дружину батькову...</span> <span class="verse"><a name="2">2</a>І ви завеличалися, а не засмутились радніш, щоб був вилучений з-поміж вас, хто цей учинок зробив.</span> <span class="verse"><a name="3">3</a>Отож я, відсутній тілом, та присутній духом, уже розсудив, як присутній між вами: того, хто так учинив це,</span> <span class="verse"><a name="4">4</a>у Ім'я Господа Ісуса, як зберетеся ви та мій дух, із силою Господа нашого Ісуса,</span> <span class="verse"><a name="5">5</a>віддати такого сатані на погибіль тіла, щоб дух спасся Господнього дня!</span> <span class="verse"><a name="6">6</a>Величання ваше не добре. Хіба ви не знаєте, що мала розчина все тісто заквашує?</span> <span class="verse"><a name="7">7</a>Отож, очистьте стару розчину, щоб стати вам новим тістом, бо ви прісні, бо наша Пасха, Христос, за нас у жертву принесений.</span> <span class="verse"><a name="8">8</a>Тому святкуймо не в давній розчині, ані в розчині злоби й лукавства, але в опрісноках чистости та правди!</span> <span class="verse"><a name="9">9</a>Я писав вам у листі не єднатися з перелюбниками,</span> <span class="verse"><a name="10">10</a>але не взагалі з цьогосвітніми перелюбниками, чи з користолюбцями, чи з хижаками, чи з ідолянами, бо ви мусіли були б відійти від світу.</span> <span class="verse"><a name="11">11</a>А тепер я писав вам не єднатися з тим, хто зветься братом, та є перелюбник, чи користолюбець, чи ідолянин, чи злоріка, чи п'яниця, чи хижак, із такими навіть не їсти!</span> <span class="verse"><a name="12">12</a>Бо що ж мені судити й чужих? Чи ви не судите своїх?</span> <span class="verse"><a name="13">13</a>А чужих судить Бог. Тож вилучіть лукавого з-поміж себе самих!</span> </p></div</div></div></body></html>