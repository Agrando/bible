<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 7</strong></div><p><span class="verse"><a name="1">1</a>Коли Я лікую Ізраїля, то виявляю гріх Єфремів та зло Самарії, бо роблять вони неправдиве, і злодій приходить, грабує на вулиці банда.</span> <span class="verse"><a name="2">2</a>І не думають в серці своєму, що Я пам'ятаю про все їхнє зло. Тепер їхні вчинки ось їх оточили і перед обличчям Моїм поставали.</span> <span class="verse"><a name="3">3</a>Вони злістю своєю втішають царя, а своїми обманами зверхників.</span> <span class="verse"><a name="4">4</a>Усі вони чинять перелюб, мов піч, яку пекар розпалює, що напалювати перестає, як тісто замісить та вкисне воно.</span> <span class="verse"><a name="5">5</a>У святковий день нашого царя похворіли князі від жару вина, і він простяг до насмішників руку свою.</span> <span class="verse"><a name="6">6</a>Бо їхнє нутро, як піч, у них палає їхнє серце: всю ніч спить їхній гнів, а на ранок горить, як палючий огонь.</span> <span class="verse"><a name="7">7</a>Вони всі гарячі, як піч, і суддів своїх пожирають. Усі царі їхні попадали, між ними нікого нема, хто б кликав до Мене.</span> <span class="verse"><a name="8">8</a>Змішався Єфрем із народами, Єфрем став млинцем, що печеться неперевернений.</span> <span class="verse"><a name="9">9</a>Його силу чужі пожирають, та про те він не знає, вже й волосся посивіло в нього, а того він не знає.</span> <span class="verse"><a name="10">10</a>І гордість Ізраїля свідчить на нього, і до Господа, Бога свого вони не вертаються, і не шукають Його у всім цім.</span> <span class="verse"><a name="11">11</a>А Єфрем став, як голуб, нерозумний, немудрий: закликають в Єгипет, а йдуть в Асирію.</span> <span class="verse"><a name="12">12</a>Як підуть вони, розтягну Свою сітку над ними, стягну їх додолу, мов птаство небесне, за злобою їхньою Я їх караю.</span> <span class="verse"><a name="13">13</a>Горе їм, бо від Мене вони відійшли, погуба на них, бо повстали вони проти Мене! Хоч Я викупив їх, та вони проти Мене говорять неправду.</span> <span class="verse"><a name="14">14</a>І вони в своїм серці не кличуть до Мене, як виють на ложах своїх, точать сварку за хліб та вино, і відступають від Мене.</span> <span class="verse"><a name="15">15</a>А Я їх картав, їхні рамена зміцняв, а вони зло на Мене задумують...</span> <span class="verse"><a name="16">16</a>Вони навертаються, та не до Всевишнього, стали, немов той обманливий лук... Упадуть від меча їхні князі за гордість свого язика, це їхня наруга в єгипетськім краї!</span> </p></div</div></div></body></html>