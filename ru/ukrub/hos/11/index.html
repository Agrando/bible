<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 11</strong></div><p><span class="verse"><a name="1">1</a>Як Ізраїль був хлопцем, Я його покохав, і з Єгипту покликав Я сина Свого.</span> <span class="verse"><a name="2">2</a>Як часто їх кликав, так вони йшли від Мене, приносили жертви Ваалам, і кадили бовванам.</span> <span class="verse"><a name="3">3</a>Я ж Єфрема ходити навчав, Я їх брав на рамена Свої, та не знали вони, що Я їх лікував.</span> <span class="verse"><a name="4">4</a>Я тягнув їх шнурками, що людям лицюють, шнурками любови, і був Я для них немов ті, що здіймають ярмо з-над їхньої шиї, і Я їх годував.</span> <span class="verse"><a name="5">5</a>До краю єгипетського він не вернеться, та Ашшур він буде для нього царем, бо вони не хотіли вернутись до Мене.</span> <span class="verse"><a name="6">6</a>А містами його ґрасуватиме меч, і засуви його повиламлює він та й пожере їх за задуми їхні.</span> <span class="verse"><a name="7">7</a>А народ Мій схильний відпадати від Мене, і хоч кличуть його догори, він не підіймається разом.</span> <span class="verse"><a name="8">8</a>Як тебе Я, Єфреме, віддам, як видам тебе, о Ізраїлю? Як тебе Я віддам, як Адму, учиню тебе, мов Цевоїм? У Мені перевернулося серце Моє, розпалилася разом і жалість Моя!</span> <span class="verse"><a name="9">9</a>Не вчиню жару гніву Свого, більше нищити Єфрема не буду, бо Бог Я, а не людина, серед тебе Святий, і не прийду в люті гніву.</span> <span class="verse"><a name="10">10</a>За Господом підуть вони, а Він заричить, немов лев, і Він заричить, і від заходу прийдуть в тремтінні сини.</span> <span class="verse"><a name="11">11</a>Вони прийдуть в тремтінні, як птах із Єгипту, і як голуб із краю Ашшура, і Я посаджу їх по їхніх домах, говорить Господь.</span> <span class="verse"><a name="12">12</a>(12-1) Єфрем оточив Мене лжею, лукавством Ізраїлів дім, а Юда держався ще з Богом і з святими був вірний.</span> </p></div</div></div></body></html>