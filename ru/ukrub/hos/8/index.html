<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 8</strong></div><p><span class="verse"><a name="1">1</a>Рога до уст своїх, та й засурми: на дім Божий спадає неначе орел, бо переступили вони заповіта Мого, і на Закона Мого повстали.</span> <span class="verse"><a name="2">2</a>До Мене взивають вони: Мій Боже, познали Тебе ми, Ізраїлю!</span> <span class="verse"><a name="3">3</a>Покинув Ізраїль добро, ворог його пожене!</span> <span class="verse"><a name="4">4</a>Вони ставлять царя, але не від Мене, вони князя ставлять, але Я не знаю! Вони з срібла свого та із золота свого божків наробили собі, щоб загинути,</span> <span class="verse"><a name="5">5</a>відкинув теля твоє Я, Самаріє! Мій гнів запалився на них, аж доки не можуть вони від провини очиститись?</span> <span class="verse"><a name="6">6</a>Бо й воно від Ізраїля. Зробив його майстер, і воно то не Бог, бо теля самарійське на кавалки обернеться.</span> <span class="verse"><a name="7">7</a>А що вітер вони засівають, то бурю пожнуть, в них не буде й колосся, а зерно не видасть муки, коли ж видасть, чужі поковтають її.</span> <span class="verse"><a name="8">8</a>Ізраїль проковтнений, став між народами він як та річ, що до неї немає замилування.</span> <span class="verse"><a name="9">9</a>Бо вони відійшли до Ашшуру, як дикий осел, що самітний собі, а Єфрем за любов дає дари любовні.</span> <span class="verse"><a name="10">10</a>І хоч вони здобувають прихильників серед поганів, Я їх позбираю тепер, і незабаром вони перестануть помазувати царя, і князів.</span> <span class="verse"><a name="11">11</a>Бо жертівників був намножив Єфрем, щоб грішити, на провину йому стали ці жертівники!</span> <span class="verse"><a name="12">12</a>Я можу йому написати Закон Свій хоч тисячу разів, як чуже пораховане буде!</span> <span class="verse"><a name="13">13</a>Вони ж жертви кохають, ріжуть м'ясо й їдять, та Господь не вподобує їх. Тепер Він згадає про їхню провину та їхні гріхи покарає, вони до Єгипту повернуться!</span> <span class="verse"><a name="14">14</a>Ізраїль забув про свого Творця та й будує палати, а Юда намножив твердинні міста, та пошлю Я огонь на його ці міста, і пожере він палати його!</span> </p></div</div></div></body></html>