<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 4</strong></div><p><span class="verse"><a name="1">1</a>Послухайте слова Господнього, Ізраїлеві сини, бо Господь має прю із мешканцями земними, бо нема на землі ані правди, ні милости, ані богопізнання.</span> <span class="verse"><a name="2">2</a>Клянуть та неправду говорять, і вбивають та крадуть, і чинять перелюб, поставали насильниками, а кров доторкається крови.</span> <span class="verse"><a name="3">3</a>Тому то в жалобу земля упаде, і стане нещасним усякий мешканець на ній з польовою звіриною й з птаством небесним, і також морські риби погинуть.</span> <span class="verse"><a name="4">4</a>Та тільки ніхто хай не свариться, і хай не плямує ніхто! А народ Мій як суперечник з священиком.</span> <span class="verse"><a name="5">5</a>І спіткнешся ти вдень, і спіткнеться з тобою й пророк уночі, і знищу Я матір твою!</span> <span class="verse"><a name="6">6</a>Погине народ Мій за те, що не має знання: тому, що знання ти відкинув, відкину й тебе, щоб не був ти для Мене священиком. А тому, що забув ти Закон свого Бога, забуду синів твоїх й Я!</span> <span class="verse"><a name="7">7</a>Що більше розмножуються, то більше грішать проти Мене. Їхню славу зміню Я на ганьбу!</span> <span class="verse"><a name="8">8</a>Вони жертву за прогріх народу Мого їдять, і до провини його свою душу схиляють.</span> <span class="verse"><a name="9">9</a>І буде священикові, як і народові, і дороги його навіщу Я на нім, і йому відплачу згідно вчинків його.</span> <span class="verse"><a name="10">10</a>І вони будуть їсти, але не наситяться, чинитимуть блуд, та не розмножаться, бо покинули дбати про Господа.</span> <span class="verse"><a name="11">11</a>Блуд і вино та сік виноградний володіють їхнім серцем.</span> <span class="verse"><a name="12">12</a>Народ Мій допитується в свого дерева, і об'являє йому його палиця, бо дух блудодійства заводить до блуду, і вони заблудили від Бога свого.</span> <span class="verse"><a name="13">13</a>На верховинах гірських вони жертви приносять, і кадять на взгір'ях під дубом, і тополею та теребінтом, бо хороша їхня тінь, тому ваші дочки блудливими стали, а ваші невістки вчиняють перелюб.</span> <span class="verse"><a name="14">14</a>Та не покараю ще ваших дочок, що вони блудодіють, та ваших невісток, що чинять перелюб, як відходять вони з блудодійками і жертви приносять з розпусницями. А народ без знання загибає!</span> <span class="verse"><a name="15">15</a>Якщо ти блудливий, Ізраїлю, нехай Юда не буде провинний! І не ходіть до Ґілґалу, і не приходьте до Бет-Авену, і не присягайте: Як живий Господь!</span> <span class="verse"><a name="16">16</a>Бо Ізраїль зробився упертий, немов та уперта корова. Та тепер Господь пастиме їх, як вівцю на привіллі!</span> <span class="verse"><a name="17">17</a>Прилучивсь до бовванів Єфрем, покинь ти його!</span> <span class="verse"><a name="18">18</a>Збір п'яниць звироднілих учинився розпусним, їхні провідники покохали нечистість.</span> <span class="verse"><a name="19">19</a>Вітер їх похапає на крила свої, і вони посоромляться жертов своїх.</span> </p></div</div></div></body></html>