<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 9</strong></div><p><span class="verse"><a name="1">1</a>Не тішся, Ізраїлю, радістю, як ті народи, бо ти чиниш блуд, відступаючи від свого Бога, дар блудодійний кохаєш на всіх токах збіжжевих.</span> <span class="verse"><a name="2">2</a>Годувати не буде їх тік та чавило, а сік виноградний зведе їх.</span> <span class="verse"><a name="3">3</a>Не будуть сидіти в Господньому Краї вони, і Єфрем до Єгипту повернеться, і вони будуть їсти нечисте в Асирії.</span> <span class="verse"><a name="4">4</a>Господеві вина вони лити не будуть, і жертви не будуть приємні Йому; це буде для них, немов хліб похоронний, усі, що будуть його споживати, занечистяться, бо їхній хліб для насичення їх, не для дому Господнього.</span> <span class="verse"><a name="5">5</a>Що зробите ви на день урочистий та на день свята Господнього?</span> <span class="verse"><a name="6">6</a>Бо йдуть ось вони до Асирії, їх збирає Єгипет, Мемфіс їх ховає, коштовність їхнього срібла посяде кропива, будяччя по їхніх наметах.</span> <span class="verse"><a name="7">7</a>Прийшли дні навіщення, прийшли дні заплати, Ізраїль пізнає оце: Нерозумний пророк цей, шалений муж духа, за численність провин твоїх і велике зненавидження!</span> <span class="verse"><a name="8">8</a>Єфрем сторож із Богом моїм, пророк пастка птахолова на всіх дорогах його, ненависть у домі Бога його.</span> <span class="verse"><a name="9">9</a>Глибоко зіпсулись вони, як за днів тих Ґів'ї, Він згадає за їхні провини, Він їхні гріхи покарає!</span> <span class="verse"><a name="10">10</a>Немов виноград на пустині, знайшов Я Ізраїля, як фіґу поранню на фіґовім дереві, Я бачив був ваших батьків на початку його, та вони до Баал-Пеору прийшли, і себе присвятили для Бошета, і стали гидотою, як полюблене ними.</span> <span class="verse"><a name="11">11</a>Єфремова слава, як птах, відлетить: не буде народження, ані зачаття, ані вагітности.</span> <span class="verse"><a name="12">12</a>Бо якщо вони викохають свої діти, то їх повбиваю, так що не буде людини, бо горе їм, як відступлю Я від них.</span> <span class="verse"><a name="13">13</a>Єфрем, як Я бачу, для вловів йому подали його власних дітей, і Єфрем поведе своїх власних дітей на заріз...</span> <span class="verse"><a name="14">14</a>Дай їм, Господи, що ж Ти даси? дай їм утробу неплідну та висохлі груди!</span> <span class="verse"><a name="15">15</a>Усе їхнє зло у Ґілґалі, бо там Я зненавидів їх; за зло їхніх учинків Я вижену їх з Свого дому. Не буду їх більше любити, всі їхні князі ворохобники!</span> <span class="verse"><a name="16">16</a>Побитий Єфрем, їхній корень посох, він плоду не зродить. А коли вони зродять, то Я повбиваю улюблених їхнього лона.</span> <span class="verse"><a name="17">17</a>Відкине їх Бог мій, бо вони неслухняні для Нього були, і будуть вони мандрувати між народами.</span> </p></div</div></div></body></html>