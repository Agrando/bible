<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 6</strong></div><p><span class="verse"><a name="1">1</a>Ходіть, і вернімось до Господа, бо Він пошматував і нас вилікує, ударив і нас перев'яже!</span> <span class="verse"><a name="2">2</a>Оживить він нас до двох день, а третього дня нас поставить, і будемо жити ми перед обличчям Його.</span> <span class="verse"><a name="3">3</a>І пізнаймо, намагаймось пізнати ми Господа! Міцно поставлений прихід Його, мов зірниці, і Він прийде до нас, немов дощ, немов дощ весняний, що напоює землю.</span> <span class="verse"><a name="4">4</a>Що, Єфреме, зроблю Я тобі, що зроблю тобі, Юдо? Бо ваша любов, немов хмара поранку, і мов та роса, що зникає уранці,</span> <span class="verse"><a name="5">5</a>тому Я тесав їх пророками, позабивав їх прореченням уст Своїх, і суд Мій, як світло те, вийде.</span> <span class="verse"><a name="6">6</a>Бо Я милости хочу, а не жертви, і Богопізнання більше від цілопалень.</span> <span class="verse"><a name="7">7</a>Вони заповіта Мого порушили, мов той Адам, вони там Мене зрадили.</span> <span class="verse"><a name="8">8</a>Ґілеад, місто злочинців, повне кривавих слідів.</span> <span class="verse"><a name="9">9</a>І як той розбишака чигає, так ватага священиків на дорозі в Сихем учиняють розбій, бо злочин учиняють вони.</span> <span class="verse"><a name="10">10</a>У домі Ізраїля бачу жахливе, там блуд у Єфрема, занечистивсь Ізраїль.</span> <span class="verse"><a name="11">11</a>Також, Юдо, для тебе жнива приготовлені, як Я долю народу Свого поверну!</span> </p></div</div></div></body></html>