<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 13</strong></div><p><span class="verse"><a name="1">1</a>Як Єфрем говорив, то тремтіли, він піднесений був ув Ізраїлі, та через Ваала згрішив і помер.</span> <span class="verse"><a name="2">2</a>А тепер іще більше грішать, бо зробили собі вони відлива з срібла свого, божків за своєю подобою; робота майстрів усе те, розмовляють із ними вони; ті люди, що жертву приносять, цілують телят.</span> <span class="verse"><a name="3">3</a>Тому вони стануть, як хмара поранку, і мов та роса, що зникає вранці, немов та полова, що з току виноситься бурею, і наче із комина дим.</span> <span class="verse"><a name="4">4</a>А Я Господь, Бог твій від краю єгипетського, і Бога, крім Мене, не будеш ти знати, і крім Мене немає Спасителя.</span> <span class="verse"><a name="5">5</a>Я тебе на пустині пізнав, у пересохлому краї.</span> <span class="verse"><a name="6">6</a>Мали добрі пасовиська й ситі були, наситилися і загордилось їхнє серце, тому то забули про Мене вони!</span> <span class="verse"><a name="7">7</a>І став Я для них, немов лев, на дорозі чигаю, немов та пантера.</span> <span class="verse"><a name="8">8</a>Нападу Я на них, немов та ведмедиця, що дітей загубила, і те розірву, у що серце їхнє замкнене, і їх, як левчук, пожеру там, шматуватиме їх польова звірина.</span> <span class="verse"><a name="9">9</a>Погубив ти себе, о Ізраїлю, бо ти був проти Мене, спасіння свого.</span> <span class="verse"><a name="10">10</a>Де цар твій тоді? Нехай він поможе тобі по містах твоїх усіх! А де судді твої, що про них ти сказав: Дай нам царя та князів?</span> <span class="verse"><a name="11">11</a>Я тобі дав царя в Своїм гніві, і забрав у Своїй ревності.</span> <span class="verse"><a name="12">12</a>Провина Єфремова зв'язана, схований прогріх його.</span> <span class="verse"><a name="13">13</a>Болі, немов породіллі, надійдуть на нього. Не мудрий він син, бо інакше не був би так довго у матернім нутрі.</span> <span class="verse"><a name="14">14</a>З рук шеолу Я викуплю їх, від смерти їх вибавлю. Де, смерте, жало твоє? Де, шеоле, твоя перемога? Жаль сховається перед очима Моїми!</span> <span class="verse"><a name="15">15</a>Хоч він дає плід між братами, але прийде вітер зо сходу, вітер Господній, що зійде з пустині, і всохне його джерело, і пересохне криничка його, понищить він скарб всіх коштовних речей!</span> <span class="verse"><a name="16">16</a>(14-1) Завинить Самарія, бо стала уперта до Бога свого, поляжуть вони від меча! Порозбивані будуть їхні діти, вагітні їхні розпороті будуть!</span> </p></div</div></div></body></html>