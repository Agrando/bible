<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 2</strong></div><p><span class="verse"><a name="1">1</a>(2-3) Скажіть своїм братам: Народ Мій, а своїм сестрам: Помилувана.</span> <span class="verse"><a name="2">2</a>(2-4) Судіться з вашою матір'ю, судіться, бо вона не жінка Моя, а Я не її чоловік, і нехай вона відкине від себе свій блуд, і з-поміж своїх перс свій перелюб,</span> <span class="verse"><a name="3">3</a>(2-5) щоб Я не роздягнув її до нага, і не поставив її такою, як у день її народження, і щоб не зробив Я її пустинею, і не обернув її на суху землю, і не забив її спрагою.</span> <span class="verse"><a name="4">4</a>(2-6) Над синами ж її Я не змилуюся, бо вони сини блуду,</span> <span class="verse"><a name="5">5</a>(2-7) бо їхня мати блудлива була, та, що ними була вагітна, сором чинила, бо казала вона: Я піду за своїми полюбовниками, що дають мені хліб мій та воду мою, мою вовну та льон мій, оливу мою та напої мої.</span> <span class="verse"><a name="6">6</a>(2-8) Тому то ось Я вкрию твою дорогу тернями, і обгороджу її огорожею, і стежок своїх не знайде вона.</span> <span class="verse"><a name="7">7</a>(2-9) І буде вона гнатися за своїми полюбовниками, але не дожене їх, і буде шукати їх, та не знайде. І скаже вона: Піду я, і вернуся до мого першого чоловіка, бо краще було мені тоді, як тепер.</span> <span class="verse"><a name="8">8</a>(2-10) А вона не знає, що то Я давав їй збіжжя, і виноградний сік, і свіжу оливу, і примножив їй срібло та золото, яке вони звернули на Ваала.</span> <span class="verse"><a name="9">9</a>(2-11) Тому то заберу назад Своє збіжжя в його часі, а Мій сік виноградний в його умовленому часі, і заберу Свою вовну та Свій льон, що був на покриття її наготи.</span> <span class="verse"><a name="10">10</a>(2-12) А тепер відкрию її наготу на очах її коханців, і ніхто не врятує її від Моєї руки.</span> <span class="verse"><a name="11">11</a>(2-13) І зроблю кінець усякій радості її, святу її, новомісяччю її, і суботі її, та всякому святковому часові.</span> <span class="verse"><a name="12">12</a>(2-14) І спустошу її виноградника та її фіґове дерево, про які вона говорила: Це мені дар за блудодійство, що дали мені мої полюбовники. А Я оберну їх на ліс, і їх пожере польова звірина!</span> <span class="verse"><a name="13">13</a>(2-15) І навіщу її за дні Ваалів, коли вона кадила. І приоздоблювалася ти своєю носовою сережкою та своїм нашийником, і ходила за своїми полюбовниками, а Мене забувала, говорить Господь.</span> <span class="verse"><a name="14">14</a>(2-16) Тому то ось Я намовлю її, і попроваджу її до пустині, і буду говорити до серця її.</span> <span class="verse"><a name="15">15</a>(2-17) І дам їй виноградники звідти та долину Ахор за двері надії, і вона буде там співати, як за днів своєї молодости, як за дня виходу її з єгипетського краю.</span> <span class="verse"><a name="16">16</a>(2-18) І станеться, того дня говорить Господь ти кликатимеш: Чоловіче мій, і не будеш більше кликати Мене: Мій ваале.</span> <span class="verse"><a name="17">17</a>(2-19) І усуну імена Ваалів з її уст, і вони не будуть більше згадувані своїм іменем.</span> <span class="verse"><a name="18">18</a>(2-20) І складу їм заповіта того дня з польовою звіриною, і з птаством небесним, та з плазуючим по землі, і лука й меча та війну знищу з землі, і покладу їх безпечно.</span> <span class="verse"><a name="19">19</a>(2-21) І заручуся з тобою навіки, і заручуся з тобою справедливістю, і правосуддям, і милістю та любов'ю.</span> <span class="verse"><a name="20">20</a>(2-22) І заручуся з тобою вірністю, і ти пізнаєш Господа.</span> <span class="verse"><a name="21">21</a>(2-23) І станеться того дня, Я почую, говорить Господь, почую небо, а воно почує землю,</span> <span class="verse"><a name="22">22</a>(2-24) а земля задоволить збіжжя, і виноградний сік, і оливу, а вони задовольнять Їзреела.</span> <span class="verse"><a name="23">23</a>(2-25) І обсію її Собі на землі, і змилуюся над Ло-Рухамою, і скажу до Ло-Амі: Ти народ Мій, а він скаже: Мій Боже!</span> </p></div</div></div></body></html>