<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 5</strong></div><p><span class="verse"><a name="1">1</a>Послухайте цього, священики, і почуйте, Ізраїлів доме, а ви, царський доме, візьміть до вух, бо вам буде суд, бо ви для Міцпи були пасткою й сіткою, розтягненою на Фавор.</span> <span class="verse"><a name="2">2</a>І глибоко вгрузли в розпусті вони, та Я поплямую всіх їх.</span> <span class="verse"><a name="3">3</a>Я знаю Єфрема, а Ізраїль не схований передо Мною, бо тепер блудодійним, Єфреме, ти став, занечистивсь Ізраїль.</span> <span class="verse"><a name="4">4</a>Не дають їхні вчинки вернутись до Бога, бо дух блудодійства в середині їхній, і не відають Господа.</span> <span class="verse"><a name="5">5</a>І гордість Ізраїлева засвідчиться перед обличчям його. А Ізраїль й Єфрем упадуть за провину свою, також Юда із ними впаде.</span> <span class="verse"><a name="6">6</a>З своєю отарою та з своєю худобою вони Господа підуть шукати, але не знайдуть, Він від них віддалився.</span> <span class="verse"><a name="7">7</a>Вони зрадили Господа, бо породили сторонніх дітей, тепер їх пожере молодик разом із частками їхнього поля.</span> <span class="verse"><a name="8">8</a>Засурміте у рога в Ґів'ї, сурмою в Рамі, закричіть у Бет-Авені за тобою, Веніямине!</span> <span class="verse"><a name="9">9</a>В день картання Єфрем за спустошення стане; поміж племенами Ізраїля Я завідомив про певне.</span> <span class="verse"><a name="10">10</a>Стали зверхники Юди, мов ті, що межу переносять, на них виллю, як воду, Свій гнів!</span> <span class="verse"><a name="11">11</a>Єфрем став пригноблений, судом розбитий, бо він намагався ходити за марнотою.</span> <span class="verse"><a name="12">12</a>І Я буду, як міль, для Єфрема, і мов та гнилизна для дому Юди.</span> <span class="verse"><a name="13">13</a>І побачив Єфрем свою хворість, а Юда свого чиряка, і Єфрем відійшов до Ашшура і послав до царя до великого. Та він вилікувати вас не зможе, і не вигоїть вам чиряка!</span> <span class="verse"><a name="14">14</a>Бо Я немов лев для Єфрема, і немов той левчук дому Юди. Я, Я розшматую й піду, і ніхто не врятує!</span> <span class="verse"><a name="15">15</a>Піду, повернуся до місця Свого, аж поки провини своєї вони не признають, і не стануть шукати Мого лиця. Та в утиску будуть шукати Мене!</span> </p></div</div></div></body></html>