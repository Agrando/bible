<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hos/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hos">Hosea</a> &gt <strong>Chapter 12</strong></div><p><span class="verse"><a name="1">1</a>(12-2) Єфрем пасе вітра й женеться за вітром із сходу. Неправду й руїну розмножує він кожного дня, умову складають з Ашшуром, олива ж несеться в Єгипет.</span> <span class="verse"><a name="2">2</a>(12-3) Та в Господа з Юдою пря, і Якова Він навістить за путями його, за ділами його йому зверне.</span> <span class="verse"><a name="3">3</a>(12-4) Він в утробі тримав за п'яту свого брата, а в силі своїй він боровся із Богом,</span> <span class="verse"><a name="4">4</a>(12-5) і боровся він з Анголом, та й переміг. Плакав він, і благав він Його, у Бет-Елі знайшов Він його, і там з нами говорить.</span> <span class="verse"><a name="5">5</a>(12-6) А Господь Бог Саваот, Його Ймення Господь.</span> <span class="verse"><a name="6">6</a>(12-7) А ти через Бога свого навернешся, стережи милість та суд, і завжди надійся на Бога свого!</span> <span class="verse"><a name="7">7</a>(12-8) Немов Ханаан, у нього в руці неправдива вага, любить він кривду чинити.</span> <span class="verse"><a name="8">8</a>(12-9) І каже Єфрем: Справді я збагатився, знайшов я маєток собі! У всіх моїх чинах не знайдуть провини мені, що гріхом би була.</span> <span class="verse"><a name="9">9</a>(12-10) А Я Господь, Бог твій від краю єгипетського, ще в наметах тебе посаджу, немов за днів свята.</span> <span class="verse"><a name="10">10</a>(12-11) І Я говорив до пророків, і видіння розмножив, і через пророків Я притчі казав.</span> <span class="verse"><a name="11">11</a>(12-12) Хіба беззаконня лишив Ґілеад, і марнотою стались лиш там? У Ґілґалі приносили в жертву волів, а їхні жертівники мов ті купи каміння на борознах пільних.</span> <span class="verse"><a name="12">12</a>(12-13) І втік Яків на поле Арама, а Ізраїль за жінку робив, і за жінку отару стеріг.</span> <span class="verse"><a name="13">13</a>(12-14) І через пророка Господь із Єгипту Ізраїля вивів, і пророком стережений був він.</span> <span class="verse"><a name="14">14</a>(12-15) Єфрем Господа гірко розгнівав, і тому його вчинки криваві Він лишить на ньому, і поверне йому його сором.</span> </p></div</div></div></body></html>