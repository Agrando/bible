<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 33</strong></div><p><span class="verse"><a name="1">1</a>А оце благословення, яким поблагословив Ізраїлевих синів Мойсей, чоловік Божий, перед своєю смертю,</span> <span class="verse"><a name="2">2</a>та й сказав: Господь від Сінаю прибув, і зійшов від Сеїру до них, появився у світлі з Парану гори, і прийшов із Меріви Кадешу. По правиці Його огонь Закону для них.</span> <span class="verse"><a name="3">3</a>Теж народи Він любить. Всі святії його у руці Твоїй, і вони припадають до ніг Твоїх, слухають мови Твоєї.</span> <span class="verse"><a name="4">4</a>Дав Мойсей нам Закона, спадщину зборові Якова.</span> <span class="verse"><a name="5">5</a>І був Він царем в Єшуруні, як народнії голови разом збирались, племена Ізраїлеві.</span> <span class="verse"><a name="6">6</a>Рувим хай живе, і нехай не помре, і число люду його нехай буде велике.</span> <span class="verse"><a name="7">7</a>А це про Юду. І він сказав: Почуй, Господи, голосу Юди, і до народу його Ти впровадиш його. Йому воюватимуть руки його, а Ти будеш поміч йому на його ворогів.</span> <span class="verse"><a name="8">8</a>А про Левія сказав: Твій туммім і твій урім для чоловіка святого Твого, що його Ти був випробував у Массі, що суперечку з ним мав над водою Меріви,</span> <span class="verse"><a name="9">9</a>що каже про батька свого та про матір свою: Не бачив тебе, що братів своїх не пізнає, і не знає синів своїх, бо додержують слова Твого, і вони заповіту Твого стережуть.</span> <span class="verse"><a name="10">10</a>Навчають вони про права Твої Якова, а про Закона Твойого Ізраїля, приносять кадило Тобі та на жертівник Твій цілопалення.</span> <span class="verse"><a name="11">11</a>Поблагослови його силу, о Господи, а чин його рук уподобай Собі. Поламай стегна тим, що стають проти нього, та ненависть мають на нього, щоб більш не повстали вони!</span> <span class="verse"><a name="12">12</a>Про Веніямина сказав: Він Господній улюбленець, перебуває безпечно при Ньому, а Він окриває його цілий день і в раменах Його спочиває.</span> <span class="verse"><a name="13">13</a>А про Йосипа він сказав: Благословенний від Господа Край Його дарами з неба, з роси та з безодні, що долі лежить,</span> <span class="verse"><a name="14">14</a>і з дару врожаїв від сонця, і з дару рослини від місяців,</span> <span class="verse"><a name="15">15</a>і з верхів'я гір сходу, і з дару відвічних пагірків,</span> <span class="verse"><a name="16">16</a>і з дару землі та її повноти. А милість Того, що в терновім кущі пробував, нехай прийде на голову Йосипа та на тім'я вирізненого між братами своїми.</span> <span class="verse"><a name="17">17</a>Величність його як вола його перворідного, а роги його роги буйвола, ними буде колоти народи всі разом, аж до кінців землі, а вони міріяди Єфремові, а вони Манасіїні тисячі.</span> <span class="verse"><a name="18">18</a>А про Завулона сказав: Радій, Завулоне, як будеш виходити, і ти, Іссахаре, у наметах своїх!</span> <span class="verse"><a name="19">19</a>Вони кличуть народи на гори, приносять там праведні жертви, бо будуть вони споживати достаток морський та скарби, зариті в піску.</span> <span class="verse"><a name="20">20</a>А про Ґада сказав: Благословенний, хто Ґада розширює! Він ліг, як левиця, і жере рам'я й череп.</span> <span class="verse"><a name="21">21</a>Забезпечив він частку для себе, бо там частка прихована від Праводавця, і прийшов із головами народу, виконав правду Господню і Його постанови з Ізраїлем.</span> <span class="verse"><a name="22">22</a>А на Дана сказав: Дан левів левчук, що з Башану вискакує.</span> <span class="verse"><a name="23">23</a>А на Нефталима сказав: Нефталим ситий милістю, і повен Господнього благословення, захід та південь посядь!</span> <span class="verse"><a name="24">24</a>А про Асира сказав: Асир благословенний найбільше з синів, уподобаний серед братів своїх, і в оливу вмочає він ногу свою.</span> <span class="verse"><a name="25">25</a>Залізо та мідь то запора твоя, а сила твоя як усі твої дні.</span> <span class="verse"><a name="26">26</a>Немає такого, як Бог, Єшуруне, що їде по небу на поміч тобі, а Своєю величністю їде на хмарах.</span> <span class="verse"><a name="27">27</a>Покрова твоя Бог Предвічний і ти в вічних раменах Його. І вигнав Він ворога перед тобою, і сказав: Повинищуй його!</span> <span class="verse"><a name="28">28</a>І перебуває Ізраїль безпечно, самотно, він Яковове джерело в Краї збіжжя й вина, а небо його сипле краплями росу.</span> <span class="verse"><a name="29">29</a>Ти блаженний, Ізраїлю! Який інший народ, якого спасає Господь, як тебе? Він Щит допомоги твоєї, і Меч Він твоєї величности. І будуть твої вороги при тобі упокорюватись, а ти по висотах їх будеш ступати.</span> </p></div</div></div></body></html>