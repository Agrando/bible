<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 4</strong></div><p><span class="verse"><a name="1">1</a>А тепер, Ізраїлю, послухай постанов та законів, що я навчаю вас чинити, щоб жили ви, і ввійшли, й посіли цей Край, що Господь, Бог батьків ваших, дає вам.</span> <span class="verse"><a name="2">2</a>Не додавайте до того, що я вам наказую, і не зменшайте з того, щоб виконувати заповіді Господа, Бога вашого, що я наказав вам.</span> <span class="verse"><a name="3">3</a>Очі ваші бачили те, що Господь зробив був з Ваалом пеорським, бо кожного чоловіка, що пішов за пеорським Ваалом, вигубив його Господь, Бог твій, з-посеред тебе.</span> <span class="verse"><a name="4">4</a>А ви, що линули до Господа, Бога вашого, усі ви живі сьогодні.</span> <span class="verse"><a name="5">5</a>Дивіться, навчив я вас постанов та законів, як наказав мені Господь, Бог мій, чинити так серед того Краю, куди ви входите, щоб посісти його.</span> <span class="verse"><a name="6">6</a>Бережіть, і виконуйте їх, бо це мудрість ваша та ваш розум на очах народів, що вислухають усіх постанов тих та й скажуть: Тільки він мудрий та розумний народ, цей великий люд!</span> <span class="verse"><a name="7">7</a>Бо хто інший такий великий народ, що мав би богів, таких йому близьких, як Господь, Бог наш, кожного разу, як ми кличемо до Нього?</span> <span class="verse"><a name="8">8</a>І хто інший такий великий народ, що має постанови й закони такі справедливі, як увесь той Закон, що я даю перед вами сьогодні?</span> <span class="verse"><a name="9">9</a>Тільки стережися, і дуже пильнуй свою душу, щоб не забув ти тих речей, що бачили очі твої, і щоб вони не повиходили з серця твого по всі дні життя твого, а ти подаси їх до відома синам твоїм та синам твоїх синів,</span> <span class="verse"><a name="10">10</a>про день, коли стояв ти перед лицем Господа, Бога твого, на Хориві, як Господь говорив був до мене: Збери Мені той народ, і вони слухатимуть слів Моїх, із яких навчаться боятися Мене по всі дні, скільки вони житимуть на землі, та й синів своїх понавчають.</span> <span class="verse"><a name="11">11</a>І поприходили ви, та й поставали під горою, а гора та горіла огнем аж до самих небес, а при тому була темрява, хмара та мряка.</span> <span class="verse"><a name="12">12</a>І промовляв Господь до вас із середини огню, голос слів ви чули, та виду ви не бачили, окрім голосу.</span> <span class="verse"><a name="13">13</a>І Він оголосив перед вами заповіта Свого, що наказав вам чинити, Десять Заповідей, і написав їх на двох камінних таблицях.</span> <span class="verse"><a name="14">14</a>А мені Господь наказав того часу навчати вас постанов та законів, щоб виконували ви їх у Краю, куди ви переходите володіти ним.</span> <span class="verse"><a name="15">15</a>І будете ви сильно стерегти свої душі, бо не бачили ви того дня жодної постаті, коли говорив Господь до вас на Хориві з середини огню,</span> <span class="verse"><a name="16">16</a>щоб ви не зіпсулися, і не зробили собі ідола на подобу якогось боввана, зображення самця чи самиці,</span> <span class="verse"><a name="17">17</a>зображення всякої худобини, що на землі, зображення всякого крилатого птаха, що літає під небом,</span> <span class="verse"><a name="18">18</a>зображення всякого плазуючого по землі, зображення всякої риби, що в воді під землею,</span> <span class="verse"><a name="19">19</a>і щоб ти, звівши очі свої до неба, і побачивши сонце, і місяць, і зорі, усе військо небесне, щоб не був ти зведений і не вклонявся їм, і не служив їм; бо Господь, Бог твій, приділив їх усім народам під усім небом.</span> <span class="verse"><a name="20">20</a>А вас Господь узяв та й вивів вас із залізної гутничої печі, з Єгипту, щоб ви стали для Нього народом наділу, як сьогодні це видко.</span> <span class="verse"><a name="21">21</a>А Господь був розгнівався на мене за ваші діла, і поклявся, що не перейду я Йордану, і не ввійду до того хорошого Краю, що Господь, Бог твій, дає тобі на спадщину.</span> <span class="verse"><a name="22">22</a>Бо я умру в цьому краї, я не перейду Йордану, а ви перейдете й посядете той хороший Край.</span> <span class="verse"><a name="23">23</a>Стережіться, щоб не забули ви заповіту Господа, вашого Бога, якого склав з вами, щоб не зробили ви собі боввана на подобу всього, як наказав тобі Господь, Бог твій.</span> <span class="verse"><a name="24">24</a>Бо Господь, Бог твій, Він палючий огонь, Бог заздрісний.</span> <span class="verse"><a name="25">25</a>Коли ти породиш синів, і синів твоїх синів, і постарієте ви в Краю, і зіпсуєтеся, і зробите боввана на подобу чогось, і зробите зло в очах Господа, Бога свого, та Його розгнівите,</span> <span class="verse"><a name="26">26</a>то беру Я сьогодні за свідків проти вас небо й землю, що незабаром конче погинете в Краю, на вспадкування якого ви переходите туди Йордан. Не будуть довгі ваші дні в ньому, бо конче ви будете вигублені.</span> <span class="verse"><a name="27">27</a>І розпорошить вас Господь посеред народів, і будете ви нечисленні поміж людами, куди попровадить вас Господь.</span> <span class="verse"><a name="28">28</a>І будете служити там богам, ділу рук людських, дереву та каменеві, які не бачать, і не чують, і не їдять, і не нюхають.</span> <span class="verse"><a name="29">29</a>Та коли ви будете шукати звідти Господа, Бога свого, то знайдете, якщо будете шукати Його всім серцем своїм та всією душею своєю.</span> <span class="verse"><a name="30">30</a>Як будеш у біді своїй, і коли спіткають тебе в кінці днів усі оці речі, то вернешся ти до Господа, Бога свого, і послухаєш Його голосу.</span> <span class="verse"><a name="31">31</a>Бо Господь, Бог твій Бог милостивий: Він не залишить тебе й не знищить тебе, і не забуде заповіту батьків твоїх, яким їм присягнув був.</span> <span class="verse"><a name="32">32</a>Бо питай но про перші дні, що були перше тебе, від того дня, коли Бог створив людину на землі, і від кінця неба й аж до кінця неба, чи бувало щось таке, як ця велика річ, або чи чуте було щось таке, як вона:</span> <span class="verse"><a name="33">33</a>чи чув народ голос Бога, що говорив із середини огню, як чув ти і жив?</span> <span class="verse"><a name="34">34</a>Або чи намагався який бог піти взяти собі народ з-посеред іншого народу пробами, ознаками, і чудами, і війною, і сильною рукою, і раменом витягненим, і страхами великими, як усе те, що зробив був вам Господь, Бог ваш, в Єгипті на очах твоїх?</span> <span class="verse"><a name="35">35</a>Тобі було показане це, щоб ти пізнав, що Господь Він Бог, і нема іншого, окрім Нього.</span> <span class="verse"><a name="36">36</a>Він дав тобі з неба почути Його голос, щоб навчити тебе, а на землі показав тобі Свій великий огонь, і слова Його чув ти з середини огню.</span> <span class="verse"><a name="37">37</a>І тому, що кохав Він батьків твоїх, то вибрав їхнє насіння по них, і Сам Він вивів тебе Своєю великою силою з Єгипту,</span> <span class="verse"><a name="38">38</a>щоб прогнати перед тобою народи, більші й сильніші за тебе, щоб ввести тебе, та дати тобі їхній Край на спадок, як сьогодні це видко.</span> <span class="verse"><a name="39">39</a>І пізнаєш сьогодні, і візьмеш до серця свого, що Господь Він Бог на небі вгорі й на землі долі, іншого нема.</span> <span class="verse"><a name="40">40</a>І будеш пильнувати постанов Його та заповідей Його, що я наказую тобі сьогодні, щоб було добре тобі та синам твоїм по тобі, і щоб ти продовжив дні на землі, що Господь, Бог твій, дає тобі на всі дні.</span> <span class="verse"><a name="41">41</a>Тоді виділив Мойсей три місті по той бік Йордану на схід сонця,</span> <span class="verse"><a name="42">42</a>щоб утікав туди убійник, що замордує свого ближнього ненароком, а він не був йому ворогом ні вчора, ані позавчора. І втече він до одного з цих міст, і буде жити:</span> <span class="verse"><a name="43">43</a>Бецер у пустині, у краї рівниннім, Рувимовому, і Рамот у Ґілеаді Ґадовому, і Ґолан у Башані Манасіїному.</span> <span class="verse"><a name="44">44</a>І оце Закон, що Мойсей поклав перед Ізраїлевими синами,</span> <span class="verse"><a name="45">45</a>оце свідоцтва, і постанови, і закони, що Мойсей говорив їх до Ізраїлевих синів при виході їх із Єгипту,</span> <span class="verse"><a name="46">46</a>по той бік Йордану в долині навпроти Бет-Пеору в краю Сигона, царя аморейського, що сидів у Хешбоні, якого побив Мойсей та Ізраїлеві сини при виході їх із Єгипту.</span> <span class="verse"><a name="47">47</a>І вони оволоділи краєм його та краєм Оґа, башанського царя, обох аморейських царів, що по той бік Йордану на схід сонця,</span> <span class="verse"><a name="48">48</a>від Ароеру, що над берегом арнонського потоку, і аж до гори Сіон, цебто Гермон,</span> <span class="verse"><a name="49">49</a>і ввесь степ по тім боці Йордану на схід і аж до моря степу під узбіччям Пісґі.</span> </p></div</div></div></body></html>