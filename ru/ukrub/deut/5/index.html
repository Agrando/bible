<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 5</strong></div><p><span class="verse"><a name="1">1</a>І скликав Мойсей усього Ізраїля, та й сказав до нього: Слухай, Ізраїлю, постанови й закони, які я говорю сьогодні в ваші уші, і навчіться їх, і будете пильнувати виконувати їх.</span> <span class="verse"><a name="2">2</a>Господь, Бог наш, склав з нами заповіта на Хориві.</span> <span class="verse"><a name="3">3</a>Не з батьками нашими склав Господь заповіта того, але з нами самими, що ми тут сьогодні всі живі.</span> <span class="verse"><a name="4">4</a>Обличчям в обличчя говорив Господь із вами на горі з середини огню.</span> <span class="verse"><a name="5">5</a>Я того часу стояв між Господом та між вами, щоб передавати вам Господні слова, бо ви боялися огню, і ви не зійшли на гору, коли Він говорив:</span> <span class="verse"><a name="6">6</a>Я Господь, Бог твій, що вивів тебе з єгипетського краю, з дому рабства.</span> <span class="verse"><a name="7">7</a>Хай не буде тобі інших богів при Мені!</span> <span class="verse"><a name="8">8</a>Не роби собі різьби й усякої подоби з того, що на небі вгорі, і що на землі долі, і що в воді під землею.</span> <span class="verse"><a name="9">9</a>Не вклоняйся їм, і не служи їм, бо Я Господь, Бог твій, Бог заздрісний, що карає провину батьків на синах, на третіх і на четвертих поколіннях тих, що ненавидять Мене,</span> <span class="verse"><a name="10">10</a>і що чинить милість тисячам поколінь тих, хто любить Мене, і хто виконує Мої заповіді.</span> <span class="verse"><a name="11">11</a>Не присягай Іменем Господа, Бога твого, надаремно, бо не помилує Господь того, хто присягає Його Ім'ям надаремно.</span> <span class="verse"><a name="12">12</a>Пильнуй дня суботнього, щоб святити його, як наказав тобі Господь, Бог твій.</span> <span class="verse"><a name="13">13</a>Шість день працюй, і роби всю працю свою,</span> <span class="verse"><a name="14">14</a>а день сьомий субота для Господа, Бога твого; не роби жодної праці ти й син твій та дочка твоя, і раб твій та невільниця твоя, і віл твій, і осел твій, і всяка худоба твоя, і приходько твій, що в брамах твоїх, щоб відпочив раб твій і невільниця твоя, як і ти.</span> <span class="verse"><a name="15">15</a>І будеш пам'ятати, що був ти рабом в єгипетському краї, і вивів тебе Господь, Бог твій, звідти сильною рукою та витягненим раменом, тому наказав тобі Господь, Бог твій, святкувати суботній день.</span> <span class="verse"><a name="16">16</a>Шануй свого батька та матір свою, як наказав був тобі Господь, Бог твій, щоб довгі були твої дні, і щоб було тобі добре на землі, яку Господь, Бог твій, дає тобі.</span> <span class="verse"><a name="17">17</a>Не вбивай!</span> <span class="verse"><a name="18">18</a>Не чини перелюбу!</span> <span class="verse"><a name="19">19</a>Не кради!</span> <span class="verse"><a name="20">20</a>Не свідчи неправдиво проти ближнього свого!</span> <span class="verse"><a name="21">21</a>І не бажай жони ближнього свого, і не бажай дому ближнього свого, ані поля його, ані раба його, ані невільниці його, ані вола його, ані осла його, ані всього, що є ближнього твого!</span> <span class="verse"><a name="22">22</a>Слова ці Господь промовляв до всього вашого зібрання, на горі з середини огню, хмари та мряки, сильним голосом. І більш не говорив, і написав їх на двох камінних таблицях, і дав їх мені.</span> <span class="verse"><a name="23">23</a>І сталося, коли ви слухали той голос з-посеред темряви, а гора горіла огнем, то прийшли до мене всі голови ваших племен та ваші старші,</span> <span class="verse"><a name="24">24</a>та й сказали: Тож Господь, Бог наш, показав нам славу Свою та велич Свою, і голос Його чули ми з середини огню. Цього дня ми бачили, що говорить Бог з людиною, і вона жива!</span> <span class="verse"><a name="25">25</a>А тепер нащо маємо вмирати? Бо спалить нас той великий огонь! Якщо ми будемо ще далі слухати голосу Господа Бога нашого, то помремо.</span> <span class="verse"><a name="26">26</a>Бо чи є таке тіло, щоб чуло, як ми, голос Бога Живого, що промовляє з середини огню, і жило б?</span> <span class="verse"><a name="27">27</a>Приступи сам, і слухай усе, що скаже Господь, Бог наш, і ти будеш говорити нам усе, що промовлятиме Господь, Бог наш, до тебе, а ми будемо слухати й виконаємо.</span> <span class="verse"><a name="28">28</a>І почув Господь голос ваших слів, коли ви промовляли до мене. І сказав до мене Господь: Чув Я голос цього народу, що промовляли до тебе. Добре все, що вони промовляли.</span> <span class="verse"><a name="29">29</a>О, коли б їхнє серце було їм на те, щоб боялись Мене й пильнували всіх Моїх заповідей по всі дні, щоб було добре їм та синам їхнім навіки!</span> <span class="verse"><a name="30">30</a>Іди, скажи їм: Вертайтесь собі до наметів своїх!</span> <span class="verse"><a name="31">31</a>А ти стій тут зо Мною, і Я буду промовляти до тебе кожну заповідь, і постанови, і закони, що будеш навчати їх, щоб вони виконували їх у Краї, що Я даю їм на спадщину його.</span> <span class="verse"><a name="32">32</a>І будеш пильнувати виконувати їх, як наказав вам Господь, Бог ваш, не збочите ні праворуч, ні ліворуч.</span> <span class="verse"><a name="33">33</a>Усією тією дорогою, що наказав вам Господь, Бог ваш, будете ходити, щоб жили ви й було вам добре, і щоб довгі були ваші дні в Краї, що ви оволодієте ним.</span> </p></div</div></div></body></html>