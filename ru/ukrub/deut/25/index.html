<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 25</strong></div><p><span class="verse"><a name="1">1</a>Коли буде суперечка між людьми, і вони прийдуть до суду, то розсудять їх, і оправдають справедливого, а несправедливого осудять.</span> <span class="verse"><a name="2">2</a>І станеться, якщо вартий биття той несправедливий, то покладе його суддя, і буде його бити перед собою, число ударів згідно з його несправедливістю.</span> <span class="verse"><a name="3">3</a>Сорока ударами буде його бити, не більше; щоб не бити його більше над те великим биттям, і щоб не був злегковажений брат твій на очах твоїх.</span> <span class="verse"><a name="4">4</a>Не зав'яжеш рота волові, коли він молотить.</span> <span class="verse"><a name="5">5</a>Коли браття сидітимуть разом, і один із них помре, а сина в нього нема, то жінка померлого не вийде заміж назовні за чужого, дівер її прийде до неї та й візьме її собі за жінку, і подіверує її.</span> <span class="verse"><a name="6">6</a>І буде перворідний, що вона породить, стане він ім'ям його брата, що помер, і не буде стерте ім'я його з Ізраїля.</span> <span class="verse"><a name="7">7</a>А якщо той чоловік не схоче взяти своєї братової, то братова його вийде до брами до старших та й скаже: Дівер мій відмовився відновити своєму братові ім'я в Ізраїлі, не хотів подіверувати мене.</span> <span class="verse"><a name="8">8</a>І покличуть його старші його міста, і промовлятимуть до нього, а він устане та й скаже: Не хочу взяти її,</span> <span class="verse"><a name="9">9</a>то підійде його братова до нього на очах старших, і здійме йому чобота з ноги його, і плюне в обличчя його, і заговорить, і скаже: Так робиться чоловікові, що не будує дому свого брата.</span> <span class="verse"><a name="10">10</a>І буде зване ім'я його в Ізраїлі: Дім роззутого.</span> <span class="verse"><a name="11">11</a>Коли чоловіки будуть сваритися разом один з одним, і підійде жінка одного, щоб оберегти свого чоловіка від руки того, що б'є, і простягне свою руку, і схопить за сором його,</span> <span class="verse"><a name="12">12</a>то відрубаєш руку її, нехай не змилосердиться око твоє!</span> <span class="verse"><a name="13">13</a>Не буде в тебе в торбі твоїй подвійного каменя до ваги, великого й малого,</span> <span class="verse"><a name="14">14</a>не буде тобі в твоїм домі подвійної ефи, великої й малої.</span> <span class="verse"><a name="15">15</a>Камінь до ваги буде в тебе повний і справедливий, ефа буде в тебе повна й справедлива, щоб продовжилися дні твої на землі, яку Господь, Бог твій, дає тобі.</span> <span class="verse"><a name="16">16</a>Бо огида перед Господом, Богом твоїм, кожен, хто чинить таке, хто чинить несправедливість.</span> <span class="verse"><a name="17">17</a>Пам'ятайте, що зробив був тобі Амалик у дорозі, коли ви виходили з Єгипту,</span> <span class="verse"><a name="18">18</a>що спіткав тебе в дорозі, і повбивав між тобою всіх задніх ослаблених, коли ти був змучений та струджений, а він не боявся Бога.</span> <span class="verse"><a name="19">19</a>І станеться, коли Господь, Бог твій, дасть тобі мир від усіх ворогів твоїх навколо в Краї, що Господь, Бог твій, дає тобі як спадок, щоб посісти його, то зітреш пам'ять Амалика з-під неба. Не забудь!</span> </p></div</div></div></body></html>