<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>Слухай, небо, а я говоритиму, і хай почує земля мову уст моїх!</span> <span class="verse"><a name="2">2</a>Нехай ллється наука моя, мов той дощ, хай тече, як роса, моя мова, як краплі дощу на траву, та як злива на зелень.</span> <span class="verse"><a name="3">3</a>Як буду я кликати Ймення Господнє, то славу віддайте ви нашому Богові!</span> <span class="verse"><a name="4">4</a>Він Скеля, а діло Його досконале, всі бо дороги Його справедливі, Бог вірний, і кривди немає в Ньому, справедливий і праведний Він.</span> <span class="verse"><a name="5">5</a>Зіпсулись вони, не Його то сини, покоління невірне й покручене.</span> <span class="verse"><a name="6">6</a>Чи тим віддасте Господеві, народе нікчемний й немудрий? Чи ж не Він Батько твій, твій Творець? Він тебе вчинив, і Він міцно поставив тебе.</span> <span class="verse"><a name="7">7</a>Пам'ятай про дні давні, розважайте про роки усіх поколінь, запитай свого батька, і покаже тобі твоїх тих старших, а вони тобі скажуть.</span> <span class="verse"><a name="8">8</a>Як Всевишній народам спадок давав, коли Він розділяв синів людських, Він поставив границі народам за числом Ізраїлевих синів.</span> <span class="verse"><a name="9">9</a>Бо частка Господня народ Його, Яків відміряний уділ спадщини Його.</span> <span class="verse"><a name="10">10</a>Знайшов Він його на пустинній землі та в степу завивання пустельних гієн, та й його оточив, уважав Він за ним, зберігав Він його, як зіницю оту свого ока.</span> <span class="verse"><a name="11">11</a>Як гніздо своє будить орел, як ширяє він понад своїми малятами, крила свої простягає, бере їх, та носить їх він на рамені крилатім своїм,</span> <span class="verse"><a name="12">12</a>так Господь Сам провадив його, а бога чужого при нім не було.</span> <span class="verse"><a name="13">13</a>Він його садовив на висотах землі, і він їв польові врожаї, Він медом із скелі його годував, і оливою з скельного кременя,</span> <span class="verse"><a name="14">14</a>маслом з худоби великої та молоком від худоби дрібної, разом із лоєм ягнят та баранів з Башану й козлів, разом з такою пшеницею, як лій на нирках, і кров виноградної ягоди пив ти вином.</span> <span class="verse"><a name="15">15</a>І потовстів Єшурун та й брикатися став. І ти потовстів, погрубів, став гладкий. І покинув він Бога, що його створив, і Скелю спасіння свого злегковажив.</span> <span class="verse"><a name="16">16</a>Чужими богами Його роздражнили, Його розгнівили своїми гидотами.</span> <span class="verse"><a name="17">17</a>Вони демонам жертви складали, не Богу, складали богам, що не відали їх, новим, що недавно прийшли, не лякалися їх батьки ваші!</span> <span class="verse"><a name="18">18</a>Забуваєш ти Скелю, Яка породила тебе, і забуваєш ти Бога, що тебе народив.</span> <span class="verse"><a name="19">19</a>І побачив Господь, та й зненавидів їх, через гнів на синів Своїх і на дочок Своїх,</span> <span class="verse"><a name="20">20</a>та й сказав: Лице Я Своє заховаю від них, побачу, який їх кінець, бо вони покоління розбещене, діти, що в них нема віри.</span> <span class="verse"><a name="21">21</a>Роздражнили Мене вони тим, хто не Бог, Мене розгнівили своїми марнотами, тому роздражню Я їх тим, хто не народ, нерозумним народом розгніваю їх.</span> <span class="verse"><a name="22">22</a>Бо був загорівся огонь Мого гніву, і палився він аж до шеолу найглибшого, і він землю поїв та її врожай, і спалив був підвалини гір.</span> <span class="verse"><a name="23">23</a>Я на них нагромаджу нещастя, зуживу Свої стріли на них.</span> <span class="verse"><a name="24">24</a>Будуть виснажені вони голодом, і поїджені будуть огнем та заразою лютою, і зуба звірини нашлю Я на них, з отрутою плазунів по землі.</span> <span class="verse"><a name="25">25</a>Надворі забиватиме меч, а в кімнатах страхіття, як юнака, так і дівчину, грудне немовля з чоловіком посивілим.</span> <span class="verse"><a name="26">26</a>Я сказав: Повигублюю їх, відірву від людей їхню пам'ять,</span> <span class="verse"><a name="27">27</a>та це Я відклав з-за ворожого гніву, щоб противники їх не згордилися, щоб вони не сказали: Піднеслася наша рука, і не Господь учинив усе це.</span> <span class="verse"><a name="28">28</a>Бо вони люд безрадний, і нема в них розумування.</span> <span class="verse"><a name="29">29</a>Коли б були мудрі вони, зрозуміли б оце, розсудили б були про кінець свій.</span> <span class="verse"><a name="30">30</a>Як може один гнати тисячу, а два проганять десять тисяч, коли то не те, що їх продала їхня Скеля, і Господь видав їх?</span> <span class="verse"><a name="31">31</a>Не така бо їх скеля, як наша та Скеля, хай судять самі вороги.</span> <span class="verse"><a name="32">32</a>Бо їх виноград з винограду содомського та з піль тих гоморських, винні ягоди їхні отруйні то ягоди, вони грона гіркоти для них,</span> <span class="verse"><a name="33">33</a>вино їхнє зміїна отрута і гадюча погибельна їдь!</span> <span class="verse"><a name="34">34</a>Чи замкнене в Мене не це, у скарбницях Моїх запечатане?</span> <span class="verse"><a name="35">35</a>Моя пімста й відплата на час, коли їхня нога посковзнеться, бо близький день погибелі їх, поспішає майбутнє для них.</span> <span class="verse"><a name="36">36</a>Бо розсудить Господь Свій народ, і змилосердиться Він над Своїми рабами, як побачить, що їхня рука ослабіла, і нема ні невільного, ані вільного.</span> <span class="verse"><a name="37">37</a>І Він скаже тоді: Де їх боги, де скеля, що в ній поховались вони,</span> <span class="verse"><a name="38">38</a>що їли вони лій кривавих їх жертов, пили вино жертов їх литих? Нехай встануть і вам допоможуть, і хай будуть покровом для вас.</span> <span class="verse"><a name="39">39</a>Побачте тепер, що Я Я є Той, і Бога немає крім Мене. Побиваю й оживлюю Я, і не врятує ніхто від Моєї руки.</span> <span class="verse"><a name="40">40</a>Бо до неба підношу Я руку Свою та й кажу: Я навіки Живий!</span> <span class="verse"><a name="41">41</a>Поправді кажу вам: Я вістря Свого меча нагострю, і рука Моя схопиться суду, тоді відімщу Я Своїм ворогам, і Своїм ненависникам Я відплачу.</span> <span class="verse"><a name="42">42</a>Я стріли Свої понапоюю кров'ю, а Мій меч поїдатиме м'ясо, кров'ю забитого й бранця, головами кучматими ворога.</span> <span class="verse"><a name="43">43</a>Радійте, погани, з народом Його, бо Він відімститься за кров Своїх всіх рабів, і пімсту поверне Своїм ворогам, і викупить землю Свою, Свій народ.</span> <span class="verse"><a name="44">44</a>І прийшов Мойсей, і промовляв всі слова цієї пісні до ушей народу, він та Ісус, син Навинів.</span> <span class="verse"><a name="45">45</a>А коли Мойсей скінчив промовляти всі ці слова до всього Ізраїля,</span> <span class="verse"><a name="46">46</a>то сказав він до них: Приложіть свої серця до всіх тих слів, які я сьогодні чинив свідками проти вас, що ви накажете їх своїм синам, щоб додержували виконувати всі слова цього Закону.</span> <span class="verse"><a name="47">47</a>Бо це для вас не слово порожнє, воно життя ваше, і цим словом ви продовжите дні на цій землі, куди ви переходите Йордан, щоб посісти її.</span> <span class="verse"><a name="48">48</a>І Господь промовляв до Мойсея того самого дня, говорячи:</span> <span class="verse"><a name="49">49</a>Вийди на ту гору Аварім, на гору Нево, що в моавському краї, що навпроти Єрихону, і побач ханаанський Край, що Я даю Ізраїлевим синам на володіння.</span> <span class="verse"><a name="50">50</a>І вмри на горі, куди ти вийдеш, і долучися до своєї рідні, як помер був твій брат Аарон на Гор-горі, і долучився до своєї рідні,</span> <span class="verse"><a name="51">51</a>за те, що ви спроневірилися були Мені серед Ізраїлевих синів при воді Меріви в Кадешу на пустині Цін, за те, що ви не освятили Мене серед Ізраїлевих синів.</span> <span class="verse"><a name="52">52</a>Бо знавпроти побачиш ти той Край, та не ввійдеш туди, до того Краю, що Я даю Ізраїлевим синам.</span> </p></div</div></div></body></html>