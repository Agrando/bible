<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 1</strong></div><p><span class="verse"><a name="1">1</a>Оце ті слова, що Мойсей говорив був до всього Ізраїля по тім боці Йордану в пустині, на степу, навпроти Червоного моря, між Параном, і між Тофелем, і Лаваном, і Гецеротом, і Ді-Загавом,</span> <span class="verse"><a name="2">2</a>одинадцять день дороги від Хориву, дорога до гори Сеїру, аж до Кадеш-Барнеа.</span> <span class="verse"><a name="3">3</a>І сталося сорокового року, одинадцятого місяця, першого дня місяця говорив Мойсей до Ізраїлевих синів усе, що Господь наказав був йому про них,</span> <span class="verse"><a name="4">4</a>по тому, як забив він Сигона, царя аморейського, що сидів у Хешбоні, і Оґа, царя башанського, що сидів в Аштароті в Едреї.</span> <span class="verse"><a name="5">5</a>На тім боці Йордану в моавському краї став Мойсей виясняти Закона, говорячи:</span> <span class="verse"><a name="6">6</a>Господь, Бог наш, промовляв до нас на Хориві, говорячи: Досить вам сидіти на цій горі!</span> <span class="verse"><a name="7">7</a>Оберніться й рушайте, і йдіть на гору амореянина, та до всіх сусідів його на степу, на горі, і в долині, і на півдні, і на побережжі моря, до Краю ханаанського та до Ливану, аж до Великої Річки, річки Ефрату.</span> <span class="verse"><a name="8">8</a>Ось Я дав вам цей Край! Увійдіть, і заволодійте цим Краєм, що за нього Господь був присяг вашим батькам, Авраамові, Ісакові та Якову, що дасть його їм та їхньому насінню по них.</span> <span class="verse"><a name="9">9</a>І сказав я того часу до вас, говорячи: Не можу я сам носити вас.</span> <span class="verse"><a name="10">10</a>Господь, Бог ваш, розмножив вас, і ось ви сьогодні, щодо численности, як зорі небесні!</span> <span class="verse"><a name="11">11</a>Господь, Бог ваших батьків, нехай додасть вам у тисячу раз, і нехай поблагословить вас, як Він говорив вам.</span> <span class="verse"><a name="12">12</a>Як я сам понесу тяготу вашу, і тягар ваш, і ваші суперечки?</span> <span class="verse"><a name="13">13</a>Візьміть собі мужів мудрих, і випробуваних, і знаних вашим племенам, і я поставлю їх на чолі вас.</span> <span class="verse"><a name="14">14</a>І ви відповіли мені та й сказали: Добра та річ, що ти кажеш зробити.</span> <span class="verse"><a name="15">15</a>І взяв я голів ваших племен, мужів мудрих та знаних, і поставив їх головами над вами, тисячниками, і сотниками, і п'ятдесятниками, і десятниками, та урядниками для ваших племен.</span> <span class="verse"><a name="16">16</a>І наказав я того часу вашим суддям, говорячи: Вислуховуйте суперечки між вашими братами, і розсуджуйте справедливо між чоловіком та між братом його, та між приходьком його.</span> <span class="verse"><a name="17">17</a>Не будете звертати уваги на обличчя в суді, як малого, так і великого вислухаєте, не будете боятися обличчя людини, бо суд Божий він! А ту справу, що буде занадто тяжка для вас, принесете мені, і я вислухаю її.</span> <span class="verse"><a name="18">18</a>І наказав я вам того часу про всі ті речі, що ви зробите.</span> <span class="verse"><a name="19">19</a>І ми рушили з Хориву, та й перейшли цю велику й страшну пустиню, що бачили ви, дорогою до гори амореянина, як наказав нам Господь, Бог наш, і ми прийшли аж до Кадеш-Барнеа.</span> <span class="verse"><a name="20">20</a>І сказав я до вас: Прийшли ви до Аморейської гори, що Господь, Бог наш, дає нам.</span> <span class="verse"><a name="21">21</a>Ось, Господь, Бог твій, віддає тобі цей Край. Увійди, заволодій, як говорив був тобі Господь, Бог батьків твоїх. Не бійся й не лякайся!</span> <span class="verse"><a name="22">22</a>А ви всі підійшли до мене та й сказали: Пошлімо мужів перед собою, і нехай вони вислідять нам той Край, та нехай принесуть нам відомість про дорогу, що нею підемо, та про міста, куди ввійдемо.</span> <span class="verse"><a name="23">23</a>І була та річ добра в моїх очах, і взяв я у вас дванадцять мужа, муж один для племени.</span> <span class="verse"><a name="24">24</a>І вони відійшли, і зійшли на гору, і прийшли аж до долини Ешкол, та й вислідили його, Край.</span> <span class="verse"><a name="25">25</a>І взяли вони в свою руку з плоду того Краю, і принесли до нас, і здали нам справу, і сказали: Добрий той Край, що Господь, Бог наш, дає нам!</span> <span class="verse"><a name="26">26</a>Та ви не хотіли йти, і були неслухняні наказам Господа, Бога вашого.</span> <span class="verse"><a name="27">27</a>І нарікали ви по ваших наметах і говорили: З ненависти до нас Господь вивів нас з єгипетського краю, щоб дати нас у руку амореянина на вигублення нас.</span> <span class="verse"><a name="28">28</a>Куди ми підемо? Брати наші розслабили наше серце, говорячи: Народ той більший та вищий від нас, міста великі й уміцнені аж до неба, і навіть велетнів ми бачили там.</span> <span class="verse"><a name="29">29</a>І сказав я до вас: Не лякайтеся й не бійтеся їх!</span> <span class="verse"><a name="30">30</a>Господь, Бог наш, що йде перед вами, Він буде воювати для вас, як зробив був з вами в Єгипті на ваших очах,</span> <span class="verse"><a name="31">31</a>і в пустині, де ти бачив, що Господь, Бог твій, носив тебе, як носить чоловік сина свого, у всій дорозі, якою ви йшли, аж до вашого приходу до цього місця.</span> <span class="verse"><a name="32">32</a>Та все таки ви не віруєте в Господа, вашого Бога,</span> <span class="verse"><a name="33">33</a>що йде перед вами в дорозі, щоб вишукати для вас місце на ваше таборування, вночі огнем, щоб ви бачили в дорозі, що будете нею ходити, а хмарою вдень.</span> <span class="verse"><a name="34">34</a>І Господь вислухав голос ваших слів, та й розгнівався, і заприсягнув, говорячи:</span> <span class="verse"><a name="35">35</a>Поправді кажу, ніхто серед цих людей, цього злого покоління, не побачить того доброго Краю, що присяг Я дати вашим батькам,</span> <span class="verse"><a name="36">36</a>окрім Калева, Єфуннеєвого сина, він побачить його, і йому Я дам той Край, по якому ступав він, та синам його, через те, що він виповняв наказа Господнього.</span> <span class="verse"><a name="37">37</a>Також на мене розгнівався був Господь через вас, говорячи: І ти не ввійдеш туди!</span> <span class="verse"><a name="38">38</a>Ісус, син Навинів, що стоїть перед тобою, він увійде туди; зміцни його, бо він зробить, що Ізраїль заволодіє ним.</span> <span class="verse"><a name="39">39</a>А діти ваші, про яких ви сказали: На здобич будуть вони, та сини ваші, що сьогодні не знають ні добра, ані зла, вони ввійдуть туди, і їм дам Я його, і вони заволодіють ним.</span> <span class="verse"><a name="40">40</a>А ви йдіть, та й рушайте в пустиню дорогою Червоного моря.</span> <span class="verse"><a name="41">41</a>А ви відповіли та й сказали мені: Згрішили ми Господеві! Ми вийдемо, і будемо воювати, цілком так, як наказав нам Господь, Бог наш. І приперезали ви кожен військову зброю свою, і відважилися вийти на гору.</span> <span class="verse"><a name="42">42</a>Але Господь до мене сказав: Скажи їм: Не вийдете, і не будете ви воювати, бо Я не серед вас, щоб не були ви побиті вашими ворогами.</span> <span class="verse"><a name="43">43</a>І промовляв я до вас, та ви не послухали, і були неслухняні наказам Господнім. І ви свавільно переступили наказа, і зійшли на гору.</span> <span class="verse"><a name="44">44</a>І вийшов навперейми вас амореянин, що сидить на тій горі, і гнали вас, як роблять то бджоли, і товкли вас в Сеїрі аж до Горми.</span> <span class="verse"><a name="45">45</a>І вернулися ви, і плакали перед Господнім лицем, та не слухав Господь вашого голосу, і не нахилив Свого вуха до вас.</span> <span class="verse"><a name="46">46</a>І сиділи ви в Кадешу багато днів, стільки днів, скільки там ви сиділи.</span> </p></div</div></div></body></html>