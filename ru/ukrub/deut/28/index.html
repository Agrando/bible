<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 28</strong></div><p><span class="verse"><a name="1">1</a>І станеться, якщо дійсно будеш ти слухатися голосу Господа, Бога свого, щоб додержувати виконання всіх Його заповідей, що я наказую тобі сьогодні, то поставить тебе Господь, Бог твій, найвищим над усі народи землі.</span> <span class="verse"><a name="2">2</a>І прийдуть на тебе всі оці благословення, і досягнуть тебе, коли ти слухатимешся голосу Господа, Бога свого.</span> <span class="verse"><a name="3">3</a>Благословенний ти в місті, і благословенний ти на полі!</span> <span class="verse"><a name="4">4</a>Благословенний плід утроби твоєї, і плід твоєї землі, і плід худоби твоєї, порід биків твоїх і котіння отари твоєї!</span> <span class="verse"><a name="5">5</a>Благословенний твій кіш та діжа твоя!</span> <span class="verse"><a name="6">6</a>Благословенний ти у вході своїм, і благословенний ти в виході своїм!</span> <span class="verse"><a name="7">7</a>Господь учинить, що вороги твої, які повстають на тебе, будуть побиті перед тобою, вони однією дорогою вийдуть навперейми тебе, а сімома дорогами втікатимуть перед тобою.</span> <span class="verse"><a name="8">8</a>Господь накаже Своєму благословенню бути з тобою в коморах твоїх, та в усьому, чого доторкнеться рука твоя, і благословлятиме тебе в Краю, що Господь, Бог твій, дає тобі.</span> <span class="verse"><a name="9">9</a>Господь поставить тебе Собі за святий народ, як присягнув був тобі, коли ти будеш додержуватися заповідей Господа, Бога твого, і підеш дорогами Його.</span> <span class="verse"><a name="10">10</a>І побачать усі народи землі, що Господнє Ім'я кличеться на тобі, і будуть боятися тебе.</span> <span class="verse"><a name="11">11</a>І Господь дасть тобі добрий приріст у плоді утроби твоєї, і в плоді худоби твоєї, і в плоді поля твого на тій землі, що Господь заприсягнув був батькам твоїм, щоб дати тобі.</span> <span class="verse"><a name="12">12</a>Господь відчинить для тебе Свою добру скарбницю, небеса, щоб дати дощ для Краю твого в часі його, і щоб поблагословити всякий чин твоєї руки. І ти позичатимеш багатьом народам, а сам не позичатимеш ні в кого.</span> <span class="verse"><a name="13">13</a>І вчинить тебе Господь головою, а не хвостом, і ти будеш тільки верхом, а не будеш долом, коли будеш слухатися заповідей Господа, Бога свого, що я сьогодні наказую тобі, щоб додержувати й виконувати,</span> <span class="verse"><a name="14">14</a>і не відступиш від усіх тих слів, що я сьогодні наказую вам, ані праворуч, ані ліворуч, щоб ходити за іншими богами й служити їм.</span> <span class="verse"><a name="15">15</a>Та станеться, коли ти не будеш слухатися голосу Господа, Бога свого, щоб додержувати виконання всіх Його заповідей та постанов Його, що я сьогодні наказую тобі, то прийдуть на тебе всі оці прокляття, і досягнуть тебе:</span> <span class="verse"><a name="16">16</a>Проклятий ти в місті, і проклятий ти в полі!</span> <span class="verse"><a name="17">17</a>Проклятий кіш твій та діжа твоя!</span> <span class="verse"><a name="18">18</a>Проклятий плід утроби твоєї та плід твоєї землі, порід биків твоїх та котіння отари твоєї!</span> <span class="verse"><a name="19">19</a>Проклятий ти у вході своїм, і проклятий ти в виході своїм!</span> <span class="verse"><a name="20">20</a>Пошле Господь на тебе прокляття, і замішання, і нещастя на всякий почин твоєї руки, що ти зробиш, аж поки ти не будеш вигублений, і аж поки ти скоро не загинеш через зло твоїх чинів, що опустив ти Мене.</span> <span class="verse"><a name="21">21</a>Приліпить Господь до тебе моровицю, аж поки вона не вигубить тебе з-над землі, куди ти входиш посісти її.</span> <span class="verse"><a name="22">22</a>Ударить Господь тебе сухотами, і пропасницею, і запаленням, і гарячкою, і мечем, і посухою, і іржею, і вони будуть гнати тебе, аж поки ти не загинеш.</span> <span class="verse"><a name="23">23</a>І стане небо твоє, що над твоєю головою, міддю, а земля, що під тобою, залізом.</span> <span class="verse"><a name="24">24</a>Дасть Господь замість дощу Краєві твоєму куряву, а порох із неба буде сходити на тебе, аж поки не будеш ти вигублений.</span> <span class="verse"><a name="25">25</a>Віддасть тебе Господь на поразку твоїм ворогам. Однією дорогою ти вийдеш навперейми його, а сімома дорогами втікатимеш перед ним, і будеш розпорошений по всіх царствах землі.</span> <span class="verse"><a name="26">26</a>І буде твій труп на їжу для всякого птаства небесного та для худоби земної, і не буде нікого, хто б їх пополошив.</span> <span class="verse"><a name="27">27</a>Ударить тебе Господь єгипетським гнояком, ґудзами, лишаями, струпами такими, що не зможеш їх вилікувати.</span> <span class="verse"><a name="28">28</a>Ударить тебе Господь божевіллям, і сліпотою, і туподумством.</span> <span class="verse"><a name="29">29</a>І будеш ти мацати в південь, як мацає сліпий у темряві, і не матимеш поводження в дорогах своїх, і будеш ти по всі дні тільки утискуваний та грабований, та не буде кому боронити.</span> <span class="verse"><a name="30">30</a>Одружишся з жінкою, та хто інший лежатиме з нею. Хату збудуєш, та в ній не сидітимеш. Засадиш виноградника, та не будеш користатися ним.</span> <span class="verse"><a name="31">31</a>Заколений буде віл твій на очах твоїх, та їсти не будеш із нього. Твій осел буде заграбований перед тобою, і не вернеться до тебе. Отара твоя віддана буде ворогам твоїм, і не буде кому боронити тебе.</span> <span class="verse"><a name="32">32</a>Сини твої та дочки твої будуть віддані іншому народові, а очі твої будуть бачити й гинути за ними цілий день, а твоя рука не матиме сили.</span> <span class="verse"><a name="33">33</a>Плід твоєї землі та ввесь труд твій поїсть народ, якого ти не знав, а ти будеш тільки утискуваний та гноблений по всі дні.</span> <span class="verse"><a name="34">34</a>І ти збожеволієш від того, що бачитимуть очі твої.</span> <span class="verse"><a name="35">35</a>Ударить тебе Господь злим гнояком на колінах і на стегнах, від якого не зможеш вилікуватися, від стопи ніг твоїх і аж до черепа твого.</span> <span class="verse"><a name="36">36</a>Відведе Господь тебе та царя твого, якого поставиш над собою, до народу, якого не знав ти та батьки твої, і ти будеш служити там іншим богам, дереву та каменеві.</span> <span class="verse"><a name="37">37</a>І станеш ти страхіттям, поговором та посміховищем серед усіх народів, куди відведе тебе Господь.</span> <span class="verse"><a name="38">38</a>Багато насіння винесеш на поле, та мало збереш, бо пожере його сарана.</span> <span class="verse"><a name="39">39</a>Позасаджуєш виноградники й будеш обробляти, та не будеш пити вина й не будеш збирати, бо пожере його черва.</span> <span class="verse"><a name="40">40</a>Будуть у тебе оливки по всім краї твоїм, та оливою не будеш маститися, бо поспадає оливка твоя.</span> <span class="verse"><a name="41">41</a>Ти породиш синів і дочок, та не будуть для тебе вони, бо підуть у неволю.</span> <span class="verse"><a name="42">42</a>Усяке твоє дерево та плід твоєї землі обсяде черва.</span> <span class="verse"><a name="43">43</a>Приходько, що серед тебе, піднесеться понад тебе високо-високо, а ти зійдеш низько-низько.</span> <span class="verse"><a name="44">44</a>Він тобі позичатиме, а ти йому не позичатимеш, він стане головою, а ти станеш хвостом.</span> <span class="verse"><a name="45">45</a>І прийдуть на тебе всі оці прокляття, і будуть гнати тебе, і доженуть тебе, аж поки ти будеш вигублений, бо не слухав ти голосу Господа, Бога свого, щоб виконувати заповіді Його та постанови Його, що Він наказав був тобі.</span> <span class="verse"><a name="46">46</a>І будуть вони на тобі на ознаку та на доказ, та на насінні твоєму аж навіки.</span> <span class="verse"><a name="47">47</a>За те, що не служив ти Господеві, Богові своєму, у радості та в добрі серця, із рясноти всього,</span> <span class="verse"><a name="48">48</a>то будеш служити ворогові своєму, якого Господь пошле на тебе, у голоді, і в прагненні, і в наготі, і в недостатку всього, а він дасть залізне ярмо на твою шию, аж поки вигубить тебе.</span> <span class="verse"><a name="49">49</a>Господь нанесе на тебе народ іздалека, з кінця землі, так, як летить орел, народ, що мови його ти не розумієш,</span> <span class="verse"><a name="50">50</a>народ жорстокий, що не зважатиме на старого, а для юнака не буде милостивий.</span> <span class="verse"><a name="51">51</a>І він буде жерти плід твоєї худоби та плід твоєї землі, аж поки вигубить тебе, і він не позоставить тобі збіжжя, ані виноградного соку, ані оливи, ані породу биків твоїх, ані котіння отари твоєї, аж поки вигубить тебе.</span> <span class="verse"><a name="52">52</a>І він буде облягати тебе в усіх твоїх брамах, аж поки порозвалює по всім твоїм краї твої міцні і укріплені мури, на які ти надіявся, і буде гнобити тебе в усіх твоїх брамах по всім твоїм краї, що дав тобі Господь, Бог твій.</span> <span class="verse"><a name="53">53</a>І будеш ти їсти плід утроби своєї, тіло синів своїх та дочок своїх, що дав тобі Господь, Бог твій, в облозі та в утиску, яким буде гнобити тебе твій ворог.</span> <span class="verse"><a name="54">54</a>Кожен найлагідніший серед тебе й найбільше випещений, буде око його лихе на брата свого, і на жінку лоня свого, і на решту синів своїх, що позоставить їх ворог,</span> <span class="verse"><a name="55">55</a>щоб не дати ані одному з них тіла синів своїх, що буде він їсти, бо йому не позостанеться нічого в облозі та в утискові, яким буде утискати тебе твій ворог по всіх твоїх брамах.</span> <span class="verse"><a name="56">56</a>Найлагідніша між тобою й найбільше випещена, що через пещення та ніжність не пробувала ставити на землю стопи своєї ноги, зле буде око її на мужа лоня свого, і на сина свого, і на дочку свою,</span> <span class="verse"><a name="57">57</a>і на послід, що виходить з-поміж ніг її при породі, і на дітей своїх, що породить, бо поїсть їх таємно через недостаток усього в облозі та в утиску, яким буде гнобити тебе твій ворог у брамах твоїх.</span> <span class="verse"><a name="58">58</a>Якщо ти не будеш додержувати, щоб виконувати всі слова цього Закону, написані в цій книзі, щоб боятися того славного й страшного Ймення Господа, Бога твого,</span> <span class="verse"><a name="59">59</a>то Господь наведе надзвичайні порази на тебе, та порази на насіння твоє, порази великі та певні, і хвороби злі та постійні.</span> <span class="verse"><a name="60">60</a>І наведе Він на тебе всякий єгипетський біль, якого боявся ти, а він пристане до тебе.</span> <span class="verse"><a name="61">61</a>Також усяку хворобу та всяку поразу, що не написана в книзі цього Закону, наведе їх Господь на тебе, аж поки будеш ти вигублений.</span> <span class="verse"><a name="62">62</a>І позостане вас мало, замість того, що були ви, щодо численности, як зорі небесні, бо ти не слухався голосу Господа, Бога свого.</span> <span class="verse"><a name="63">63</a>І станеться, як Господь радів був вами, коли робив вам добро, і коли розмножував вас, так буде радіти Господь вами, коли вигублятиме вас та коли винищуватиме вас, і ви будете вирвані з-над цієї землі, куди ти входиш посісти її.</span> <span class="verse"><a name="64">64</a>І розпорошить тебе Господь серед усіх народів від кінця землі й аж до кінця землі, і ти служитимеш там іншим богам, яких не знав ані ти, ані батьки твої, дереву та каменеві.</span> <span class="verse"><a name="65">65</a>І поміж цими народами не будеш ти спокійний, і не буде місця спочинку для стопи твоїх ніг. І Господь дасть тобі там серце тремтяче, і ослаблення очей, і омлівання душі.</span> <span class="verse"><a name="66">66</a>І буде життя твоє висіти на волоску перед тобою і ти боятимешся вдень та вночі, і не будеш певний свого життя.</span> <span class="verse"><a name="67">67</a>Уранці ти скажеш: О, якби вечір!, а ввечері скажеш: О, якби ранок! зо страху серця свого, що будеш боятися, та з видіння очей своїх, що будеш бачити.</span> <span class="verse"><a name="68">68</a>І верне тебе Господь до Єгипту на кораблях тією дорогою, про яку я казав тобі, що вже більше не побачиш її, і там ви продаватиметеся ворогам своїм за рабів та за невільниць, та не буде покупця...</span> </p></div</div></div></body></html>