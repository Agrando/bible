<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>(23-2) Не ввійде на збори Господні ранений розчавленням ятер та з відрізаним членом.</span> <span class="verse"><a name="2">2</a>(23-3) Неправоложний не ввійде на збори Господні, також десяте покоління його не ввійде на збори Господні.</span> <span class="verse"><a name="3">3</a>(23-4) Не ввійде на збори Господні аммонітянин та моавітянин, також десяте їхнє покоління не ввійде на збори Господні, аж навіки,</span> <span class="verse"><a name="4">4</a>(23-5) за те, що вони не вийшли назустріч вас із хлібом та водою в дорозі, коли ви виходили з Єгипту, і що найняли були на тебе Валаама, Беорового сина з Петору Араму двох річок, щоб проклясти тебе.</span> <span class="verse"><a name="5">5</a>(23-6) Та не хотів Господь, Бог твій, слухати Валаама, і перемінив тобі Господь, Бог твій, те прокляття на благословення, бо любить тебе Господь, Бог твій.</span> <span class="verse"><a name="6">6</a>(23-7) Не будеш бажати для них миру й добра по всі свої дні навіки.</span> <span class="verse"><a name="7">7</a>(23-8) Не обридиш собі Ідумеянина, бо він твій брат; не обридиш собі Єгиптянина, бо був ти приходьком у краї його.</span> <span class="verse"><a name="8">8</a>(23-9) Сини, що народяться їм, покоління третє ввійде з них на збори Господні.</span> <span class="verse"><a name="9">9</a>(23-10) Коли табір вийде на ворогів твоїх, то будеш стерегтися всякої злої речі.</span> <span class="verse"><a name="10">10</a>(23-11) Коли поміж тебе буде хто, що буде нечистий з нічної пригоди, то він вийде поза табір, до середини табору не ввійде.</span> <span class="verse"><a name="11">11</a>(23-12) А коли наступатиме вечір, обмиється в воді, а по заході сонця ввійде до середини табору.</span> <span class="verse"><a name="12">12</a>(23-13) А місце на потребу буде тобі поза табором, щоб виходити тобі туди назовні.</span> <span class="verse"><a name="13">13</a>(23-14) А лопатка буде в тебе на поясі твоїм; і станеться, коли ти сидітимеш назовні, то будеш копати нею, і знову закриєш свою нечистість,</span> <span class="verse"><a name="14">14</a>(23-15) бо Господь, Бог твій, ходить у середині табору твого, щоб тебе спасати, і видавати ворогів твоїх тобі. І буде табір твій святий, і Він не побачить у тебе соромітної речі, і не відвернеться.</span> <span class="verse"><a name="15">15</a>(23-16) Не видавай панові раба його, який сховається до тебе від пана свого.</span> <span class="verse"><a name="16">16</a>(23-17) З тобою він сидітиме серед вас у місці, яке він вибере за добре собі в одній з твоїх брам, і ти не будеш гнобити його.</span> <span class="verse"><a name="17">17</a>(23-18) Блудниця не буде з Ізраїлевих дочок, і блудодій не буде з Ізраїлевих синів.</span> <span class="verse"><a name="18">18</a>(23-19) Не принесеш дару розпусниці й ціни пса до дому Господа, Бога твого, ні за яку обітницю, бо тож вони обоє гидота перед Господом, Богом твоїм.</span> <span class="verse"><a name="19">19</a>(23-20) Не будеш позичати братові своєму на відсоток срібла, на відсоток їжі та всякої речі, що позичається на відсоток.</span> <span class="verse"><a name="20">20</a>(23-21) Чужому позичиш на відсоток, а братові своєму не позичиш на відсоток, щоб поблагословив тебе Господь, Бог твій у всьому, до чого доторкнеться рука твоя на тій землі, куди ти входиш на володіння її.</span> <span class="verse"><a name="21">21</a>(23-22) Коли ти складеш обітницю Господеві, Богові твоєму, не загаюйся виконати її, бо конче буде жадати Господь, Бог твій, від тебе, і буде на тобі гріх.</span> <span class="verse"><a name="22">22</a>(23-23) А коли ти не складав обітниці, не буде на тобі гріха.</span> <span class="verse"><a name="23">23</a>(23-24) Що вийшло з уст твоїх, будеш додержувати й будеш виконувати, як обіцяв ти Господеві, Богові своєму, добровільну жертву, що промовляв ти своїми устами.</span> <span class="verse"><a name="24">24</a>(23-25) Коли ввійдеш до виноградника свого ближнього, то будеш їсти виноград, скільки схоче душа твоя, до свого насичення, а до посуду свого не візьмеш.</span> <span class="verse"><a name="25">25</a>(23-26) Коли ти ввійдеш на дозріле збіжжя свого ближнього, то будеш рвати колоски рукою своєю, а серпом не будеш жати на дозрілім збіжжі свого ближнього.</span> </p></div</div></div></body></html>