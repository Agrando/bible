<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>А оце заповідь, постанови та закони, що наказав Господь, Бог ваш, щоб навчити вас виконувати їх у Краї, що ви переходите туди посісти його,</span> <span class="verse"><a name="2">2</a>щоб ти боявся Господа, Бога свого, щоб пильнувати всіх постанов Його та заповідей Його, що я наказую тобі, ти й син твій, та син твого сина по всі дні життя твого, і щоб були довгі твої дні.</span> <span class="verse"><a name="3">3</a>І слухай, Ізраїлю, і пильнуй виконувати це, щоб було добре тобі, і щоб ви сильно розмножились, як прирік був Господь, Бог батьків твоїх, дати Край, що тече молоком та медом.</span> <span class="verse"><a name="4">4</a>Слухай, Ізраїлю: Господь, Бог наш Господь один!</span> <span class="verse"><a name="5">5</a>І люби Господа, Бога твого, усім серцем своїм, і всією душею своєю, і всією силою своєю!</span> <span class="verse"><a name="6">6</a>І будуть ці слова, що Я сьогодні наказую, на серці твоїм.</span> <span class="verse"><a name="7">7</a>І пильно навчиш цього синів своїх, і будеш говорити про них, як сидітимеш удома, і як ходитимеш дорогою, і коли ти лежатимеш, і коли ти вставатимеш.</span> <span class="verse"><a name="8">8</a>І прив'яжеш їх на ознаку на руку свою, і будуть вони пов'язкою між очима твоїми.</span> <span class="verse"><a name="9">9</a>І напишеш їх на бічних одвірках дому свого та на брамах своїх.</span> <span class="verse"><a name="10">10</a>І станеться, коли Господь, Бог твій, уведе тебе до того Краю, якого присягнув був батькам твоїм, Авраамові, Ісакові та Якову, щоб дати тобі великі та гарні міста, яких ти не будував,</span> <span class="verse"><a name="11">11</a>та доми, повні всякого добра, яких ти не наповнював, і тесані колодязі, яких ти не тесав, і виноградники та оливки, яких ти не садив, і ти будеш їсти й наситишся,</span> <span class="verse"><a name="12">12</a>стережися тоді, щоб ти не забув Господа, що вивів тебе з єгипетського краю, з дому рабства!</span> <span class="verse"><a name="13">13</a>Бійся Господа, Бога свого, і Йому будеш служити, і Йменням Його будеш присягати.</span> <span class="verse"><a name="14">14</a>Не будеш ходити за іншими богами з богів тих народів, що в околицях ваших,</span> <span class="verse"><a name="15">15</a>бо Господь, Бог твій Бог заздрісний посеред тебе; щоб не запалився на тебе гнів Господа, Бога твого, і щоб Він не вигубив тебе з поверхні землі.</span> <span class="verse"><a name="16">16</a>Не будете спокушати Господа, Бога вашого, як спокушали ви в Массі.</span> <span class="verse"><a name="17">17</a>Будете конче пильнувати заповідей Господа, Бога вашого, і свідоцтва Його, і постанови Його, що наказав Він тобі.</span> <span class="verse"><a name="18">18</a>І будеш робити справедливе та добре в Господніх очах, щоб було тобі добре, і щоб увійшов ти та посів той хороший Край, що Господь присягнув був батькам твоїм,</span> <span class="verse"><a name="19">19</a>щоб вигнати всіх ворогів твоїх перед тобою, як говорив був Господь.</span> <span class="verse"><a name="20">20</a>Коли запитає тебе син твій колись, говорячи: Що це за свідоцтва й постанови та закони, що вам наказав Господь, Бог наш?</span> <span class="verse"><a name="21">21</a>то скажеш синові своєму: Ми були раби фараонові в Єгипті, а Господь вивів нас із Єгипту сильною рукою.</span> <span class="verse"><a name="22">22</a>І дав Господь ознаки та чуда великі та страшні на Єгипет, і на фараона та ввесь дім його на наших очах.</span> <span class="verse"><a name="23">23</a>А нас вивів звідти, щоб увести нас та дати той Край, що присягнув був Він нашим батькам.</span> <span class="verse"><a name="24">24</a>І наказав нам Господь чинити всі ті постанови, щоб боятися Господа, Бога нашого, щоб було добре нам усі дні, щоб утримати нас при житті, як дня цього.</span> <span class="verse"><a name="25">25</a>І буде нам праведність у тому, коли будемо пильнувати виконувати всі ці заповіді перед лицем Господа, Бога нашого, як Він наказав нам.</span> </p></div</div></div></body></html>