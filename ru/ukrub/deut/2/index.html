<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>І обернулися ми та й рушили в пустиню дорогою до Червоного моря, як Господь промовляв був до мене. І кружляли ми навколо гори Сеїр багато днів.</span> <span class="verse"><a name="2">2</a>І сказав Господь до мене, говорячи:</span> <span class="verse"><a name="3">3</a>Досить вам кружляти навколо цієї гори, оберніться на північ!</span> <span class="verse"><a name="4">4</a>А народові наказуй, говорячи: Ви переходите границі ваших братів, Ісавових синів, що мешкають у Сеїрі. І будуть вони боятися вас, та й ви пильно стережіться!</span> <span class="verse"><a name="5">5</a>Не дражніть їх, бо Я не дам вам з їхнього краю місця ані на стопу ноги, бо гору Сеїр Я дав Ісавові, як спадщину.</span> <span class="verse"><a name="6">6</a>Їжу купите від них за срібло і будете їсти, а також воду будете купувати в них за срібло і будете пити.</span> <span class="verse"><a name="7">7</a>Бо Господь, Бог твій, поблагословив тебе в кожному чині твоєї руки, знає Він ходу твою в цій великій пустині. Оце сорок літ Господь, Бог твій, з тобою, не відчув ти недостачі ні в чому.</span> <span class="verse"><a name="8">8</a>І перейшли ми від наших братів, Ісавових синів, що сидять у Сеїрі, від дороги степу, від Елату, і від Ецйон-Ґеверу. І обернулися ми, та й перейшли дорогою моавської пустині.</span> <span class="verse"><a name="9">9</a>І сказав Господь мені: Не ворогуй з Моавом, і не дратуй їх війною, бо Я не дам тобі з його краю спадщини, бо Лотовим синам дав Я Ар на спадок.</span> <span class="verse"><a name="10">10</a>Перед тим сиділи в ньому еми, народ великий, і численний, і високий, як велетні.</span> <span class="verse"><a name="11">11</a>Рефаями вважалися й вони, як велетні, а моавітяни кличуть їх: еми.</span> <span class="verse"><a name="12">12</a>А в Сеїрі перед тим сиділи були гореї, а Ісавові сини заволоділи ними та вигубили їх перед собою, та й осіли замість них, як зробив Ізраїль Краєві спадку свого, що дав їм Господь.</span> <span class="verse"><a name="13">13</a>Тепер устаньте, і перейдіть поток Зеред. І перейшли ми потік Зеред.</span> <span class="verse"><a name="14">14</a>А час, що ходили ми від Кадеш-Барнеа, аж перейшли потік Зеред, тридцять і вісім літ, аж вимерло все те покоління військових із табору, як Господь присягнув був їм.</span> <span class="verse"><a name="15">15</a>Також і Господня рука була на них, щоб вигубити їх із табору аж до решти.</span> <span class="verse"><a name="16">16</a>І сталося, коли вигинули всі військові і вимерли з-посеред народу,</span> <span class="verse"><a name="17">17</a>то Господь промовляв до мене, говорячи:</span> <span class="verse"><a name="18">18</a>Ти сьогодні проходиш моавську границю Ар.</span> <span class="verse"><a name="19">19</a>І прийдеш близько до Аммонових синів, не ненавидь їх і не дратуй їх, бо не дам тобі спадку з краю Аммонових синів, бо Лотовим синам Я дав його на спадщину.</span> <span class="verse"><a name="20">20</a>За край рефаїв вважався також він, рефаї сиділи в ньому перед тим, а аммонітяни кликали їх: замзуми,</span> <span class="verse"><a name="21">21</a>народ великий, і численний, і високий, як велетні. І вигубив їх Господь перед ними, і вигнали їх, і осіли замість них,</span> <span class="verse"><a name="22">22</a>як зробив Він Ісавовим синам, що сидять у Сеїрі, що заволоділи хореянами перед ними, і вигнали їх, і осіли замість них, і сидять аж до сьогодні.</span> <span class="verse"><a name="23">23</a>А аввеїв, що сидять по оселях аж до Ази, вигубили їх кафтори, що вийшли з Кафтору, та й осіли замість них.</span> <span class="verse"><a name="24">24</a>Уставайте, рушайте, та й перейдіть потік Арнон! Ось Я дав у твою руку Сигона, царя Хешбону, амореянина, а край його зачни забирати, та й воюй з ним.</span> <span class="verse"><a name="25">25</a>Того дня Я зачну наводити страх та жах перед тобою на народи під усім небом, які, коли почують чутку про тебе, то затремтять, і жахнуться перед тобою.</span> <span class="verse"><a name="26">26</a>І послав я послів з пустині Кедемот до Сигона, царя хешбонського, з мирними словами, говорячи:</span> <span class="verse"><a name="27">27</a>Нехай же я перейду в твоїм краї в дорозі, я піду дорогою, не збочу ні праворуч, ні ліворуч.</span> <span class="verse"><a name="28">28</a>Їжу за срібло продаси мені, і я їстиму, і воду даси мені за срібло, і я питиму. Нехай тільки перейду я ногами,</span> <span class="verse"><a name="29">29</a>як зробили мені Ісавові сини, що сидять у Сеїрі, і моави, що сидять ув Арі, аж перейду я Йордан до того Краю, що його нам дає Господь, Бог наш.</span> <span class="verse"><a name="30">30</a>Та не хотів Сигон, цар хешбонський, дати нам перейти через свою землю, бо Господь, Бог твій, зробив запеклим дух його, та ожорсточив його серце, щоб дати його в руку твою, як сьогодні це видко.</span> <span class="verse"><a name="31">31</a>І сказав Господь мені: Ось, Я зачав давати перед тобою Сигона та його край; зачни заволодівати, щоб успадкувати його край.</span> <span class="verse"><a name="32">32</a>І вийшов Сигон навпроти нас, він та ввесь народ його, на війну до Ягацу.</span> <span class="verse"><a name="33">33</a>І дав його нам Господь, Бог наш, і ми побили його й синів його та ввесь його народ.</span> <span class="verse"><a name="34">34</a>І того часу ми здобули всі його міста, і зробили закляттям кожне місто, чоловіків і жінок та дітей, нікого не позоставили ми.</span> <span class="verse"><a name="35">35</a>Тільки худобу забрали ми собі на здобич, та захоплене в містах, що ми їх здобули.</span> <span class="verse"><a name="36">36</a>Від Ароеру, що на березі арнонського потоку, і від міста, що в долині, і аж до Ґілеаду не було міста, яке було б сильніше від нас, усе віддав нам Господь, Бог наш.</span> <span class="verse"><a name="37">37</a>Тільки до краю Аммонових синів не наблизився ти, до всього побережжя потоку Яббоку, і до міст гори, та до всього, про що наказав був Господь, Бог наш.</span> </p></div</div></div></body></html>