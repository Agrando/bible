<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 10</strong></div><p><span class="verse"><a name="1">1</a>Того часу сказав був до мене Господь: Витеши собі дві камінні таблиці, як перші, та й вийде до Мене на гору, і зроби собі дерев'яного ковчега.</span> <span class="verse"><a name="2">2</a>А Я напишу на тих таблицях слова, що були на перших таблицях, які ти побив, і покладеш їх у ковчезі.</span> <span class="verse"><a name="3">3</a>І зробив я ковчега з акаційного дерева, і витесав я дві камінні таблиці, як перші, та й зійшов на гору, а обидві таблиці в руці моїй.</span> <span class="verse"><a name="4">4</a>І Він написав на тих таблицях, як перше письмо, Десять Заповідей, що Господь говорив був до вас на горі з середини огню в день зборів. І Господь дав їх мені.</span> <span class="verse"><a name="5">5</a>І обернувся я, та й зійшов із гори, і поклав ті таблиці, що зробив, до ковчегу. І були вони там, як наказав був Господь.</span> <span class="verse"><a name="6">6</a>А Ізраїлеві сини рушили з Беероту Яаканових синів до Мосери. Там помер Аарон, і був там похований, а священиком став замість нього його син Елеазар.</span> <span class="verse"><a name="7">7</a>А звідти рушили до Ґудґоди, а з Ґудґоди до Йотвати, до краю водних потоків.</span> <span class="verse"><a name="8">8</a>Того часу Господь відділив був Левієве плем'я, щоб носило ковчега Господнього заповіту, щоб стояло перед Господнім лицем, щоб служило Йому, і щоб благословляло Його Йменням аж до цього дня.</span> <span class="verse"><a name="9">9</a>Тому не було Левієві частки та спадку з братами. Господь Він спадщина його, як промовляв був Господь, Бог твій, йому.</span> <span class="verse"><a name="10">10</a>А я стояв на горі, як за тих перших днів, сорок день і сорок ночей. І вислухав Господь мене також цього разу, не захотів Господь погубити тебе.</span> <span class="verse"><a name="11">11</a>І сказав був до мене Господь: Устань, іди в похід перед народом. І ввійдуть вони, і посядуть той Край, що Я присягнув був їхнім батькам дати їм.</span> <span class="verse"><a name="12">12</a>А тепер, Ізраїлю, чого жадає від тебе Господь, Бог твій? Тільки того, щоб боятися Господа, Бога твого, ходити всіма Його дорогами, і любити Його, і служити Господеві, Богу твоєму, усім серцем своїм і всією душею своєю,</span> <span class="verse"><a name="13">13</a>виконувати заповіді Господа та постанови Його, що я наказую тобі сьогодні, щоб було тобі добре.</span> <span class="verse"><a name="14">14</a>Тож належить Господеві, Богу твоєму, небо, і небо небес, земля й усе, що на ній.</span> <span class="verse"><a name="15">15</a>Тільки батьків твоїх уподобав Господь, щоб любити їх, і вибрав вас, їхнє насіння по них, зо всіх народів, як бачиш цього дня.</span> <span class="verse"><a name="16">16</a>І ви обріжете крайню плоть свого серця, а шиї своєї не зробите більше твердою,</span> <span class="verse"><a name="17">17</a>бо Господь, Бог ваш Він Бог богів і Пан панів, Бог великий, сильний, та страшний, що не подивиться на обличчя, і підкупу не візьме.</span> <span class="verse"><a name="18">18</a>Він чинить суд сироті та вдові, і любить приходька, щоб дати йому хліба й одежу.</span> <span class="verse"><a name="19">19</a>І будете ви любити приходька, бо приходьками були ви самі в єгипетськім краї.</span> <span class="verse"><a name="20">20</a>Господа, Бога свого, будеш любити, Йому будеш служити, і до Нього будеш горнутись, а Йменням Його будеш присягати.</span> <span class="verse"><a name="21">21</a>Він хвала твоя, і Він Бог твій, що з тобою зробив був великі та страшні діла, які бачили очі твої.</span> <span class="verse"><a name="22">22</a>Сімдесятьма душами зійшли були твої батьки до Єгипту, а тепер, щодо численности, Господь, Бог твій, зробив тебе, як зорі на небі!</span> </p></div</div></div></body></html>