<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>Ви сини Господа, Бога вашого, не будете робити нарізів, і не вистригайте волосся над вашими очима за померлого,</span> <span class="verse"><a name="2">2</a>бо ти святий народ для Господа, Бога твого, і Господь тебе вибрав, щоб був ти Йому вибраним народом зо всіх народів, що на поверхні землі.</span> <span class="verse"><a name="3">3</a>Не будеш їсти жодної гидоти.</span> <span class="verse"><a name="4">4</a>Оце та худоба, що ви будете їсти: віл, кожне з овець і кожне з кіз,</span> <span class="verse"><a name="5">5</a>олень, і сарна, і буйвіл, і ланя, і зубр, і антилопа, і жирафа.</span> <span class="verse"><a name="6">6</a>Кожну з худоби, що має розділені копита та що має копита, роздвоєні розривом, що жує жуйку між худобою, те будете їсти.</span> <span class="verse"><a name="7">7</a>Тільки цього не будете їсти з тих, що жують жуйку й що мають розділені копита, розщіплені: верблюда, і зайця, і тушканчика, бо вони жують жуйку, та копит не розділили, нечисті вони для вас.</span> <span class="verse"><a name="8">8</a>І свині, бо має розділені ратиці, а жуйки не жує, нечиста вона для вас: їхнього м'яса не будете їсти, а до їхнього падла не доторкнетеся.</span> <span class="verse"><a name="9">9</a>Оце будете їсти зо всього, що в воді, усе, що має плавці та луску, будете їсти.</span> <span class="verse"><a name="10">10</a>А все, що не має плавців та луски, не будете їсти, нечисте воно для вас.</span> <span class="verse"><a name="11">11</a>Кожного чистого птаха будете їсти.</span> <span class="verse"><a name="12">12</a>А оце, чого з них ви не будете їсти: орла, і ґрифа, і морського орла,</span> <span class="verse"><a name="13">13</a>і коршака, і сокола за родом його,</span> <span class="verse"><a name="14">14</a>і всякого крука за родом його,</span> <span class="verse"><a name="15">15</a>і струся, і сови, і яструба за родом його,</span> <span class="verse"><a name="16">16</a>пугача, й ібіса, і лебедя,</span> <span class="verse"><a name="17">17</a>і пелікана, і сича, і рибалки,</span> <span class="verse"><a name="18">18</a>і бусла, і чаплі за родом її, і одуда, і кажана.</span> <span class="verse"><a name="19">19</a>І кожне плазуюче з птаства нечисте воно для вас, не будете їсти.</span> <span class="verse"><a name="20">20</a>Кожного чистого птаха будете їсти.</span> <span class="verse"><a name="21">21</a>Не будете їсти жодного падла, даси його приходькові, що в брамах твоїх, і він їстиме його, або продаси чужинцеві, бо ти народ святий для Господа, Бога свого. Не будеш варити ягняти в молоці матері його.</span> <span class="verse"><a name="22">22</a>Конче даси десятину з усього врожаю насіння твого, що рік-річно на полі зросте.</span> <span class="verse"><a name="23">23</a>І будеш ти їсти перед лицем Господа, Бога свого, у місці, яке Він вибере, щоб Ім'я Його перебувало там, десятину збіжжя свого, виноградного соку свого, і оливки своєї, і перворідних худоби своєї великої й худоби своєї дрібної, щоб навчився ти боятися Господа, Бога свого, по всі дні.</span> <span class="verse"><a name="24">24</a>А коли дорога буде занадто довга для тебе, так що не зможеш понести того, бо буде занадто далеке від тебе місце, яке вибере Господь, Бог твій, щоб покласти Ім'я Своє там, коли поблагословить тебе Господь, Бог твій,</span> <span class="verse"><a name="25">25</a>то даси в сріблі, і зав'яжеш те срібло в руці своїй, і підеш до місця, яке вибере Господь, Бог твій.</span> <span class="verse"><a name="26">26</a>І витратиш те срібло на все чого буде жадати душа твоя, на худобу велику й худобу дрібну, і на вино, і на п'янкий напій, і на все, чого зажадає від тебе душа твоя, і будеш ти їсти там перед лицем Господа, Бога свого, і будеш тішитися ти та дім твій.</span> <span class="verse"><a name="27">27</a>А Левит, що живе по брамах твоїх, не кидай його, бо нема йому частки й спадку з тобою.</span> <span class="verse"><a name="28">28</a>На кінці трьох років відділиш усю десятину свого врожаю в тім році, і покладеш у брамах своїх.</span> <span class="verse"><a name="29">29</a>І прийде Левит, бо нема йому частки й спадку з тобою, і приходько, і сирота, і вдова, що в брамах твоїх, і будуть їсти й наситяться, щоб поблагословив тебе Господь, Бог твій, у кожному чині твоєї руки, що будеш робити.</span> </p></div</div></div></body></html>