<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 21</strong></div><p><span class="verse"><a name="1">1</a>Коли на землі, яку дає тобі Господь, Бог твій на володіння, буде знайдений забитий, що впав на полі, і не буде відомим, хто вбив його,</span> <span class="verse"><a name="2">2</a>то повиходять старші твої та судді твої, та й виміряють до тих міст, що навколо забитого.</span> <span class="verse"><a name="3">3</a>І станеться, коли довідаються про місто, найближче до забитого, то візьмуть старші того міста телицю з худоби великої, що нею не працьовано, що вона не тягана в ярмі.</span> <span class="verse"><a name="4">4</a>І старші того міста зведуть ту телицю до долини висихаючого потоку, що на ньому не орано, і що він не засіюваний, і там у долині висихаючого потоку переріжуть шию тій телиці.</span> <span class="verse"><a name="5">5</a>І підійдуть священики, Левієві сини, бо їх вибрав Господь, Бог твій, щоб служили Йому, і щоб благословляли Господнім Ім'ям, і за їхніми словами буде рішатися всяка суперечка та всяка пораза.</span> <span class="verse"><a name="6">6</a>І всі старші того міста, найближчі до забитого, умиють свої руки над телицею, що в долині висихаючого потоку їй перерізана шия.</span> <span class="verse"><a name="7">7</a>І освідчать вони та й скажуть: Руки наші не пролили цієї крови, а очі наші не бачили.</span> <span class="verse"><a name="8">8</a>Прости народові своєму, Ізраїлеві, якого Ти, Господи, викупив, і не дай неповинної крови посеред народу Свого, Ізраїля, І буде прощена їм та кров.</span> <span class="verse"><a name="9">9</a>А ти усунеш неповинну кров з-посеред себе, коли робитимеш справедливе в Господніх очах.</span> <span class="verse"><a name="10">10</a>Коли ти вийдеш на війну на ворогів своїх, і Господь, Бог твій, дасть їх у твою руку, і ти пополониш із них полонених,</span> <span class="verse"><a name="11">11</a>і побачиш серед полонених гарновиду жінку, і вподобаєш її собі, і візьмеш собі за жінку,</span> <span class="verse"><a name="12">12</a>то впровадиш її до середини свого дому, а вона оголить свою голову й обітне свої нігті.</span> <span class="verse"><a name="13">13</a>І здійме вона з себе одіж полону свого, і осяде в твоєму домі, та й буде оплакувати батька свого та матір свою місяць часу, а по тому ти ввійдеш до неї й станеш їй чоловіком, і вона стане тобі за жінку.</span> <span class="verse"><a name="14">14</a>І станеться, коли ти потім не полюбиш її, то відпустиш її за її волею, а продати не продаси її за срібло, і не будеш поводитися з нею як з невільницею, бо ти жив із нею.</span> <span class="verse"><a name="15">15</a>Коли хто матиме дві жінки, одна кохана, а одна зненавиджена, і вони вродять йому синів, та кохана й та зненавиджена, і буде перворідний син від зненавидженої,</span> <span class="verse"><a name="16">16</a>то станеться того дня, коли він робитиме синів своїх спадкоємцями того, що буде його, то не зможе він зробити перворідним сина тієї коханої за життя того перворідного сина зненавидженої,</span> <span class="verse"><a name="17">17</a>але за перворідного визнає сина зненавидженої, щоб дати йому подвійно з усього, що в нього знайдеться, бо він початок сили його, його право перворідства.</span> <span class="verse"><a name="18">18</a>Коли хто матиме неслухняного й непокірного сина, що не слухається голосу батька свого та голосу своєї матері, і докорятимуть йому, а він не буде їх слухатися,</span> <span class="verse"><a name="19">19</a>то батько його та мати його схоплять його, і приведуть його до старших його міста та до брами того місця.</span> <span class="verse"><a name="20">20</a>І скажуть вони до старших міста його: Оцей наш син неслухняний та непокірний, він не слухає голосу нашого, ласун та п'яниця.</span> <span class="verse"><a name="21">21</a>І всі люди його міста закидають його камінням, і він помре. І вигубиш те зло з-посеред себе, а ввесь Ізраїль буде слухатися й буде боятися.</span> <span class="verse"><a name="22">22</a>А коли буде на кому гріх смертного присуду, і буде він убитий, і ти повісиш його на дереві,</span> <span class="verse"><a name="23">23</a>то труп його не буде ночувати на дереві, але конче поховаєш його того дня, бо повішений Боже прокляття, і ти не занечистиш своєї землі, яку Господь, Бог твій, дає тобі на спадок.</span> </p></div</div></div></body></html>