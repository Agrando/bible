<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 22</strong></div><p><span class="verse"><a name="1">1</a>Коли побачиш вола свого брата або щось із отари, що заблудили, то ти не сховаєшся від них, а конче вернеш їх своєму братові.</span> <span class="verse"><a name="2">2</a>А якщо брат твій не близький до тебе, чи ти не знаєш його, то забереш те до дому свого, і воно буде з тобою, аж поки брат твій не буде шукати його, і повернеш його йому.</span> <span class="verse"><a name="3">3</a>І так зробиш ослові його, і так зробиш одежі його, і так зробиш усякій згубі брата свого, що згублена в нього, а ти знайдеш її, не зможеш ховати її.</span> <span class="verse"><a name="4">4</a>Коли побачиш осла свого брата або вола його, що впали на дорозі, то ти не сховаєшся від них, конче підіймеш їх разом із ним.</span> <span class="verse"><a name="5">5</a>Не буде чоловіча річ на жінці, а мужчина не зодягне жіночої одежі, бо кожен, хто чинить це, огида він для Господа, Бога свого.</span> <span class="verse"><a name="6">6</a>Коли спіткається на дорозі пташине кубло перед тобою на якомубудь дереві чи на землі з пташенятами або з яйцями, а мати сидить на пташенятах або на яйцях, то не візьмеш тієї матері з дітьми,</span> <span class="verse"><a name="7">7</a>конче відпустиш ту матір, а дітей візьмеш собі, щоб було добре тобі, і щоб ти продовжив свої дні.</span> <span class="verse"><a name="8">8</a>Коли збудуєш новий дім, то зробиш поруччя для даху свого, і не напровадиш крови на дім свій, коли спаде з нього хтось.</span> <span class="verse"><a name="9">9</a>Не будеш засівати свого виноградника подвійним насінням, щоб не зробити заклятим усе насіння: і що засієш, і врожай виноградника.</span> <span class="verse"><a name="10">10</a>Не будеш орати волом і ослом разом.</span> <span class="verse"><a name="11">11</a>Не одягнеш одежі з двійного матеріялу, з вовни й льону разом.</span> <span class="verse"><a name="12">12</a>Поробиш собі кутаси на чотирьох краях свого покриття, що ним покриваєшся.</span> <span class="verse"><a name="13">13</a>Коли хто візьме жінку, і ввійде до неї, але потім зненавидить її,</span> <span class="verse"><a name="14">14</a>і зводитиме на неї ганьбливі слова, і пустить про неї неславу та й скаже: Жінку цю взяв я, і зблизився з нею, та не знайшов у неї дівоцтва,</span> <span class="verse"><a name="15">15</a>то візьме батько тієї дівчини та мати її, і віднесуть доказа дівоцтва тієї дівчини до старших міста, до брами.</span> <span class="verse"><a name="16">16</a>І скаже батько тієї дівчини до старших: Я дав тому чоловікові дочку свою за жінку, та він зненавидів її.</span> <span class="verse"><a name="17">17</a>І ось він зводить на неї ганьбливі слова, говорячи: Я не знайшов у твоєї дочки дівоцтва, а оце знаки дівоцтва моєї дочки. І розтягнуть одежу перед старшими міста.</span> <span class="verse"><a name="18">18</a>А старші того міста візьмуть того чоловіка, та й покарають його,</span> <span class="verse"><a name="19">19</a>і накладуть на нього пеню, сто шеклів срібла, і дадуть батькові тієї дівчини, бо він пустив неславу на Ізраїлеву дівчину, а вона буде йому за жінку, він не зможе відпустити її по всі свої дні.</span> <span class="verse"><a name="20">20</a>А якщо правдою було це слово, не знайдене було дівоцтво в тієї дівчини,</span> <span class="verse"><a name="21">21</a>то приведуть ту дівчину до дверей дому батька її, і вкаменують її люди її міста камінням, і вона помре, бо зробила негідність між Ізраїлем на спроневірення дому батька свого, і вигубиш зло з-посеред себе.</span> <span class="verse"><a name="22">22</a>Коли буде знайдений хто, що лежить із заміжньою жінкою, то помруть вони обоє, той чоловік, що лежав із жінкою, і та жінка, і вигубиш зло з Ізраїля.</span> <span class="verse"><a name="23">23</a>Коли дівчина буде заручена чоловікові, і спіткає її хто в місті, і ляже з нею,</span> <span class="verse"><a name="24">24</a>то виведете їх обох до брами того міста, і вкаменуєте їх камінням, і вони помруть, ту дівчину за те, що не кричала в місті, а того чоловіка за те, що збезчестив жінку свого ближнього, і вигубиш зло серед себе.</span> <span class="verse"><a name="25">25</a>А як хто на полі спіткає заручену дівчину, і схопить її та й ляже з нею, то помре той чоловік, що ліг із нею, він сам,</span> <span class="verse"><a name="26">26</a>а тій дівчині не зробиш нічого, нема тій дівчині смертельного гріха, бо це таке, як повстане хто на свого ближнього й уб'є його, така це річ.</span> <span class="verse"><a name="27">27</a>Бо в полі він спіткав її, кричала та заручена дівчина, та не було кому врятувати її.</span> <span class="verse"><a name="28">28</a>Коли хто спіткає дівчину, що не була заручена, і схопить її, і ляже з нею, і застануть їх,</span> <span class="verse"><a name="29">29</a>то той чоловік, що лежав із нею, дасть батькові тієї дівчини п'ятдесят шеклів срібла, і вона стане йому за жінку, за те, що збезчестив її, не зможе він відпустити її по всі свої дні.</span> <span class="verse"><a name="30">30</a>(23-1) Ніхто не візьме жінки свого батька, і не відкриє подолка одежі батька свого.</span> </p></div</div></div></body></html>