<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/deut/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/deut">Deuteronomy</a> &gt <strong>Chapter 18</strong></div><p><span class="verse"><a name="1">1</a>Священикам-Левитам, усьому Левієвому племені не буде частки та спадку разом з Ізраїлем, огняні жертви Господа та частки Його будуть їм.</span> <span class="verse"><a name="2">2</a>А спадку не буде йому серед братів його: Господь Він спадок його, як Він говорив був йому.</span> <span class="verse"><a name="3">3</a>А оце буде належати священикам від народу, від тих, хто приносить жертву: коли це віл, коли це одне з дрібної худоби, то даси священикові плече, і щоки, і шлунок.</span> <span class="verse"><a name="4">4</a>Початок від збіжжя свого, від виноградного соку свого, і від оливки своєї, і початок стриження отари своєї даси ти йому.</span> <span class="verse"><a name="5">5</a>Бо його вибрав Господь, Бог твій, зо всіх племен твоїх, щоб ставав він служити в Господнє Ім'я, він та сини його по всі дні.</span> <span class="verse"><a name="6">6</a>А коли прийде Левит з одної з брам твоїх з усього Ізраїля, де він мешкає там, і прибуде за всім жаданням своєї душі до місця, яке вибере Господь,</span> <span class="verse"><a name="7">7</a>і буде він служити в Ім'я Господа, Бога свого, як усі його браття Левити, що стоять там перед Господнім лицем,</span> <span class="verse"><a name="8">8</a>то по рівній частці будуть вони їсти, опріч маєтку, проданого по батьках.</span> <span class="verse"><a name="9">9</a>Коли будеш входити до Краю, що дає тобі Господь, Бог твій, то не навчися чинити такого, як гидота цих народів.</span> <span class="verse"><a name="10">10</a>Нехай не знайдеться між тобою такий, хто переводить свого сина чи дочку свою через огонь, хто ворожить ворожбу, хто ворожить по хмарах, і хто ворожить по птахах, і хто чарівник,</span> <span class="verse"><a name="11">11</a>і хто чорнокнижник, і хто викликає духа померлого та духа віщого, і хто питає померлих.</span> <span class="verse"><a name="12">12</a>Бо гидота для Господа кожен, хто чинить таке, і через ті гидоти Господь, Бог твій, виганяє їх перед тобою.</span> <span class="verse"><a name="13">13</a>Бездоганний будеш ти перед Господом, Богом своїм,</span> <span class="verse"><a name="14">14</a>бо ці народи, що ти посядеш їх, слухають тих, хто ворожить по хмарах та ворожбитів, а ти не таке дав тобі Господь, Бог твій.</span> <span class="verse"><a name="15">15</a>Пророка з-посеред тебе, з братів твоїх, Такого, як я, поставить тобі Господь, Бог твій, Його будете слухати,</span> <span class="verse"><a name="16">16</a>згідно з усім, чого жадав ти від Господа, Бога свого, на Хориві в дні зборів, говорячи: Щоб більше не чути мені голосу Господа, Бога свого, а цього великого огню вже не побачити й не померти.</span> <span class="verse"><a name="17">17</a>І сказав до мене Господь: Добре сказали вони.</span> <span class="verse"><a name="18">18</a>Поставлю Пророка для них з-поміж їхніх братів, Такого, як ти, і дам Я слова Свої в уста Його, і Він їм говоритиме все, що Я накажу.</span> <span class="verse"><a name="19">19</a>І станеться, кожен, хто не слухатиме слів Моїх, що Той Пророк говоритиме Моїм Ім'ям, Я покараю того.</span> <span class="verse"><a name="20">20</a>А той пророк, що зухвало відважиться промовляти Моїм Ім'ям слова, яких Я не наказав був йому говорити, і що буде говорити, і що буде говорити ім'ям інших богів, хай помре той пророк.</span> <span class="verse"><a name="21">21</a>А коли ти скажеш у серці своєму: Як ми пізнаємо те слово, якого Господь не говорив?</span> <span class="verse"><a name="22">22</a>Що буде говорити той пророк Ім'ям Господа, і не станеться та річ, і не прийде, то це те слово, якого не сказав Господь. У зухвалості говорив його той пророк, і ти не будеш боятися його.</span> </p></div</div></div></body></html>