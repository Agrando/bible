<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/song/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/song">Song of Solomon</a> &gt <strong>Chapter 6</strong></div><p><span class="verse"><a name="1">1</a>Куди твій коханий пішов, о найвродливіша з жінок? Куди спрямував твій коханий? Бо ми пошукаємо його із тобою.</span> <span class="verse"><a name="2">2</a>Мій коханий пішов до садочка свого, в квітники запашні, щоб пасти в садках і збирати лілеї.</span> <span class="verse"><a name="3">3</a>Я належу своєму коханому, а мені мій коханий, що пасе між лілеями!</span> <span class="verse"><a name="4">4</a>Ти прекрасна, моя ти подруженько, мов та Тірца, ти хороша, як Єрусалим, ти грізна, як війська з прапорами!</span> <span class="verse"><a name="5">5</a>Відверни ти свої оченята від мене, бо вони непокоять мене! Твої коси немов стадо кіз, що хвилями сходять з того Гілеаду!</span> <span class="verse"><a name="6">6</a>Твої зуби немов та отара овець, що з купелю вийшли, що котять близнята, і між ними немає неплідної!</span> <span class="verse"><a name="7">7</a>Мов частина гранатного яблука скроня твоя за серпанком твоїм!</span> <span class="verse"><a name="8">8</a>Шістдесят є цариць, і вісімдесят є наложниць, а дівчатам немає числа,</span> <span class="verse"><a name="9">9</a>та єдина вона ця голубка моя, моя чиста! У неньки своєї вона одиначка, обрана вона у своєї родительки! Як бачили дочки Сіону її, то щасливою звали її, цариці й наложниці то вихваляли її:</span> <span class="verse"><a name="10">10</a>Хто це така, що вона виглядає, немов та досвітня зоря, прекрасна, як місяць, як сонце ясна, як полки з прапорами грізна?</span> <span class="verse"><a name="11">11</a>Зійшла я в оріховий сад, щоб поглянути на пуп'яночки при потоці, щоб побачити там, чи зацвів виноград, чи гранатові яблуні порозцвітали?</span> <span class="verse"><a name="12">12</a>І не зчулася я, як мене посадила душа моя між колесниці моєї дружини бояр...</span> <span class="verse"><a name="13">13</a>(7-1) Вернися, вернись, Суламітко! Вернися, вернися, нехай ми на тебе надивимось! Чого вам дивитися на Суламітку, немов би на танець військовий?</span> </p></div</div></div></body></html>