<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/song/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/song">Song of Solomon</a> &gt <strong>Chapter 8</strong></div><p><span class="verse"><a name="1">1</a>О, коли б ти мені був за брата, що перса ссав в нені моєї, коли б стріла тебе я на вулиці, цілувала б тебе, і ніхто мені не докоряв би!</span> <span class="verse"><a name="2">2</a>Повела б я тебе й привела б у дім нені своєї: ти навчав би мене, я б тебе напоїла вином запашним, соком гранатових яблук своїх!</span> <span class="verse"><a name="3">3</a>Ліва рука його під головою моєю, правиця ж його пригортає мене!...</span> <span class="verse"><a name="4">4</a>Заклинаю я вас, дочки єрусалимські, нащо б сполохали, й нащо б збудили кохання, аж доки йому до вподоби!</span> <span class="verse"><a name="5">5</a>Хто вона, що виходить із пустині, спираючися на свого коханого? Під яблунею я збудила тебе, там повила тебе мати твоя, там тебе повила твоя породителька!</span> <span class="verse"><a name="6">6</a>Поклади ти мене, як печатку на серце своє, як печать на рамено своє, бо сильне кохання, як смерть, заздрощі непереможні, немов той шеол, його жар жар огню, воно полум'я Господа!</span> <span class="verse"><a name="7">7</a>Води великі не зможуть згасити кохання, ані ріки його не заллють! Коли б хто давав за кохання маєток увесь свого дому, то ним погордили б зовсім!...</span> <span class="verse"><a name="8">8</a>Є сестра в нас мала, й перс у неї нема ще. Що зробимо нашій сестричці в той день, коли сватати будуть її?</span> <span class="verse"><a name="9">9</a>Якщо вона мур, забороло із срібла збудуємо на ній, а якщо вона двері обкладемо кедровою дошкою їх...</span> <span class="verse"><a name="10">10</a>Я мур, мої ж перса як башти, тоді я була в його очах мов та, яка спокій провадить...</span> <span class="verse"><a name="11">11</a>Виноградника мав Соломон у Баал-Гамоні, виноградника він віддавав сторожам, щоб кожен приносив за плід його тисячу срібла.</span> <span class="verse"><a name="12">12</a>Але мій виноградник, що маю його, при мені! Тобі, Соломоне, хай буде та тисяча, а сторожам його плоду дві сотні!</span> <span class="verse"><a name="13">13</a>О ти, що сидиш у садках, друзі твої прислухаються до твого голосу: дай почути його і мені!</span> <span class="verse"><a name="14">14</a>Утікай, мій коханий, і станься подібний до сарни собі, чи до молодого оленя у бальзамових горах!</span> </p></div</div></div></body></html>