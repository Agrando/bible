<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>Яка ти прекрасна, моя ти подруженько, яка ти хороша! Твої оченятка, немов ті голубки, глядять з-за серпанку твого! Твої коси немов стадо кіз, що хвилями сходять з гори Гілеадської!</span> <span class="verse"><a name="2">2</a>Твої зубки немов та отара овець пообстриганих, що з купелю вийшли, що котять близнята, і між ними немає неплідної...</span> <span class="verse"><a name="3">3</a>Твої губки немов кармазинова нитка, твої устонька красні, мов частина гранатного яблука скроня твоя за серпанком твоїм!</span> <span class="verse"><a name="4">4</a>Твоя шия немов та Давидова башта, на зброю збудована: тисяча щитів повішена в ній, усе щити лицарів!</span> <span class="verse"><a name="5">5</a>Два перса твої мов ті двоє близнят молодих у газелі, що випасуються між лілеями...</span> <span class="verse"><a name="6">6</a>Поки день прохолоду навіє, а тіні втечуть, піду я собі на ту миррину гору й на пагірок ладану...</span> <span class="verse"><a name="7">7</a>Уся ти прекрасна, моя ти подруженько, і плями нема на тобі!</span> <span class="verse"><a name="8">8</a>Зо мною з Лівану, моя наречена, зо мною з Лівану ти підеш! Споглянеш з вершини Амани, з вершини Сеніру й Гермону, з леговища левів, з леопардових гір.</span> <span class="verse"><a name="9">9</a>Забрала ти серце мені, моя сестро, моя наречена, забрала ти серце мені самим очком своїм, разочком одненьким намиста свого!...</span> <span class="verse"><a name="10">10</a>Яке любе кохання твоє, о сестрице моя, наречена! Скільки ліпше кохання твоє за вино, а запашність олив твоїх за всі пахощі!...</span> <span class="verse"><a name="11">11</a>Уста твої крапають мед щільниковий, моя наречена, мед і молоко під твоїм язичком, а пахощ одежі твоєї як ліванські ті пахощі!</span> <span class="verse"><a name="12">12</a>Замкнений садок то сестриця моя, наречена моя замкнений садок, джерело запечатане...</span> <span class="verse"><a name="13">13</a>Лоно твоє сад гранатових яблук з плодом досконалим, кипри із нардами,</span> <span class="verse"><a name="14">14</a>нард і шафран, пахуча тростина й кориця з усіма деревами ладану, мирра й алое зо всіма найзапашнішими пахощами,</span> <span class="verse"><a name="15">15</a>ти джерело садкове, криниця живої води, та тієї, що плине з Ливану!...</span> <span class="verse"><a name="16">16</a>Прокинься, о вітре з півночі, і прилинь, вітре з полудня, повій на садок мій: нехай потечуть його пахощі! Хай коханий мій прийде до саду свого, і нехай споживе плід найкращий його!...</span> </p></div</div></div></body></html>