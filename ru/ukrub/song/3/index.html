<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/song/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/song">Song of Solomon</a> &gt <strong>Chapter 3</strong></div><p><span class="verse"><a name="1">1</a>По ночах на ложі своїм я шукала того, кого покохала душа моя... Шукала його, та його не знайшла...</span> <span class="verse"><a name="2">2</a>Хай устану й нехай я пройдуся по місті, хай на вулицях та на майданах того пошукаю, кого покохала душа моя! Шукала його, та його не знайшла...</span> <span class="verse"><a name="3">3</a>Спіткали мене сторожі, що по місті проходять... Чи не бачили часом того, кого покохала душа моя?</span> <span class="verse"><a name="4">4</a>Небагато пройшла я від них, та й знайшла я того, кого покохала душа моя: схопила його, й не пустила його, аж поки його не ввела у дім неньки своєї, та в кімнату тієї, що в утробі носила мене!...</span> <span class="verse"><a name="5">5</a>Заклинаю я вас, дочки єрусалимські, газелями чи польовими оленями, щоб ви не сполохали, щоб не збудили кохання, аж доки йому до вподоби!...</span> <span class="verse"><a name="6">6</a>Хто вона, що виходить із пустині, немов стовпи диму, окурена миррою й ладаном, всілякими пахощами продавця?</span> <span class="verse"><a name="7">7</a>Ось ложе його, Соломонове, шістдесят лицарів навколо нього, із лицарів славних Ізраїлевих!</span> <span class="verse"><a name="8">8</a>Усі вони мають меча, усі вправні в бою, кожен має свого меча при своєму стегні проти страху нічного.</span> <span class="verse"><a name="9">9</a>Ноші зробив собі цар Соломон із ливанських дерев:</span> <span class="verse"><a name="10">10</a>стовпці їхні зробив він із срібла, а їхне опертя золоте, пурпурове сидіння, їхня середина вистелена коханням дочок єрусалимських!...</span> <span class="verse"><a name="11">11</a>Підіть і побачте, о дочки сіонські, царя Соломона в вінку, що ним мати його увінчала його в день весілля його та в день радости серця його!</span> </p></div</div></div></body></html>