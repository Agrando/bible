<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/song/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/song">Song of Solomon</a> &gt <strong>Chapter 1</strong></div><p><span class="verse"><a name="1">1</a>Соломонова Пісня над піснями.</span> <span class="verse"><a name="2">2</a>Нехай він цілує мене поцілунками уст своїх, бо ліпші кохання твої від вина!</span> <span class="verse"><a name="3">3</a>На запах оливи твої запашні, твоє ймення неначе олива розлита, тому діви кохають тебе!</span> <span class="verse"><a name="4">4</a>Потягни ти мене за собою, біжім! Цар впровадив мене у палати свої, ми радіти та тішитись будемо тобою, згадаємо кохання твої, від вина приємніші, поправді кохають тебе!</span> <span class="verse"><a name="5">5</a>Дочки єрусалимські, я чорна та гарна, немов ті намети кедарські, мов занавіси Соломонові!</span> <span class="verse"><a name="6">6</a>Не дивіться на те, що смуглявенька я, бож сонце мене опалило, сини неньки моєї на мене розгнівалися, настановили мене сторожити виноградники, та свого виноградника власного не встерегла я!...</span> <span class="verse"><a name="7">7</a>Скажи ж мені ти, кого покохала душа моя: Де ти пасеш? Де даєш ти спочити у спеку отарі? Пощо біля стад твоїх друзів я буду, немов та причинна?</span> <span class="verse"><a name="8">8</a>Якщо ти не знаєш цього, вродливіша посеред жінок, то вийди собі за слідами отари, і випасуй при шатрах пастуших козлятка свої.</span> <span class="verse"><a name="9">9</a>Я тебе прирівняв до лошиці в возах фараонових, о моя ти подруженько!</span> <span class="verse"><a name="10">10</a>Гарні щічки твої поміж шнурами перел, а шийка твоя між разками намиста!</span> <span class="verse"><a name="11">11</a>Ланцюжки золоті ми поробимо тобі разом із срібними кульками!</span> <span class="verse"><a name="12">12</a>Доки цар при своєму столі, то мій нард видає свої пахощі.</span> <span class="verse"><a name="13">13</a>Мій коханий для мене мов китиця мирри: спочиває між персами в мене!</span> <span class="verse"><a name="14">14</a>Мій коханий для мене мов кипрове гроно в ен-ґедських садах-виноградах!</span> <span class="verse"><a name="15">15</a>Яка ти прекрасна, моя ти подруженько, яка ти хороша! Твої очі немов голубині!</span> <span class="verse"><a name="16">16</a>Який ти прекрасний, о мій ти коханий, який ти приємний! а ложе нам зелень!</span> <span class="verse"><a name="17">17</a>Бруси наших домів то кедрини, стелі в нас кипариси!</span> </p></div</div></div></body></html>