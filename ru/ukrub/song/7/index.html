<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/song/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/song">Song of Solomon</a> &gt <strong>Chapter 7</strong></div><p><span class="verse"><a name="1">1</a>(7-2) Хороші які стали ноги твої в черевичках, князівно моя! Заокруглення стегон твоїх мов намисто, руками мистецькими виточене!</span> <span class="verse"><a name="2">2</a>(7-3) Твоє лоно немов круглоточена чаша, в якій не забракне вина запашного! Твій живіт сніп пшениці, оточений тими лілеями!</span> <span class="verse"><a name="3">3</a>(7-4) Два перса твої немов двоє сарняток близнят!</span> <span class="verse"><a name="4">4</a>(7-5) Твоя шия як башта із кости слонової, твої очі озерця в Хешбоні при брамі того Бат-Рабіму, в тебе ніс немов башта ливанська, що дивиться все в бік Дамаску!</span> <span class="verse"><a name="5">5</a>(7-6) Голівка твоя на тобі мов Кармел, а коса на голівці твоїй немов пурпур, полонений цар тими кучерями!</span> <span class="verse"><a name="6">6</a>(7-7) Яка ти прекрасна й приємна яка, о кохання в розкошах!</span> <span class="verse"><a name="7">7</a>(7-8) Став подібний до пальми твій стан, твої ж перса до грон виноградних!</span> <span class="verse"><a name="8">8</a>(7-9) Я подумав: виберуся на цю пальму, схоплюся за віття її, і нехай стануть перса твої, немов виноградні ті грона, а пахощ дихання твого як яблука!...</span> <span class="verse"><a name="9">9</a>(7-10) А уста твої як найліпше вино: простує воно до мого коханого, чинить промовистими й уста сплячих!</span> <span class="verse"><a name="10">10</a>(7-11) Я належу своєму коханому, а його пожадання до мене!</span> <span class="verse"><a name="11">11</a>(7-12) Ходи ж, мій коханий, та вийдемо в поле, переночуємо в селах!</span> <span class="verse"><a name="12">12</a>(7-13) Устанемо рано, й ходім у сади-виногради, подивимося, чи зацвів виноград, чи квітки розцвілись, чи гранатові яблуні порозцвітали?... Там кохання своє тобі дам!</span> <span class="verse"><a name="13">13</a>(7-14) Видадуть пах мандрагори, при наших же входах всілякі коштовні плоди, нові та старі, що я їх заховала для тебе, коханий ти мій!</span> </p></div</div></div></body></html>