<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/song/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/song">Song of Solomon</a> &gt <strong>Chapter 5</strong></div><p><span class="verse"><a name="1">1</a>Прийшов я до саду свого, о сестро моя, наречена! Збираю я мирру свою із бальзамом своїм, споживаю свого стільника разом із медом своїм, п'ю вино я своє зо своїм молоком!... Споживайте, співдрузі, пийте до схочу, кохані!</span> <span class="verse"><a name="2">2</a>Я сплю, моє ж серце чуває... Ось голос мого коханого!... Стукає... Відчини мені, сестро моя, о моя ти подруженько, голубко моя, моя чиста, бо росою покрилася вся моя голова, мої кучері краплями ночі!...</span> <span class="verse"><a name="3">3</a>Зняла я одежу свою, як знову її надягну? Помила я ніжки свої, як же їх занечищу?...</span> <span class="verse"><a name="4">4</a>Мій коханий простяг свою руку крізь отвір, і нутро моє схвилювалось від нього!...</span> <span class="verse"><a name="5">5</a>Встала я відчинити своєму коханому, а з рук моїх капала мирра, і мирра текла на засувки замка з моїх пальців...</span> <span class="verse"><a name="6">6</a>Відчинила своєму коханому, а коханий мій зник, відійшов!... Душі не ставало в мені, як він говорив... Я шукала його, та його не знайшла... Я гукала його, та він не відізвався до мене...</span> <span class="verse"><a name="7">7</a>Стріли мене сторожі, що ходять по місті, набили мене, завдали мені рани... Здерли з мене моє покривало, сторожі міських мурів!</span> <span class="verse"><a name="8">8</a>Заклинаю я вас, дочки єрусалимські, як мого коханого стрінете ви, що йому повісте? Що я хвора з кохання!</span> <span class="verse"><a name="9">9</a>Чим коханий твій кращий від інших коханих, вродливіша з жінок? Чим коханий твій кращий від інших коханих, що так заклинаєш ти нас?</span> <span class="verse"><a name="10">10</a>Коханий мій білий й рум'яний, визначніший він від десяти тисяч інших...</span> <span class="verse"><a name="11">11</a>Голова його щиреє золото, його кучері пальмове віття, чорні, як ворон...</span> <span class="verse"><a name="12">12</a>Його очі немов голубки над джерелами водними, у молоці повимивані, що над повним струмком посідали!</span> <span class="verse"><a name="13">13</a>Його личка як грядка бальзаму, немов квітники запашні! Його губи лілеї, з яких капає мирра текуча!</span> <span class="verse"><a name="14">14</a>Його руки стовпці золоті, повисаджувані хризолітом, а лоно його твір мистецький з слонової кости, покритий сапфірами!</span> <span class="verse"><a name="15">15</a>Його стегна стовпи мармурові, поставлені на золотії підстави! Його вигляд немов той Ливан, він юнак як ті кедри!</span> <span class="verse"><a name="16">16</a>Уста його солодощі, і він увесь пожадання... Оце мій коханий, й оце мій дружок, дочки єрусалимські!</span> </p></div</div></div></body></html>