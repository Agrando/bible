<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2kgs/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2kgs">2 Kings</a> &gt <strong>Chapter 17</strong></div><p><span class="verse"><a name="1">1</a>Дванадцятого року Ахаза, Юдиного царя, зацарював над Ізраїлем у Самарії Осія, син Елин, на дев'ять років.</span> <span class="verse"><a name="2">2</a>І робив він зле в Господніх очах, тільки не так, як ті Ізраїлеві царі, що були перед ним.</span> <span class="verse"><a name="3">3</a>На нього вийшов Салманасар, цар асирійський, і Осія став йому за раба, і давав йому данину.</span> <span class="verse"><a name="4">4</a>Та асирійський цар знайшов в Осії змову, що він посилав послів до Со, єгипетського царя, та не приносив асирійському цареві данини, як рік-у-рік те робив був. І замкнув його асирійський цар, і зв'язав його в в'язничому домі.</span> <span class="verse"><a name="5">5</a>І вийшов асирійський цар на ввесь Край, і прийшов до Самарії, й облягав її три роки.</span> <span class="verse"><a name="6">6</a>Дев'ятого року Осії асирійський цар здобув Самарію, та й вигнав Ізраїля до Асирії, і осадив їх у Халаху, і в Хаворі над річкою Ґозан, і в містах Мідії.</span> <span class="verse"><a name="7">7</a>І сталося, коли Ізраїлеві сини грішили проти Господа, Бога свого, що випровадив їх з єгипетського краю з руки фараона, єгипетського царя, і боялися інших богів,</span> <span class="verse"><a name="8">8</a>і ходили уставами тих народів, що Господь повиганяв їх перед Ізраїлевими синами, та Ізраїлевих царів, які вони встановили,</span> <span class="verse"><a name="9">9</a>а Ізраїлеві сини вимишляли на Господа, Бога свого, слова, що не були слушні, і будували собі пагірки по всіх своїх містах, від вартової башти аж до твердинного міста,</span> <span class="verse"><a name="10">10</a>і ставили собі стовпи для богів та Астарти на кожному високому взгір'ї та під усяким зеленим деревом,</span> <span class="verse"><a name="11">11</a>і кадили там на всіх пагірках, як ті люди, що Господь повиганяв перед ними, і робили злі речі, щоб гнівити Господа,</span> <span class="verse"><a name="12">12</a>і служили бовванам, про яких Господь говорив їм: Не будете робити цієї речі,</span> <span class="verse"><a name="13">13</a>то Господь засвідчив в Ізраїлі та в Юді через усіх Своїх пророків та всіх прозорливців, говорячи: Верніться з ваших злих доріг, і додержуйте Моїх заповідей, уставів Моїх, згідно зо всім Законом, якого Я наказав був вашим батькам, і якого послав до вас через Моїх рабів пророків.</span> <span class="verse"><a name="14">14</a>Та не слухали вони, і робили твердою свою шию, як шия їхніх батьків, що не вірили в Господа, Бога свого.</span> <span class="verse"><a name="15">15</a>І нехтували вони постанови Його, і заповіта Його, що склав з їхніми батьками, і свідоцтва Його, що засвідчив на них, і пішли за гидотою й марнотами, та за народами, що були навколо них, про яких Господь наказав був їм не робити, як вони.</span> <span class="verse"><a name="16">16</a>І полишили вони всі заповіді Господа, Бога свого, і зробили собі литого боввана, двох телят, і зробили Астарту, і вклонялися всьому небесному військові та служили Ваалові.</span> <span class="verse"><a name="17">17</a>І вони переводили через огонь своїх синів та дочок своїх, і чарували чарами, і ворожили, і віддавалися робити зло в Господніх очах, щоб гнівити Його.</span> <span class="verse"><a name="18">18</a>І сильно розгнівався Господь на Ізраїля, і відкинув їх від Свого лиця, не позостало нікого, тільки саме Юдине плем'я.</span> <span class="verse"><a name="19">19</a>Та й Юда не додержував заповідей Господа, Бога свого, і ходили вони Ізраїлевими постановами, які вони встановили.</span> <span class="verse"><a name="20">20</a>І відвернувся Господь від усього Ізраїлевого насіння, і впокоряв їх, і давав їх у руку грабіжників, аж поки не кинув їх від лиця Свого,</span> <span class="verse"><a name="21">21</a>бо Ізраїль розірвав з Давидовим домом, і вони зробили царем Єровоама, Неватового сина, а Єровоам відвернув Ізраїля від Господа, і вводив їх у великий гріх.</span> <span class="verse"><a name="22">22</a>І ходили Ізраїлеві сини в усіх Єровоамових гріхах, які він робив, не відступалися з того,</span> <span class="verse"><a name="23">23</a>аж поки Господь не відкинув Ізраїля від лиця Свого, як говорив був через усіх Своїх рабів пророків. І пішов Ізраїль на вигнання з своєї землі до Асирії, і він там аж до цього дня.</span> <span class="verse"><a name="24">24</a>І спровадив асирійський цар людей з Вавилону, і з Кути, і з Авви, і з Гамоту, і з Сефарваїму, й оселив по містах Самарії замість Ізраїлевих синів. І посіли вони Самарію, й осілися по містах її.</span> <span class="verse"><a name="25">25</a>І сталося, на початку пробування їх там не боялися вони Господа, і Господь послав на них левів, і вони нищили їх.</span> <span class="verse"><a name="26">26</a>І сказали вони до асирійського царя, говорячи: Ті люди, яких ти вигнав та оселив по містах Самарії, не знають прав Бога цього Краю, і Він послав на них оцих левів, і ось вони нищать їх, бо вони не знають права Бога цього Краю.</span> <span class="verse"><a name="27">27</a>І наказав асирійський цар, говорячи: Відведіть туди одного зо священиків, яких вигнали звідти, і підуть, і осядуть там, і він навчатиме їх права Бога цього краю.</span> <span class="verse"><a name="28">28</a>І прибув один із священиків, яких вигнали з Самарії, й осівся в Бет-Елі, і він навчав їх, як мають боятися Господа.</span> <span class="verse"><a name="29">29</a>Та крім того кожен народ робив свого бога, і ставили їх у пагірковому місці, що робили попередні самаряни, кожен народ по своїх містах, де вони сиділи.</span> <span class="verse"><a name="30">30</a>А вавилоняни зробили Сукот-Бенота, а кутяни зробили Нереґала, а гаматяни зробили Ашіму,</span> <span class="verse"><a name="31">31</a>а авв'яни зробили Нівхаза та Тартака, а мешканці Сефарваїму палили синів своїх ув огні Адраммелехові й Анаммелехові, сефарваїмським богам.</span> <span class="verse"><a name="32">32</a>І при тому вони боялися Господа, і настановили собі з-серед себе священиків пагірків, і вони приносили їм жертви в пагірковому місці.</span> <span class="verse"><a name="33">33</a>Вони боялися Господа, і богам своїм служили за правом тих народів, звідки повиганяли їх.</span> <span class="verse"><a name="34">34</a>Аж до цього дня вони роблять за колишнім правом, вони не бояться Господа, і не роблять за уставами своїми та за правом своїм, ані за Законом, ані за заповіддю, як наказав був Господь синам Якова, якому дав ім'я Ізраїля.</span> <span class="verse"><a name="35">35</a>І склав Господь із ними заповіта, і наказав їм, говорячи: Не будете боятися інших богів, і не будете вклонятися їм, і не будете служити їм, і не будете приносити жертов їм,</span> <span class="verse"><a name="36">36</a>а тільки Господа, що вивів вас із єгипетського краю великою силою та витягненим раменом, Його будете боятися, і Йому будете вклонятися, і Йому будете приносити жертви.</span> <span class="verse"><a name="37">37</a>І устави, і права, і Закона, і заповідь, які написав вам, будете додержувати, щоб виконувати по всі дні, а богів інших не будете боятися.</span> <span class="verse"><a name="38">38</a>А заповіта, що Я склав із вами, не забудете, і не будете боятися інших богів,</span> <span class="verse"><a name="39">39</a>а тільки Господа, Бога вашого, будете боятися, і Він вирятує вас із руки всіх ваших ворогів.</span> <span class="verse"><a name="40">40</a>Та не послухали вони, бо все робили за своїм попереднім звичаєм.</span> <span class="verse"><a name="41">41</a>І ті народи все боялися Господа, але служили бовванам своїм. Так само сини їхні та сини їхніх синів, як робили батьки їхні, так роблять вони аж до цього дня.</span> </p></div</div></div></body></html>