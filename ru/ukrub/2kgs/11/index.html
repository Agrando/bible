<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2kgs/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2kgs">2 Kings</a> &gt <strong>Chapter 11</strong></div><p><span class="verse"><a name="1">1</a>А коли Аталія, мати Ахазії, побачила, що помер її син, то встала та й вигубила все цареве насіння.</span> <span class="verse"><a name="2">2</a>А Єгошева, дочка царя Йорама, сестра Ахазії, взяла Йоаша, сина Ахазії, та й викрала його з-поміж вбиваних царських синів, його та няньку його, і сховала в спальній кімнаті. І сховали його від Аталії, і він не був забитий.</span> <span class="verse"><a name="3">3</a>І ховався він із нею в Господньому домі шість років, а Аталія царювала над краєм.</span> <span class="verse"><a name="4">4</a>А сьомого року послав Єгояда, і взяв сотників із карійців та бігунів, і привів їх до себе до Господнього дому, і склав із ними умову, і заприсягнув їх у Господньому домі, і показав їм царського сина.</span> <span class="verse"><a name="5">5</a>І він наказав їм, говорячи: Оце та річ, яку зробите. Третина з вас, що приходите в суботу, будете виконувати сторожу царського дому.</span> <span class="verse"><a name="6">6</a>А третина буде в брамі Сур, а третина у брамі за бігунами, і будете виконувати сторожу дому на зміну.</span> <span class="verse"><a name="7">7</a>А дві частині з вас, усі, що відходять у суботу, будуть виконувати сторожу Господнього дому при цареві.</span> <span class="verse"><a name="8">8</a>І оточите царя навколо, кожен із своєю зброєю в руці своїй; а хто ввійшов би до рядів, нехай буде забитий. І будете ви з царем при виході його та при вході його.</span> <span class="verse"><a name="9">9</a>І зробили сотники все, що наказав священик Єгояда. І взяли кожен людей своїх, що приходять у суботу та виходять у суботу, і прийшли до священика Єгояди.</span> <span class="verse"><a name="10">10</a>І дав священик сотникам списи та щити, що належали цареві Давидові, що були в Господньому домі.</span> <span class="verse"><a name="11">11</a>І поставали бігуни, кожен зо зброєю своєю в руці своїй, від правого боку дому аж до лівого боку дому, при жертівнику та при домі, навколо біля царя.</span> <span class="verse"><a name="12">12</a>А він вивів царевого сина, і поклав на нього корону та нараменники. І зробили вони його царем, і помазали його, і вдарили в долоні та й крикнули: Нехай живе цар!</span> <span class="verse"><a name="13">13</a>І почула Аталія голос бігунів та народу, і прийшла до народу до Господнього дому.</span> <span class="verse"><a name="14">14</a>І побачила вона, аж ось цар стоїть за звичаєм на помості, а при царі зверхники та сурми, а ввесь народ краю тішиться та сурмить у сурми. І роздерла Аталія шати свої та й крикнула: Зрада, зрада!</span> <span class="verse"><a name="15">15</a>А священик Єгояда наказав сотникам, поставленим над військом, і сказав до них: Випровадьте її поза ряди, а хто піде за нею, того забийте мечем! Бо священик сказав: Нехай вона не буде забита в Господньому домі!</span> <span class="verse"><a name="16">16</a>І зробили їй прохід, і вона прийшла Кінським входом до царського дому, і там була забита.</span> <span class="verse"><a name="17">17</a>І склав Єгояда заповіта між Господом та між царем і між народом, щоб був народом Господнім, і між царем та між народом.</span> <span class="verse"><a name="18">18</a>І ввійшов увесь народ Краю до Ваалового дому, та й порозбивали його та жертівники його, і бовванів його зовсім поламали, а Маттана, Ваалового священика, убили перед жертівниками. А при Господньому домі священик поставив варти.</span> <span class="verse"><a name="19">19</a>І взяв він сотників і карійців, і бігунів та ввесь народ краю, і вивели царя з Господнього дому. І ввійшли вони через браму бігунів до царського дому, і той сів на царському троні.</span> <span class="verse"><a name="20">20</a>І тішився ввесь народ краю, а місто заспокоїлось. А Аталію вбили мечем у царському домі.</span> <span class="verse"><a name="21">21</a>(12-1) Єгоаш був віку семи років, коли зацарював.</span> </p></div</div></div></body></html>