<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2kgs/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2kgs">2 Kings</a> &gt <strong>Chapter 19</strong></div><p><span class="verse"><a name="1">1</a>І сталося, як почув це цар Єзекія, то роздер свої шати та накрився веретою, і ввійшов до Господнього дому.</span> <span class="verse"><a name="2">2</a>І послав він Еліякима, начальника палати, і писаря Шевну, та старших із священиків, покритих веретами, до пророка Ісаї, Амосового сина.</span> <span class="verse"><a name="3">3</a>І сказали вони до нього: Так сказав Єзекія: Цей день це день горя й картання та наруги! Бо підійшли діти аж до виходу утроби, та немає сили породити!</span> <span class="verse"><a name="4">4</a>Може почує Господь, Бог твій, всі слова великого чашника, що його послав асирійський цар, пан його, на образу Живого Бога, і Господь, Бог твій, покарає за слова, які чув, а ти принесеш молитву за рештку, що ще знаходиться.</span> <span class="verse"><a name="5">5</a>І прийшли раби царя Єзекії до Ісаї.</span> <span class="verse"><a name="6">6</a>І сказав їм Ісая: Так скажете вашому панові: Так сказав Господь: Не бійся тих слів, що почув ти, якими ображали Мене слуги асирійського царя!</span> <span class="verse"><a name="7">7</a>Ось Я дам в нього духа, і він почує звістку, і вернеться до свого краю. І Я вражу його мечем у його краї.</span> <span class="verse"><a name="8">8</a>І вернувся великий чашник, і знайшов асирійського царя, що воював проти Лівни, бо почув, що той рушив із Лахішу.</span> <span class="verse"><a name="9">9</a>А коли він почув про Тіргаку, царя етіопського, таке: Ось він вийшов воювати з тобою! то вернувся, і послав послів до Єзекії, говорячи:</span> <span class="verse"><a name="10">10</a>Так скажете до Єзекії, Юдиного царя, говорячи: Нехай не зводить тебе Бог твій, що ти надієшся на Нього, кажучи: Не буде даний Єрусалим у руку асирійського царя.</span> <span class="verse"><a name="11">11</a>Ось ти чув, що зробили асирійські царі всім краям, щоб учинити їх закляттям, а ти будеш урятований?</span> <span class="verse"><a name="12">12</a>Чи врятували їх боги тих народів, яких понищили батьки мої: Гозана, і Харана, і Рецефа, і синів Едена, що в Телассарі?</span> <span class="verse"><a name="13">13</a>Де він, цар Гамату, і цар Арпаду, і цар міста Сефарваїму, Гени та Івви?</span> <span class="verse"><a name="14">14</a>І взяв Єзекія ті листи з руки послів, і прочитав їх, і ввійшов у Господній дім. І Єзекія розгорнув одного листа перед Господнім лицем.</span> <span class="verse"><a name="15">15</a>І Єзекія молився перед Господнім лицем і сказав: Господи, Боже Ізраїлів, що сидиш на херувимах! Ти Той єдиний Бог для всіх царств землі, Ти створив небеса та землю!</span> <span class="verse"><a name="16">16</a>Нахили, Господи, ухо Своє та й почуй! Відкрий, Господи, очі Свої та й побач, і почуй слова Санхеріва, що прислав ображати Живого Бога!</span> <span class="verse"><a name="17">17</a>Справді, Господи, асирійські царі попустошили ті народи та їхній край.</span> <span class="verse"><a name="18">18</a>І кинули вони їхніх богів на огонь, бо не боги вони, а тільки чин людських рук, дерево та камінь, і понищили їх.</span> <span class="verse"><a name="19">19</a>А тепер, Господи, Боже наш, спаси нас від руки його, і нехай знають усі царства землі, що Ти Господь, Бог єдиний!</span> <span class="verse"><a name="20">20</a>І послав Ісая, Амосів син, до Єзекії, говорячи: Так сказав Господь, Бог Ізраїлів: Я почув те, про що ти молився до Мене, про Санхеріва, царя асирійського.</span> <span class="verse"><a name="21">21</a>Ось те слово, яке Господь говорив про нього: Гордує тобою, сміється із тебе дівиця, сіонська дочка, вслід тобі головою хитає дочка Єрусалиму!</span> <span class="verse"><a name="22">22</a>Кого лаяв ти та ображав, і на кого повищив ти голос та вгору підніс свої очі? На Святого Ізраїлевого!</span> <span class="verse"><a name="23">23</a>Через послів своїх Господа ти ображав та казав: Із безліччю своїх колесниць я вийшов на гори високі, на боки Ливану, і позрубую кедри високі його, добірні його кипариси, і вийду аж на вершок його на нічліг, у гущину його саду.</span> <span class="verse"><a name="24">24</a>Я копаю та п'ю чужу воду, і стопою своєї ноги повисушую я всі єгипетські ріки!</span> <span class="verse"><a name="25">25</a>Хіба ти не чув, що віддавна зробив Я оце, що за днів стародавніх Я це був створив? Тепер же спровадив Я це, що ти нищиш міста поукріплювані, на купу румовищ обертаєш їх...</span> <span class="verse"><a name="26">26</a>А мешканці їхні безсилі, настрашені та побентежені. Вони стали, як зілля оте польове, мов трава зеленіюча, як трава на дахах, як попалене збіжжя, яке не доспіло...</span> <span class="verse"><a name="27">27</a>І сидіння твоє, і твій вихід та вхід твій Я знаю, і твоє проти Мене обурення.</span> <span class="verse"><a name="28">28</a>За твоє проти Мене обурення, що гординя твоя надійшла до ушей Моїх, то на ніздрі твої Я сережку привішу, а вудило Моє в твої уста, і тебе поверну Я тією дорогою, якою прийшов ти!</span> <span class="verse"><a name="29">29</a>А оце тобі знак: їжте цього року збіжжя самосійне, а другого року саморосле, а третього року сійте та жніть, і садіть виноградники, та й їжте їх плід.</span> <span class="verse"><a name="30">30</a>А врятоване Юдиного дому, що лишилося, пустить коріння додолу, і свого плода дасть угору.</span> <span class="verse"><a name="31">31</a>Бо з Єрусалиму вийде позостале, а рештки від гори Сіону. Ревність Господа Саваота зробить це!</span> <span class="verse"><a name="32">32</a>Тому так сказав Господь про асирійського царя: Він не ввійде до міста оцього, і туди він не кине стріли, і щитом її не попередить, і вала на нього не висипле!</span> <span class="verse"><a name="33">33</a>Якою дорогою прийде, то нею повернеться, у місто ж оце він не ввійде, говорить Господь!</span> <span class="verse"><a name="34">34</a>І це місто Я обороню на спасіння його ради Себе та ради Давида, Мойого раба!</span> <span class="verse"><a name="35">35</a>І сталося тієї ночі, і вийшов Ангол Господній, і забив в асирійському таборі сто й вісімдесят і п'ять тисяч. І повставали вони рано вранці, аж ось усі мертві трупи!...</span> <span class="verse"><a name="36">36</a>А Санхерів, асирійський цар, рушив та й пішов, і вернувся й осівся в Ніневії.</span> <span class="verse"><a name="37">37</a>І сталося, коли він молився в домі Нісроха, свого бога, то Адраммелех та Шар'ецер убили його мечем, а самі втекли до краю Арарат. А замість нього зацарював син його Есар-Хаддон.</span> </p></div</div></div></body></html>