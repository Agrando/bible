<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2kgs">2 Kings</a> &gt <strong>Chapter 15</strong></div><p><span class="verse"><a name="1">1</a>Двадцятого й сьомого року Єровоама, Ізраїлевого царя, зацарював Азарія, син Амації, Юдиного царя.</span> <span class="verse"><a name="2">2</a>Він був віку шістнадцяти літ, коли зацарював, і царював в Єрусалимі п'ятдесят і два роки. А ім'я його матері Єхолія, з Єрусалиму.</span> <span class="verse"><a name="3">3</a>І робив він угодне в Господніх очах, усе так, як робив його батько Амація.</span> <span class="verse"><a name="4">4</a>Тільки пагірки не були знищені, народ ще приносив жертву та кадив на пагірках.</span> <span class="verse"><a name="5">5</a>І вдарив Господь царя, і він був прокажений аж до дня своєї смерти, і сидів ув осібному домі. А над домом був Йотам, царів син, він судив народ Краю.</span> <span class="verse"><a name="6">6</a>А решта діл Азарії та все, що він робив, ось вони написані в Книзі Хроніки Юдиних царів.</span> <span class="verse"><a name="7">7</a>І спочив Азарія з своїми батьками, і його поховали з його батьками в Давидовому Місті, а замість нього зацарював син його Йотам.</span> <span class="verse"><a name="8">8</a>Тридцятого й восьмого року Азарії, Юдиного царя, зацарював над Ізраїлем у Самарії Захарій, син Єровоама, на шість місяців.</span> <span class="verse"><a name="9">9</a>І робив він зле в Господніх очах, як робили батьки його, не відступився від гріхів Єровоама, Наватового сина, що вводив у гріх Ізраїля.</span> <span class="verse"><a name="10">10</a>І вчинив змову на нього Шаллум, Явешів син, і бив його перед народом і вбив його, і зацарював замість нього.</span> <span class="verse"><a name="11">11</a>А решта діл Захарія, ось вони написані в Книзі Хроніки Ізраїлевих царів.</span> <span class="verse"><a name="12">12</a>Оце Господнє слово, що Він промовляв до Єгу, говорячи: Сини чотирьох поколінь будуть сидіти тобі на Ізраїлевому троні. І сталося так.</span> <span class="verse"><a name="13">13</a>Шаллум, Явешів син, зацарював тридцятого й дев'ятого року Уззійї, Юдиного царя, і царював місяць часу в Самарії.</span> <span class="verse"><a name="14">14</a>І пішов Менахем, Ґадіїв син, з Тірци, і прибув у Самарію, та й побив Шаллума, Явешового сина, в Самарії, і вбив його, і зацарював замість нього.</span> <span class="verse"><a name="15">15</a>А решта днів Шаллума та змова його, яку він учинив був, ото вони написані в Книзі Хроніки Ізраїлевих царів.</span> <span class="verse"><a name="16">16</a>Тоді побив Менахем місто Тіфсах та все, що в ньому, і границі його від Тірци, бо не відчинило воно брами. І він вибив його, а все вагітне повитинав.</span> <span class="verse"><a name="17">17</a>Тридцятого й дев'ятого року Азарії, Юдиного царя, зацарював над Ізраїлем у Самарії Менахем, Ґадіїв син, на десять літ.</span> <span class="verse"><a name="18">18</a>І робив він зле в Господніх очах, не вступився від гріхів Єровоама, Неватового сина, що вводив у гріх Ізраїля. За його днів</span> <span class="verse"><a name="19">19</a>прийшов Пул, асирійський цар, на край. І дав Менахем Пулові тисячу талантів срібла, щоб його руки були з ним, щоб зміцнити царство в його руці.</span> <span class="verse"><a name="20">20</a>А Менахем розклав це срібло на Ізраїля, на всіх вояків, щоб дати асирійському цареві, по п'ятдесят шеклів срібла від кожного чоловіка. І вернувся асирійський цар, і не стояв там у Краю.</span> <span class="verse"><a name="21">21</a>А решта діл Менахема та все, що він робив, ото вони написані в Книзі Хроніки Ізраїлевих царів.</span> <span class="verse"><a name="22">22</a>І спочив Менахем з батьками своїми, а замість нього зацарював син його Пекахія.</span> <span class="verse"><a name="23">23</a>П'ятдесятого року Азарії, Юдиного царя, зацарював над Ізраїлем у Самарії Пекахія, син Менахемів, на два роки.</span> <span class="verse"><a name="24">24</a>І робив він зло в Господніх очах, не відступався від гріхів Єровоама, Неватового сина, що вводив у гріх Ізраїля.</span> <span class="verse"><a name="25">25</a>І вчинив на нього змову Пеках, син Ремалії, старшина його, і забив його в палаті царського дому, з Арґовом та з Ар'єм, а з ним було п'ятдесят чоловіка з ґілеадян. І він убив його, і зацарював замість нього.</span> <span class="verse"><a name="26">26</a>А решта діл Пекахії та все, що він робив, ото вони написані в Книзі Хроніки Ізраїлевих царів.</span> <span class="verse"><a name="27">27</a>П'ятдесятого й другого року Азарії, Юдиного царя, зацарював у Самарії над Ізраїлем Пеках, син Ремалії, на двадцять років.</span> <span class="verse"><a name="28">28</a>І робив він зло в Господніх очах, ні відступався від гріхів Єровоама, Неватового сина, що вводив у гріх Ізраїля.</span> <span class="verse"><a name="29">29</a>За днів Пекаха, Ізраїлевого царя, прийшов Тіґлат-Піл'есер, цар асирійський, взяв Іййона, і Авел-Бет-Мааху, і Йоноаха, і Кедеша, і Хацора, і Ґілеада, і Ґаліла, увесь край Нефталимів, та й вигнав їх до Асирії.</span> <span class="verse"><a name="30">30</a>А Осія, син Елин, склав змову на Пекаха, сина Ремалії, і вдарив його та й убив його, і зацарював замість нього двадцятого року Йотама, Уззійїного сина.</span> <span class="verse"><a name="31">31</a>А решта діл Пекаха та все, що він зробив, ото вони написані в Книзі Хроніки Ізраїлевих царів.</span> <span class="verse"><a name="32">32</a>Другого року Пекаха, сина Ремалії, Ізраїлевого царя, зацарював Йотам, син Уззійї, Юдиного царя.</span> <span class="verse"><a name="33">33</a>Він був віку двадцяти й п'яти років, коли зацарював, і шістнадцять літ царював в Єрусалимі. А ім'я його матері Єруша, Садокова дочка.</span> <span class="verse"><a name="34">34</a>І робив він угодне в Господніх очах, усе, що робив був його батько Уззійя, робив він.</span> <span class="verse"><a name="35">35</a>Тільки пагірки не були знищені, народ іще приносив жертви та кадив на пагірках. Він збудував горішню браму Господнього дому.</span> <span class="verse"><a name="36">36</a>А решта діл Йотама та все, що він зробив, ото вони написані в Книзі Хроніки Юдиних царів.</span> <span class="verse"><a name="37">37</a>За тих днів зачав Господь посилати на Юду Реціна, сирійського царя, та Пекаха, сина Ремалії.</span> <span class="verse"><a name="38">38</a>І спочив Йотам із своїми батьками, і був похований з батьками своїми в Місті Давида, свого батька, а замість нього зацарював син його Ахаз.</span> </p></div</div></div></body></html>