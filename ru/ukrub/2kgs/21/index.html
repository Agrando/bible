<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2kgs/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2kgs">2 Kings</a> &gt <strong>Chapter 21</strong></div><p><span class="verse"><a name="1">1</a>Манасія був віку дванадцяти літ, коли він зацарював, і царював в Єрусалимі п'ятдесят і п'ять літ. А ім'я його матері Хевці-Ваг.</span> <span class="verse"><a name="2">2</a>І робив він зло в Господніх очах, за гидотою тих народів, яких Господь повиганяв з-перед обличчя Ізраїлевих синів.</span> <span class="verse"><a name="3">3</a>І він знову побудував пагірки, що їх винищив був його батько Єзекія, і понаставляв жертівників Ваалові, і зробив Астарту, як зробив був Ахав, Ізраїлів цар, і вклонявся всім небесним світилам та служив їм.</span> <span class="verse"><a name="4">4</a>І побудував він жертівники в Господньому домі, про якого сказав був Господь: В Єрусалимі покладу Я Ім'я Своє!</span> <span class="verse"><a name="5">5</a>І побудував він жертівники для всіх небесних світил на обох подвір'ях Господнього дому.</span> <span class="verse"><a name="6">6</a>І він перепровадив свого сина через огонь, і гадав, і ворожив, і настановив викликувачів духів померлих та духів віщих, і багато робив зла в очах Господа, щоб гнівити Його.</span> <span class="verse"><a name="7">7</a>І поставив він боввана Астарти, якого зробив, у домі, про якого Господь сказав був до Давида та до сина його Соломона: У цьому домі та в Єрусалимі, що його Я вибрав зо всіх Ізраїлевих племен, покладу Я Ім'я Своє навіки!</span> <span class="verse"><a name="8">8</a>І більше не мандруватиме Ізраїлева нога з тієї землі, яку Я дав їхнім батькам, якщо тільки вони будуть пильнувати робити все так, як наказав Я їм, та ввесь Закон, що наказав їм Мій раб Мойсей.</span> <span class="verse"><a name="9">9</a>Та не послухалися вони. І Манасія звів їх до того, щоб робити гірше від тих народів, яких Господь вигубив з-перед обличчя Ізраїлевих синів.</span> <span class="verse"><a name="10">10</a>І говорив Господь через Своїх рабів пророків, кажучи:</span> <span class="verse"><a name="11">11</a>За те, що Манасія, цар Юдин, зробив ці гидоти, учинив гірше від усього, що робили були амореяни, що були перед ним, і ввів у гріх також Юду божками своїми,</span> <span class="verse"><a name="12">12</a>тому так сказав Господь, Бог Ізраїлів: Ось Я наводжу таке зло на Єрусалим та на Юду, що в кожного, хто почує про це, задзвенить в обох вухах!...</span> <span class="verse"><a name="13">13</a>І протягну Я на Єрусалим мірку Самарії, та вагу Ахавого дому, і витру Єрусалим, як витирають миску: витер і перевернув її догори дном!</span> <span class="verse"><a name="14">14</a>І Я покину останок наділу Мого, і дам їх у руку їхнім ворогам, і вони будуть на грабіж та на здобич для всіх їхніх ворогів,</span> <span class="verse"><a name="15">15</a>тому, що вони робили зло в Моїх очах, і все гнівили Мене від дня, коли вийшли їхні батьки з Єгипту, й аж до дня цього...</span> <span class="verse"><a name="16">16</a>А також Манасія пролив дуже багато невинної крови, аж наповнив нею Єрусалим від входу до входу, окрім свого гріха, що ввів у гріх Юду, щоб чинити зле в Господніх очах.</span> <span class="verse"><a name="17">17</a>А решта діл Манасії, та все, що він зробив, і гріх його, яким він грішив, ото вони написані в Книзі Хроніки Юдиних царів.</span> <span class="verse"><a name="18">18</a>І спочив Манасія з батьками своїми, і був похований в садку свого дому, в Уззиному садку, а замість нього зацарював син його Амон.</span> <span class="verse"><a name="19">19</a>Амон був віку двадцяти й двох років, коли він зацарював, і царював він в Єрусалимі два роки. А ім'я його матері Мешуллемет, дочка Харуца з Йотви.</span> <span class="verse"><a name="20">20</a>І робив він зло в Господніх очах, як робив його батько Манасія.</span> <span class="verse"><a name="21">21</a>І ходив він усією тією дорогою, якою ходив його батько, і служив тим бовванам, яким служив батько його, і вклонявся їм.</span> <span class="verse"><a name="22">22</a>І покинув він Господа, Бога батьків своїх, і не ходив Господньою дорогою.</span> <span class="verse"><a name="23">23</a>І вчинили змову слуги Амона на нього, і вбили царя в його домі.</span> <span class="verse"><a name="24">24</a>Та народ Краю перебив усіх змовників на царя Амона. І народ настановив царем Краю замість нього сина його Йосію.</span> <span class="verse"><a name="25">25</a>А решта діл Амона, усе, що робив він, ото вони написані в Книзі Хроніки Юдиних царів.</span> <span class="verse"><a name="26">26</a>І поховали його в його гробі в Уззиному садку, а замість нього зацарював син його Йосія.</span> </p></div</div></div></body></html>