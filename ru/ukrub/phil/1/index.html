<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/phil">Philippians</a> &gt <strong>Chapter 1</strong></div><p><span class="verse"><a name="1">1</a>Павло й Тимофій, раби Христа Ісуса, до всіх святих у Христі Ісусі, що знаходяться в Филипах, з єпископами та дияконами:</span> <span class="verse"><a name="2">2</a>благодать вам і мир від Бога, Отця нашого, і Господа Ісуса Христа!</span> <span class="verse"><a name="3">3</a>Дякую Богові своєму при кожній згадці про вас,</span> <span class="verse"><a name="4">4</a>і завжди в усякій молитві своїй за всіх вас чиню я молитву з радощами,</span> <span class="verse"><a name="5">5</a>за участь вашу в Євангелії від першого дня аж дотепер.</span> <span class="verse"><a name="6">6</a>Я певний того, що той, хто в вас розпочав добре діло, виконає його аж до дня Христа Ісуса.</span> <span class="verse"><a name="7">7</a>Бо то справедливо мені думати це про всіх вас, бо я маю вас у серці, а ви всі в кайданах моїх, і в обороні, і в утвердженні Євангелії спільники мої в благодаті.</span> <span class="verse"><a name="8">8</a>Бо Бог мені свідок, що тужу я за вами всіма в сердечній любові Христа Ісуса.</span> <span class="verse"><a name="9">9</a>І молюсь я про те, щоб ваша любов примножалась ще більше та більше в пізнанні й усякім дослідженні,</span> <span class="verse"><a name="10">10</a>щоб ви досліджували те, що краще, щоб чисті та цілі були Христового дня,</span> <span class="verse"><a name="11">11</a>наповнені плодів праведности через Ісуса Христа, на славу та на хвалу Божу.</span> <span class="verse"><a name="12">12</a>Бажаю ж я, браття, щоб відали ви, що те, що сталось мені, вийшло більше на успіх Євангелії,</span> <span class="verse"><a name="13">13</a>бо в усій преторії та всім іншим стали відомі кайдани мої за Христа.</span> <span class="verse"><a name="14">14</a>А багато братів у Господі через кайдани мої посміліли та ще більше відважилися Слово Боже звіщати безстрашно.</span> <span class="verse"><a name="15">15</a>Одні, правда, і через заздрощі та колотнечу, другі ж із доброї волі Христа проповідують;</span> <span class="verse"><a name="16">16</a>а інші з любови, знаючи, що я поставлений на оборону Євангелії;</span> <span class="verse"><a name="17">17</a>а інші через підступ звіщають Христа нещиро, думаючи, що додадуть тягару до кайданів моїх.</span> <span class="verse"><a name="18">18</a>Але що ж? У всякому разі, чи облудно, чи щиро, Христос проповідується, а тим я радію та й буду радіти.</span> <span class="verse"><a name="19">19</a>Бо знаю, що це буде мені на спасіння через вашу молитву й допомогу Духа Ісуса Христа,</span> <span class="verse"><a name="20">20</a>через чекання й надію мою, що я ні в чому не буду посоромлений, але цілою сміливістю, як завжди, так і тепер Христос буде звеличений у тілі моїм, чи то життям, чи то смертю.</span> <span class="verse"><a name="21">21</a>Бо для мене життя то Христос, а смерть то надбання.</span> <span class="verse"><a name="22">22</a>А коли життя в тілі то для мене плід діла, то не знаю, що вибрати.</span> <span class="verse"><a name="23">23</a>Тягнуть мене одне й друге, хоч я маю бажання померти та бути з Христом, бо це значно ліпше.</span> <span class="verse"><a name="24">24</a>А щоб полишатися в тілі, то це потрібніш ради вас.</span> <span class="verse"><a name="25">25</a>І оце знаю певно, що залишусь я, і пробуватиму з вами всіма вам на користь та на радощі в вірі,</span> <span class="verse"><a name="26">26</a>щоб ваша хвала через мене примножилася в Христі Ісусі, коли знову прийду я до вас.</span> <span class="verse"><a name="27">27</a>Тільки живіть згідно з Христовою Євангелією, щоб, чи прийду я й побачу вас, чи й не бувши почув я про вас, що ви стоїте в однім дусі, борючись однодушно за віру євангельську,</span> <span class="verse"><a name="28">28</a>і ні в чому не боячися противників; це їм доказ загибелі, вам же спасіння. А це від Бога!</span> <span class="verse"><a name="29">29</a>Бо вчинено вам за Христа добродійство, не тільки вірувати в Нього, але і страждати за Нього,</span> <span class="verse"><a name="30">30</a>маючи таку саму боротьбу, яку ви бачили в мені, а тепер чуєте про мене.</span> </p></div</div></div></body></html>