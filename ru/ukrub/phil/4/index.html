<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/phil/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/phil">Philippians</a> &gt <strong>Chapter 4</strong></div><p><span class="verse"><a name="1">1</a>Отож, мої браття улюблені, за якими так сильно тужу, моя радосте й вінче, так у Господі стійте, улюблені!</span> <span class="verse"><a name="2">2</a>Благаю Еводію, благаю й Синтихію думати однаково в Господі.</span> <span class="verse"><a name="3">3</a>Так, благаю й тебе, товаришу вірний, допомагай тим, хто в боротьбі за Євангелію помагали мені та Климентові й іншим моїм співробітникам, яких імення записані в Книзі Життя.</span> <span class="verse"><a name="4">4</a>Радійте в Господі завсіди, і знову кажу: радійте!</span> <span class="verse"><a name="5">5</a>Ваша лагідність хай буде відома всім людям. Господь близько!</span> <span class="verse"><a name="6">6</a>Ні про що не турбуйтесь, а в усьому нехай виявляються Богові ваші бажання молитвою й проханням з подякою.</span> <span class="verse"><a name="7">7</a>І мир Божий, що вищий від усякого розуму, хай береже серця ваші та ваші думки у Христі Ісусі.</span> <span class="verse"><a name="8">8</a>Наостанку, браття, що тільки правдиве, що тільки чесне, що тільки праведне, що тільки чисте, що тільки любе, що тільки гідне хвали, коли яка чеснота, коли яка похвала, думайте про це!</span> <span class="verse"><a name="9">9</a>Чого ви від мене й навчилися, і прийняли, і чули та бачили, робіть те! І Бог миру буде з вами!</span> <span class="verse"><a name="10">10</a>Я вельми потішився в Господі, що справді ви вже нових сил набули піклуватись про мене; ви й давніш піклувались, та часу сприятливого ви не мали.</span> <span class="verse"><a name="11">11</a>Не за нестатком кажу, бо навчився я бути задоволеним із того, що маю.</span> <span class="verse"><a name="12">12</a>Умію я й бути в упокоренні, умію бути й у достатку. Я привчився до всього й у всім: насищатися й голод терпіти, мати достаток і бути в недостачі.</span> <span class="verse"><a name="13">13</a>Я все можу в Тім, Хто мене підкріпляє, в Ісусі Христі.</span> <span class="verse"><a name="14">14</a>Тож ви добре зробили, що участь узяли в моїм горі.</span> <span class="verse"><a name="15">15</a>І знаєте й ви, филип'яни, що на початку благовістя, коли я з Македонії вийшов, не прилучилась була жадна Церква до справи давання й приймання для мене, самі тільки ви,</span> <span class="verse"><a name="16">16</a>що і раз, і вдруге мені на потреби мої посилали й до Солуня.</span> <span class="verse"><a name="17">17</a>Кажу це не тому, щоб шукав я давання, я шукаю плоду, що примножується на річ вашу.</span> <span class="verse"><a name="18">18</a>Та все я одержав, і маю достаток. Маю повно, прийнявши від Епафродита, що ви послали, як пахощі запашні, жертву приємну, Богові вгодну.</span> <span class="verse"><a name="19">19</a>А мій Бог нехай виповнить вашу всяку потребу за Своїм багатством у Славі, у Христі Ісусі.</span> <span class="verse"><a name="20">20</a>А Богові й нашому Отцеві слава на віки віків. Амінь.</span> <span class="verse"><a name="21">21</a>Вітайте кожного святого у Христі Ісусі. Вітають вас браття, присутні зо мною.</span> <span class="verse"><a name="22">22</a>Вітають вас усі святі, а найбільше ті, хто з кесаревого дому.</span> <span class="verse"><a name="23">23</a>Благодать Господа Ісуса Христа зо всіма вами! Амінь.</span> </p></div</div></div></body></html>