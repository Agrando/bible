<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2chr/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2chr">2 Chronicles</a> &gt <strong>Chapter 8</strong></div><p><span class="verse"><a name="1">1</a>І сталося по двадцятьох роках, коли Соломон будував дім Господній та свій дім,</span> <span class="verse"><a name="2">2</a>то міста, які дав Хурам Соломонові, Соломон розбудував їх, і осадив там Ізраїлевих синів.</span> <span class="verse"><a name="3">3</a>І пішов Соломон до Хават-Цови, і переміг її.</span> <span class="verse"><a name="4">4</a>І збудував він Тадмора в пустині, та всі міста для запасів, що побудував у Хаматі.</span> <span class="verse"><a name="5">5</a>І побудував він Бет-Хорон горішній та Бет-Хорон долішній, твердинні міста, мури, двері та засуви,</span> <span class="verse"><a name="6">6</a>і Баалат, і всі міста для запасів, що були в Соломона, і всі міста для колесниць, і міста для верхівців, і всяке пожадання Соломона, що жадав він збудувати в Єрусалимі й на Ливані, та в усьому Краї його панування.</span> <span class="verse"><a name="7">7</a>Увесь народ, позосталий з хіттеян, і з амореян, і з періззеян, і з хіввеян, і з євусеян, що вони не з Ізраїля,</span> <span class="verse"><a name="8">8</a>з їхніх синів, що зосталися по них у Краї, що їх не повигублювали Ізраїлеві сини, то їх Соломон узяв на данину, і це позосталося аж до цього дня.</span> <span class="verse"><a name="9">9</a>А Ізраїлевих синів Соломон не робив рабами для своєї праці, але вони були військові, і зверхники сторожі його, і зверхники колесниць його та його верхівців.</span> <span class="verse"><a name="10">10</a>І оце вони були зверхники-намісники царя Соломона, двісті і п'ятдесят, що панували над народом.</span> <span class="verse"><a name="11">11</a>А фараонову дочку перевів Соломон із Давидового Міста до дому, що збудував для неї, як сказав: Не буде сидіти мені жінка в домі Давида, Ізраїлевого царя, бо святий він, бо Господній ковчег увійшов у нього.</span> <span class="verse"><a name="12">12</a>Тоді Соломон приніс цілопалення для Господа на Господньому жертівнику, якого він збудував перед притвором,</span> <span class="verse"><a name="13">13</a>щоб за потребою кожного дня приносити жертву за Мойсеєвим наказом, на суботи, і на молодики, і на свята три рази в році: в свято Опрісноків, і в свято Тижнів, і в свято Кучок.</span> <span class="verse"><a name="14">14</a>І поставив він, за розпорядком Давида, батька свого, черги священиків на їхню службу, і Левитів на їхніх вартах на хвалу та на службу відповідно до священиків за потребою кожного дня, і придверних в їхніх чергах для кожної брами, бо такий був наказ Давида, Божого чоловіка.</span> <span class="verse"><a name="15">15</a>І не відступали вони від наказів царя про священиків та Левитів, щодо всякої речі й щодо скарбів.</span> <span class="verse"><a name="16">16</a>І була зроблена вся Соломонова праця аж до цього дня, від заложення Господнього дому й аж до закінчення його, коли був закінчений дім Господній.</span> <span class="verse"><a name="17">17</a>Тоді пішов Соломон до Ецйон-Ґеверу та до Елоту над морським берегом в едомському краї.</span> <span class="verse"><a name="18">18</a>І прислав йому Хурам через своїх рабів кораблі та рабів, що знали море. І прийшли вони з Соломоновими рабами до Офіру, і взяли звідти чотири сотні й п'ятдесят талантів золота, і привезли до царя Соломона.</span> </p></div</div></div></body></html>