<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>І прийшов Рехав'ам до Єрусалиму, і зібрав дім Юдин та Веніяминів, сто й вісімдесят тисяч вибраних військових, щоб воювати з Ізраїлем, щоб вернути царство Рехав'амові.</span> <span class="verse"><a name="2">2</a>І було Господнє слово до Шемаї, чоловіка Божого, говорячи:</span> <span class="verse"><a name="3">3</a>Скажи Рехав'амові, Соломонову синові, цареві Юдиному, та всьому Ізраїлеві в Юді та в Веніямині, говорячи:</span> <span class="verse"><a name="4">4</a>Так сказав Господь: Не йдіть і не воюйте з своїми братами! Верніться кожен до дому свого, бо ця річ сталася від Мене! І вони послухалися Господніх слів, і вернулися з походу на Єровоама.</span> <span class="verse"><a name="5">5</a>І осівся Рехав'ам в Єрусалимі, і побудував твердинні міста в Юді.</span> <span class="verse"><a name="6">6</a>І збудував він Віфлеєма, і Етама, і Текою,</span> <span class="verse"><a name="7">7</a>і Бет-Цура, і Сохо, і Адуллама,</span> <span class="verse"><a name="8">8</a>і Ґата, і Марешу, і Зіфа,</span> <span class="verse"><a name="9">9</a>і Адораїма, і Лахіша, і Азеку,</span> <span class="verse"><a name="10">10</a>і Цор'у, і Айялона, і Хеврона, що в Юді та в Веніямині, міста твердинні.</span> <span class="verse"><a name="11">11</a>І зміцнив він ті твердині, і дав у них начальників, і запаси, і оливи, і вина,</span> <span class="verse"><a name="12">12</a>а до кожного окремого міста великі щити та ратища, і дуже сильно їх позміцнював. І був його Юда та Веніямин.</span> <span class="verse"><a name="13">13</a>А священики та Левити, що були в усьому Ізраїлі, зібралися до нього з усієї їхньої границі.</span> <span class="verse"><a name="14">14</a>Бо Левити кидали пасовиська свої та власність свою, і приходили до Юди та до Єрусалиму, бо Єровоам та сини його усунули їх від священичого служіння Господеві,</span> <span class="verse"><a name="15">15</a>і понаставляли собі священиків для пагірків та демонів, та для тельців, що він понароблював.</span> <span class="verse"><a name="16">16</a>А за ними, зо всіх Ізраїлевих племен ті, що віддавали своє серце шукати Господа, Бога Ізраїля, приходили до Єрусалиму приносити жертви Господеві, Богові батьків своїх.</span> <span class="verse"><a name="17">17</a>І зміцнили вони Юдине царство, і підсилили Рехав'ама, Соломонового сина, на три роки, бо вони ходили три роки дорогою Давида та Соломона.</span> <span class="verse"><a name="18">18</a>І взяв собі Рехав'ам жінку Махалат, дочку Єрімота, Давидового сина, та Авіхаїл, дочку Еліава, Ісаєвого сина.</span> <span class="verse"><a name="19">19</a>І вона породила йому синів: Єуша, і Шемарію, Загама.</span> <span class="verse"><a name="20">20</a>А по ній він узяв Мааху, дочку Авесаломову, і вона породила йому Авійю, і Аттая, і Зізу, і Шеломіта.</span> <span class="verse"><a name="21">21</a>І покохав Рехав'ам Мааху, Авесаломову дочку, над усіх жінок своїх та наложниць своїх, бо він узяв вісімнадцять жінок та шістдесят наложниць, і породив двадцять і вісім синів та шістдесят дочок.</span> <span class="verse"><a name="22">22</a>А за голову Рехав'ам поставив Авійю, Маахиного сина, за володаря серед братів його, бо він хотів настановити його царем.</span> <span class="verse"><a name="23">23</a>І мудро він чинив, і порозсилав усіх синів своїх до всіх країв Юди й Веніямина, до всіх твердинних міст, і дав їм багате утримання, і підшукав їм багато жінок.</span> </p></div</div></div></body></html>