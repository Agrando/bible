<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2chr/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2chr">2 Chronicles</a> &gt <strong>Chapter 20</strong></div><p><span class="verse"><a name="1">1</a>І сталося по тому, пішли моавітяни та аммонітяни, а з ними деякі з меунян, проти Йосафата на війну.</span> <span class="verse"><a name="2">2</a>І прийшли, і донесли Йосафатові, говорячи: Прийшла на тебе сила силенна з того боку моря, з Сирії, і ось вони в Хаццон-Тамарі, воно Ен-Ґеді.</span> <span class="verse"><a name="3">3</a>І злякався Йосафат, і постановив звернутися до Господа. І він проголосив піст на всю Юдею.</span> <span class="verse"><a name="4">4</a>І зібралися юдеяни просити допомоги від Господа, також поприходили зо всіх Юдиних міст просити Господа.</span> <span class="verse"><a name="5">5</a>І став Йосафат у зборі Юдиному та єрусалимському в Господньому домі, перед новим подвір'ям,</span> <span class="verse"><a name="6">6</a>та й сказав: Господи, Боже батьків наших! Чи ж не Ти Бог на небесах? І Ти пануєш над усіма царствами народів, і в руці Твоїй сила та міць, і немає такого, хто б став проти Тебе!</span> <span class="verse"><a name="7">7</a>Чи ж не Ти, Боже наш, повиганяв мешканців цього Краю перед народом Твоїм, Ізраїлем, і дав його Авраамовому насінню, Твоєму приятелеві навіки?</span> <span class="verse"><a name="8">8</a>І вони осілися в ньому, і збудували Тобі в ньому святиню для Ймення Твого, говорячи:</span> <span class="verse"><a name="9">9</a>Якщо прийде на нас зло, меч укарання, чи моровиця, чи голод, то ми станемо перед цим храмом та перед лицем Твоїм, бо Ім'я Твоє в цьому храмі, і будемо кликати до Тебе з нашого утиску, і Ти почуєш, і спасеш.</span> <span class="verse"><a name="10">10</a>А тепер ось сини Аммонові й Моавові та мешканці гори Сеїр, що через них Ти не дав ізраїльтянам іти, коли вони виходили були з єгипетського краю, і вони минули їх, і не вигубили їх,</span> <span class="verse"><a name="11">11</a>і оце вони відплачують нам навалою, щоб вигнати нас із спадку Твого, який Ти віддав нам.</span> <span class="verse"><a name="12">12</a>Боже наш, чи ж Ти не осудиш їх? Нема бо в нас сили перед цією силою силенною, що приходить на нас, і ми не знаємо, що зробимо, бо наші очі на Тебе!</span> <span class="verse"><a name="13">13</a>А всі юдеяни стояли перед Господнім лицем, також діти їхні, жінки їхні та їхні сини.</span> <span class="verse"><a name="14">14</a>А Яхазіїл, син Захарія, сина Бенаї, Єіїла, сина Маттанії, Левит із Асафових синів, був на ньому Дух Господній серед збору,</span> <span class="verse"><a name="15">15</a>і він сказав: Послухайте, ввесь Юдо й мешканці Єрусалиму та царю Йосафате! Так говорить до вас Господь: Не бійтеся та не жахайтеся перед цією силенною силою, бо не ваша ця війна, але Божа!</span> <span class="verse"><a name="16">16</a>Узавтра зійдіть на них, ось вони входять збіччям Ціцу, і ви їх знайдете на кінці долини, навпроти пустині Єруїл.</span> <span class="verse"><a name="17">17</a>Не вам воювати в цьому, поставтеся й станьте, і побачите, що Господнє спасіння з вами, Юдо й Єрусалиме! Не бійтеся й не жахайтеся, узавтра виходьте перед них, а Господь буде з вами!</span> <span class="verse"><a name="18">18</a>І вклонився Йосафат обличчям до землі, а ввесь Юда та мешканці Єрусалиму попадали перед Господнім лицем, щоб уклонитися Господеві.</span> <span class="verse"><a name="19">19</a>І встали Левити з синів Кегатівців та з синів Корахівців, щоб хвалити Господа, Бога Ізраїлевого сильним голосом, високим.</span> <span class="verse"><a name="20">20</a>І повставали вони рано вранці, і вийшли до пустині Текоя. А як вони виходили, став Йосафат та й сказав: Послухайте мене, Юда та мешканці Єрусалиму! Віруйте в Господа, вашого Бога, і будете запевнені, вірте пророкам Його, і пощаститься вам!</span> <span class="verse"><a name="21">21</a>І радився він з народом, і поставив співаків для Господа, і вони хвалили величність святости, коли йшли перед озброєними, і говорили: Дякуйте Господу, бо навіки Його милосердя!</span> <span class="verse"><a name="22">22</a>А того часу, коли зачали вони співати та хвалити, дав Господь засідку на синів Аммонових і Моавових та на мешканців гори Сеїр, що прийшли були проти Юди, і були вони побиті,</span> <span class="verse"><a name="23">23</a>бо повстали аммонітяни та моавітяни на мешканців гори Сеїр, щоб учинити їх закляттям, і щоб вигубити. А коли вони покінчили це з мешканцями Сеїру, стали помагати один проти одного, щоб вигубити себе.</span> <span class="verse"><a name="24">24</a>І коли Юда прийшов на вартівню до пустині, і поглянули вони на натовп, аж ось трупи, що попадали на землю, і не було урятованого!</span> <span class="verse"><a name="25">25</a>І прийшов Йосафат та народ його, щоб пограбувати їхню здобич, і знайшли серед них дуже багато і маєтку, і одежі, і коштовностей, і понабирали собі стільки, що не могли нести. І вони три дні все грабували ту здобич, бо численна була вона!</span> <span class="verse"><a name="26">26</a>А четвертого дня зібралися вони до долини Бераха, бо там благословляли Господа; тому назвали ім'я тому місцю: долина Бераха, і так воно зветься аж до сьогодні.</span> <span class="verse"><a name="27">27</a>І вернулися всі юдеяни та єрусалимляни, а Йосафат на чолі їх, щоб вернутися до Єрусалиму з радістю, бо звеселив їх Господь спасінням від їхніх ворогів.</span> <span class="verse"><a name="28">28</a>І прибули вони до Єрусалиму з арфами й з цитрами та сурмами до Господнього дому.</span> <span class="verse"><a name="29">29</a>І був Божий страх на всі царства країв, коли вони почули, що Господь воював з Ізраїлевими ворогами...</span> <span class="verse"><a name="30">30</a>І заспокоїлося Йосафатове царство, і дав йому його Бог мир навколо.</span> <span class="verse"><a name="31">31</a>І царював Йосафат над Юдою. Він був віку тридцяти й п'яти років, коли зацарював, а двадцять і п'ять літ царював в Єрусалимі. А ім'я його матері Азува, дочка Шілхи.</span> <span class="verse"><a name="32">32</a>І ходив він дорогою свого батька Аси, і не уступався з неї, щоб робити вгодне в Господніх очах.</span> <span class="verse"><a name="33">33</a>Тільки пагірки не минулися, і народ іще не вчинив свого серця міцним для Бога своїх батьків.</span> <span class="verse"><a name="34">34</a>А решта Йосафатових діл, перші й останні, ото вони описані в записах Єгу, сина Ханані, що внесене до книги Ізраїлевих царів.</span> <span class="verse"><a name="35">35</a>А по тому поєднався Йосафат, цар Юдин, з Ахазією, Ізраїлевим царем, що робив несправедливо.</span> <span class="verse"><a name="36">36</a>І поєднався він із ним, щоб поробити кораблі, щоб ходити до Таршішу. І поробили вони кораблі в Ецйон-Ґевері.</span> <span class="verse"><a name="37">37</a>Та Елієзер, син Додави, з Мареші, пророкував на Йосафата, говорячи: За те, що ти поєднався з Ахазією, поруйнував Господь чини твої! І порозбивалися ті кораблі, і не могли йти до Таршішу...</span> </p></div</div></div></body></html>