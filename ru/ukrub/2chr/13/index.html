<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2chr/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2chr">2 Chronicles</a> &gt <strong>Chapter 13</strong></div><p><span class="verse"><a name="1">1</a>Вісімнадцятого року царя Єровоама та зацарював Авійя над Юдою.</span> <span class="verse"><a name="2">2</a>Три роки царював він в Єрусалимі. А ім'я його матері Міхая, дочка Уріїла з Ґів'ї. І війна точилася між Авійєю та між Єровоамом.</span> <span class="verse"><a name="3">3</a>І зачав Авійя війну з військом хоробрих вояків, чотири сотні тисяч вибраних мужів, а Єровоам приготовився до війни з ним з вісьмома сотнями тисяч вибраних мужів, хоробрих вояків.</span> <span class="verse"><a name="4">4</a>І встав Авійя з-над гори Цемараїм, що в Єфремових горах, та й сказав: Послухайте мене, Єровоаме, та ввесь Ізраїлю!</span> <span class="verse"><a name="5">5</a>Чи ж не вам знати, що Господь, Бог Ізраїлів, дав Давидові царство над Ізраїлем навіки, йому та синам його, соляною умовою?</span> <span class="verse"><a name="6">6</a>Та встав Єровоам, Неватів син, раб Соломона, Давидового сина, і збунтувався на пана свого.</span> <span class="verse"><a name="7">7</a>І зібралися до нього люди пусті, нікчемні, і стали міцніші від Рехав'ама, Соломонового сина. А Рехав'ам був юнак та м'якосердий, і не був сильним проти них.</span> <span class="verse"><a name="8">8</a>А тепер ви говорите, щоб бути сильними проти Господнього царства в руці Давидових синів, а вас велика кількість, і з вами золоті тельці, яких Єровоам понароблював вам за богів.</span> <span class="verse"><a name="9">9</a>Чи ж ви не повиганяли Господніх священиків, Ааронових синів, та Левитів? І понаставляли ви собі священиків, як ставлять народи цих країв, кожен, хто прийде, щоб посвятитися молодим бичком та сімома баранами, то стає священиком для того, що не є Богом.</span> <span class="verse"><a name="10">10</a>А ми, Бог наш Господь, і ми не полишили Його, а наші священики, що служать Господеві, це Ааронові сини, а Левити при службі.</span> <span class="verse"><a name="11">11</a>І ми приносимо Господеві цілопалення кожного ранку та кожного вечора, і запашне кадило, і укладання хліба на чистому столі, і золотий свічник та лямпади його, щоб запалювати кожного вечора, бо ми стережемо службу Господа, нашого Бога, а ви полишили Його!</span> <span class="verse"><a name="12">12</a>І ось з нами на чолі Бог, і священики Його, і голосні сурми, щоб сурмити на вас. Ізраїлеві сини, не воюйте з Господом, Богом вашим, бо вам не поведеться!</span> <span class="verse"><a name="13">13</a>А Єровоам вирядив засідку, щоб пішла позад них, і були вони перед Юдою, а засідка позад них.</span> <span class="verse"><a name="14">14</a>І обернулися юдеї, аж ось у них бій спереду та ззаду! І кликали вони до Господа, а священики сурмили в сурми...</span> <span class="verse"><a name="15">15</a>І закричали юдеї. І сталося, як юдеї закричали, то Бог ударив Єровоама та всього Ізраїля перед Авійєю та перед Юдою.</span> <span class="verse"><a name="16">16</a>І повтікали ізраїльтяни перед Юдою, і Бог дав їх в їхню руку.</span> <span class="verse"><a name="17">17</a>І вдарили в них Авійя та народ його великою поразою, і попадали трупи з Ізраїля, п'ять сотень тисяч вибраних мужів!</span> <span class="verse"><a name="18">18</a>І впокорилися Ізраїлеві сини того часу, а Юдині сини зміцніли, бо опиралися на Господа, Бога їхніх батьків.</span> <span class="verse"><a name="19">19</a>І гнався Авійя за Єровоамом, і здобув від нього міста: Бет-Ел та залежні його міста, і Єшану та залежні її міста, і Ефрон та залежні його міста.</span> <span class="verse"><a name="20">20</a>І Єровоам не затримав сили вже за днів Авійї. І вдарив його Господь, і він помер.</span> <span class="verse"><a name="21">21</a>І зміцнився Авійя, і взяв собі чотирнадцять жінок, і породив двадцять і двоє синів та шістнадцятеро дочок.</span> <span class="verse"><a name="22">22</a>А решта Авійєвих діл, і дороги його та слова його описані в історії пророка Іддо.</span> </p></div</div></div></body></html>