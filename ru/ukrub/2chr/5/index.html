<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2chr/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2chr">2 Chronicles</a> &gt <strong>Chapter 5</strong></div><p><span class="verse"><a name="1">1</a>І була закінчена вся праця, яку зробив Соломон для Господнього дому. І Соломон повносив освячені речі свого батька Давида, і срібло, і золото, і всі ці речі дав до скарбниці Божого дому.</span> <span class="verse"><a name="2">2</a>Тоді Соломон зібрав до Єрусалиму Ізраїлевих старших, і всіх голів племен, начальників батьківських родів Ізраїлевих синів, щоб перенести ковчега Господнього заповіту з Давидового Міста, воно Сіон.</span> <span class="verse"><a name="3">3</a>І були зібрані до царя всі ізраїльтяни в свято, воно сьомого місяця.</span> <span class="verse"><a name="4">4</a>І поприходили всі Ізраїлеві старші, і Левити понесли ковчега.</span> <span class="verse"><a name="5">5</a>І понесли ковчега та скинію заповіту, і всі святі речі, що в скинії, несли їх священики та Левити.</span> <span class="verse"><a name="6">6</a>А цар Соломон та вся Ізраїлева громада, що зібралася при ньому перед ковчегом, приносили в жертву худобу дрібну та худобу велику, що через многоту не була ані записувана, ані лічена!</span> <span class="verse"><a name="7">7</a>І священики внесли ковчега Господнього заповіту до його місця, до девіру дому, до Святого Святих, під крила херувимів.</span> <span class="verse"><a name="8">8</a>А херувими простягали крила над місцем ковчега, і затінювали херувими над ковчегом та над його держаками зверху.</span> <span class="verse"><a name="9">9</a>А ті держаки були довгі, і головки тих держаків були видні з ковчегу, що перед девіром, а назовні не були видні. І були вони там аж до цього дня.</span> <span class="verse"><a name="10">10</a>У ковчезі не було нічого, тільки дві таблиці, що поклав Мойсей на Хориві, коли Господь склав був заповіта з Ізраїлевими синами при виході їх із Єгипту.</span> <span class="verse"><a name="11">11</a>І сталося, як священики виходили із святині, а всі священики, що були там, освятилися, без додержання черг,</span> <span class="verse"><a name="12">12</a>а Левити співаки, усі вони, аж до Асафа, Гемана, Єдутуна, і синів їхніх та братів їхніх, убрані в віссон, з цимбалами, із арфами та з цитрами, стояли на схід від жертівника, а з ними сто й двадцять священиків, що сурмили на сурмах,</span> <span class="verse"><a name="13">13</a>і було воно для сурмачів та співаків як одне, щоб подати один голос на хвалу та дяку Господеві, і як загримів голос на сурмах, і на цимбалах, і на музичних знаряддях, і як хвалили Господа: Добрий бо Він, бо навіки Його милосердя! то дім, дім Господній наповнився хмарою!...</span> <span class="verse"><a name="14">14</a>І не могли священики стояти й служити через ту хмару, бо слава Господня наповнила дім Божий!...</span> </p></div</div></div></body></html>