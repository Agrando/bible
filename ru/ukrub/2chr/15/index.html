<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>А Азарія, син Оведів, злинув на нього Дух Божий.</span> <span class="verse"><a name="2">2</a>І вийшов він перед Асу та й сказав йому: Послухайте мене, Асо та ввесь Юдо й Веніямине! Господь з вами, якщо будете з Ним, і якщо будете Його шукати, дасть вам знайти Себе. А якщо ви полишите Його, полишить Він вас!</span> <span class="verse"><a name="3">3</a>У Ізраїля було багато днів, коли був він без правдивого Бога, і без священика-вчителя та без Закону.</span> <span class="verse"><a name="4">4</a>І вернувся він в утиску своєму до Господа, Бога Ізраїлевого, і вони шукали Його, і Він дав їм знайти Себе.</span> <span class="verse"><a name="5">5</a>А тими часами не було спокою ані тому, хто виходить, ані тому, хто входить, бо були великі неспокої в усіх мешканців Краю.</span> <span class="verse"><a name="6">6</a>І воював народ проти народу та місто проти міста, бо Бог побентежив їх усяким лихом.</span> <span class="verse"><a name="7">7</a>А ви будьте міцні, і нехай не слабнуть ваші руки, бо є нагорода для вашої чинности!</span> <span class="verse"><a name="8">8</a>А коли Аса почув оці слова та пророцтво, яке говорив пророк Азарія, син Оведів, то зміцнився, і повикидав поганські гидоти зо всього краю Юдиного та Веніяминового, та з міст, які він здобув з Єфремових гір, і відновив Господнього жертівника, що перед Господнім притвором.</span> <span class="verse"><a name="9">9</a>І зібрав він усього Юду й Веніямина та тих, що мешкали часово з ними з Єфрему, і з Манасії, і з Симеона, бо дуже багато поперебігали до нього з Ізраїля, коли побачили, що з ним Господь, його Бог.</span> <span class="verse"><a name="10">10</a>І вони зібралися до Єрусалиму третього місяця, п'ятнадцятого року царювання Аси.</span> <span class="verse"><a name="11">11</a>І принесли вони того дня в жертву для Господа зо здобичі, яку поприводили: худоби великої сім сотень, а худоби дрібної сім тисяч.</span> <span class="verse"><a name="12">12</a>І ввійшли вони в умову, щоб звертатися до Господа, Бога їхніх батьків, усім своїм серцем та всією своєю душею.</span> <span class="verse"><a name="13">13</a>А кожен, хто не буде звертатися до Господа, Бога Ізраїля, буде забитий від малого й аж до великого, від чоловіка й аж до жінки.</span> <span class="verse"><a name="14">14</a>І заприсяглися вони Господеві голосом сильним, і окликом, і сурмами, і рогами.</span> <span class="verse"><a name="15">15</a>І тішився ввесь Юда тією присягою, бо вони заприсяглися всім серцем своїм, і всією своєю волею шукали Його, і Він дав їм знайти Себе. І Господь дав їм мир навколо.</span> <span class="verse"><a name="16">16</a>І навіть Мааху, матір царя Аси, й її він позбавив права бути царицею, бо вона зробила була ідола Астарти. І Аса порубав боввана її, і розтер, і спалив у долині Кедрон.</span> <span class="verse"><a name="17">17</a>Та пагірки не минулися в Ізраїля, але Асине серце було все з Господом по всі його дні.</span> <span class="verse"><a name="18">18</a>І вніс він до Божого дому святі речі свого батька та святі речі свої, срібло, і золото, і посуд.</span> <span class="verse"><a name="19">19</a>А війни не було аж до тридцять й п'ятого року царювання Аси.</span> </p></div</div></div></body></html>