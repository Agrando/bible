<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2chr/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2chr">2 Chronicles</a> &gt <strong>Chapter 4</strong></div><p><span class="verse"><a name="1">1</a>І зробив мідяного жертівника, двадцять ліктів довжина йому і двадцять ліктів ширина йому, і десять ліктів височина йому.</span> <span class="verse"><a name="2">2</a>І зробив він лите море, десять на міру ліктем від краю його до краю його, навколо круглясте, і п'ять на міру ліктем височина йому. А шнур тридцять на міру ліктем оточував його навколо.</span> <span class="verse"><a name="3">3</a>А під ним постать волів, що зо всіх сторін оточують його, на десять ліктів на міру ліктем оточують море навколо; два ряди волів відлиті при відливанні його.</span> <span class="verse"><a name="4">4</a>Воно стояло на дванадцятьох волах, три обернені на північ, і три обернені на захід, і три обернені на південь, і три обернені на схід. А море на них зверху, а всі зади їх до нутра.</span> <span class="verse"><a name="5">5</a>А грубина його долоня, а край його як робота краю келіха, квітки лілеї. Містило воно три тисячі батів.</span> <span class="verse"><a name="6">6</a>І зробив десять умивальниць, і поставив п'ять з правиці, а п'ять з лівиці, щоб мити в них, приготовлене на цілопалення полощуть у них, а море для священиків, щоб митися в ньому.</span> <span class="verse"><a name="7">7</a>І зробив десять золотих свічників, як належалося, і поставив їх у храмі п'ять з правиці, а п'ять з лівиці.</span> <span class="verse"><a name="8">8</a>І зробив десять столів, і поставив у храмі, п'ять з правиці, а п'ять з лівиці. І зробив сто золотих кропильниць.</span> <span class="verse"><a name="9">9</a>І зробив священиче подвір'я та подвір'я велике, і двері до подвір'я, і їхні двері покрив міддю.</span> <span class="verse"><a name="10">10</a>А море поставив з правого боку на південний схід.</span> <span class="verse"><a name="11">11</a>І поробив Хурам горнята, і лопатки, і кропильниці. І покінчив Хурам робити працю, яку зробив для царя Соломона в Божому домі:</span> <span class="verse"><a name="12">12</a>два стовпи, і кулі, і дві маковиці на верху тих стовпів, і дві мережки на покриття обидвох куль маковиць, що на верхах стовпів,</span> <span class="verse"><a name="13">13</a>і чотири сотні гранатових яблук для обох мережок, два ряди гранатових яблук для однієї мережки, щоб покрити обидві кулі маковиць, що на переді тих стовпів.</span> <span class="verse"><a name="14">14</a>І поробив підстави, і поробив умивальниці на тих підставах,</span> <span class="verse"><a name="15">15</a>одне море, і дванадцять волів під ним,</span> <span class="verse"><a name="16">16</a>і горнята, і лопатки, і видельця, і всі їхні речі поробив Хурам-Авів цареві Соломонові для Господнього дому з виполіруваної міді.</span> <span class="verse"><a name="17">17</a>На Йорданській рівнині повідливав їх цар у глинистій землі між Суккотом та між Цередою.</span> <span class="verse"><a name="18">18</a>І наробив Соломон усіх цих речей дуже багато, бо не досліджена була вага міді.</span> <span class="verse"><a name="19">19</a>І поробив Соломон усі речі, що в Божому домі, та золотого жертівника й столи, а на них хліб показний,</span> <span class="verse"><a name="20">20</a>і свічники, і їхні лямпадки, щоб запалювати їх за постановою перед девіром, зо щирого золота.</span> <span class="verse"><a name="21">21</a>А квітки, і лямпадки, і щипчики із золота, з досконалого золота.</span> <span class="verse"><a name="22">22</a>А ножиці, і кропильниці, і ложки, і кадильниці зо щирого золота; а вхід до дому, його внутрішні двері до Святого Святих та двері дому до храму із золота.</span> </p></div</div></div></body></html>