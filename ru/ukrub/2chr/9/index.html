<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2chr/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2chr">2 Chronicles</a> &gt <strong>Chapter 9</strong></div><p><span class="verse"><a name="1">1</a>А цариця Шеви почула була про славу Соломонову, і прийшла випробувати Соломона загадками в Єрусалимі. Прийшла вона з дуже великим багатством, із верблюдами, що несли пахощі та безліч золота й дорогого каміння. І прийшла вона до Соломона, і говорила з ним про все, що було на серці її.</span> <span class="verse"><a name="2">2</a>І Соломон вияснив їй усі її запити, і не було запиту, незнаного Соломонові, якого не порішив би він їй.</span> <span class="verse"><a name="3">3</a>І побачила цариця Шеви всю Соломонову мудрість та дім, що він збудував,</span> <span class="verse"><a name="4">4</a>і їжу столу його, і мешкання рабів його, і поставу слуг його та їхні одежі, і чашників його, та їхні одежі, і вхід його, яким він уходить до Господнього дому, і не могла вона з дива вийти!</span> <span class="verse"><a name="5">5</a>І сказала вона до царя: Правдою було те, що я чула в своїм краї про твої діла та про твою мудрість.</span> <span class="verse"><a name="6">6</a>І не повірила я їхнім словам, аж поки сама не прийшла та не побачили мої очі, і ось не була представлена мені й половина великости твоєї мудрости: ти перевищив славу, про яку я чула!</span> <span class="verse"><a name="7">7</a>Щасливі люди твої, і щасливі оці твої слуги, що завжди стоять перед обличчям твоїм та слухають твою мудрість!</span> <span class="verse"><a name="8">8</a>Нехай буде благословенний Господь, Бог твій, що вподобав тебе, щоб посадити тебе на Свого трона за царя у Господа, Бога твого, через любов Бога твого до Ізраїля, щоб утвердити його навіки. І Він настановив тебе над ними царем, щоб чинити право та справедливість!</span> <span class="verse"><a name="9">9</a>І дала вона цареві сто й двадцять талантів золота, і дуже багато пахощів та дороге каміння. І більш уже не було таких пахощів, як ті, що цариця Шеви дала цареві Соломонові!</span> <span class="verse"><a name="10">10</a>І також Хурамові раби та раби Соломонові, що довозили золото з Офіру, спроваджували алмуґове дерево та дороге каміння.</span> <span class="verse"><a name="11">11</a>І поробив цар з алмуґового дерева сходи для Господнього дому та для дому царського, і гусла, і арфи для співаків. І такі речі, як вони, не бачені перед тим в юдейському Краї!</span> <span class="verse"><a name="12">12</a>А цар Соломон дав цариці Шеви все бажання її, чого вона бажала, окрім такого, що вона привезла до царя. І пішла вона назад до свого краю, вона та слуги її.</span> <span class="verse"><a name="13">13</a>І була вага того золота, що приходило для Соломона в одному році, шість сотень і шістдесят і шість талантів золота,</span> <span class="verse"><a name="14">14</a>окрім того, що приходило від купців та з торговлі ходячих. І всі царі арабські та намісники Краю довозили золото й срібло Соломонові.</span> <span class="verse"><a name="15">15</a>І зробив цар Соломон дві сотні великих щитів із кутого золота, шість сотень шеклів кутого золота йшло на одного щита,</span> <span class="verse"><a name="16">16</a>та три сотні щитів менших із кутого золота, три сотні шеклів золота йшло на одного щита. І цар віддав їх до дому Ливанського Лісу.</span> <span class="verse"><a name="17">17</a>І зробив цар великого трона зо слонової кости, і покрив його чистим золотом.</span> <span class="verse"><a name="18">18</a>У трона було шість східців та підніжжя з золота позад трону, та поруччя з цього й з того боку при місці сидіння, та два леви, що стояли при поруччях.</span> <span class="verse"><a name="19">19</a>І дванадцять левів стояли там на шости ступенях з того й з того боку. По всіх царствах не було так зробленого!</span> <span class="verse"><a name="20">20</a>І ввесь посуд на пиття царя Соломона золото, і всі речі дому Ливанського Лісу щире золото, нічого з срібла, воно за Соломонових днів не рахувалося за щось.</span> <span class="verse"><a name="21">21</a>Бо цареві кораблі ходили до Таршішу з Хурамовими рабами. Раз на три роки приходили таршіські кораблі, що довозили золото та срібло, слонову кість, і мавп та пав.</span> <span class="verse"><a name="22">22</a>І став цар Соломон найбільшим від усіх земних царів, щодо багатства та щодо мудрости.</span> <span class="verse"><a name="23">23</a>І всі земні царі хотіли бачити Соломона, щоб послухати його мудрости, що Бог дав у його серце.</span> <span class="verse"><a name="24">24</a>І вони приносили кожен свого дара, речі срібні та речі золоті, й одежу, зброю та пахощі, коні та мули, що на рік припадало.</span> <span class="verse"><a name="25">25</a>І було в Соломона чотири тисячі кінських жолобів та колесниць, і дванадцять тисяч верхівців, і він порозміщував їх по колесничних містах та при царі в Єрусалимі.</span> <span class="verse"><a name="26">26</a>І він панував над усіма царями від Річки й аж до краю филистимлян, і аж до єгипетської границі.</span> <span class="verse"><a name="27">27</a>І Соломон наскладав в Єрусалимі срібла, мов того каміння, а кедрів наскладав, щодо численности, як сикомори, що в Шефелі!</span> <span class="verse"><a name="28">28</a>А коней приводили Соломонові з Єгипту та з усіх країв.</span> <span class="verse"><a name="29">29</a>А решта Соломонових діл, перших та останніх, ото вони описані в історії пророка Натана, і в пророцтві шілонянина Ахійї, і в видіннях прозорливця Єді на Єровоама, Неватового сина.</span> <span class="verse"><a name="30">30</a>І царював Соломон в Єрусалимі над усім Ізраїлем сорок літ.</span> <span class="verse"><a name="31">31</a>І спочив Соломон за своїми батьками, і поховали його в Місті Давида, батька його, а замість нього зацарював син його Рехав'ам.</span> </p></div</div></div></body></html>