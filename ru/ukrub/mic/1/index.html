<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mic/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mic">Micah</a> &gt <strong>Chapter 1</strong></div><p><span class="verse"><a name="1">1</a>Слово Господнє, що було до морешетського Михея за днів Йотама, Ахаза та Єзекії, Юдиних царів, яке він бачив на Самарію та Єрусалим.</span> <span class="verse"><a name="2">2</a>Почуйте оце, всі народи, послухай, ти земле та все, що на ній! і хай буде за свідка на вас Господь Бог, Господь з храму святого Свого!</span> <span class="verse"><a name="3">3</a>Бо Господь ось виходить із місця Свого, і Він сходить і ступає по висотах землі.</span> <span class="verse"><a name="4">4</a>І топляться гори під Ним, і тануть долини, мов віск від огню, мов ті води, що ллються з узбіччя.</span> <span class="verse"><a name="5">5</a>Усе це за провинення Якова, за гріхи дому Ізраїля. Хто провинення Якова, чи ж не Самарія? А хто гріх дому Юдиного, чи ж не Єрусалим?</span> <span class="verse"><a name="6">6</a>І зроблю Самарію руїною в полі, за місце садити виноград, і повикидаю в долину каміння її, і відкрию основи її.</span> <span class="verse"><a name="7">7</a>І потовчені будуть усі її ідоли, всі ж дарунки її за розпусту попалені будуть в огні, і всіх бовванів її Я віддам на спустошення. Бо зібрала вона від дарунків за блуд, і на подарунки за блуд це повернеться.</span> <span class="verse"><a name="8">8</a>Над оцим голоситиму я та ридатиму, ходитиму босий й нагий, заводити буду, немов ті шакали, і буду тужити, як струсі!</span> <span class="verse"><a name="9">9</a>Бо рани її невигойні, бо це аж до Юди прийшло, воно досягло аж до брами народу Мого, аж до Єрусалиму.</span> <span class="verse"><a name="10">10</a>Цього не оголошуйте в Ґаті, і плакати не плачте, качайтесь по поросі в Бет-Леафрі.</span> <span class="verse"><a name="11">11</a>Переходь собі ти, о мешканко Шафіру, нага, осоромлена, вже бо не вийде мешканка Цаанану, голосіння Бет-Гаецелу не дасть вам спинитися в ньому.</span> <span class="verse"><a name="12">12</a>Бо мешканка Мароту чекала добра, та до єрусалимської брами зійшло оце лихо від Господа.</span> <span class="verse"><a name="13">13</a>Запряжи баскі коні до воза, мешканко Лахішу! Ти початок гріха для сіонської доньки, бо знайшлись серед тебе провини Ізраїлеві,</span> <span class="verse"><a name="14">14</a>тому то даси розводові листи на Морешет-Ґат. Доми Ахзіва омана для Ізраїлевих царів.</span> <span class="verse"><a name="15">15</a>Спроваджу тобі ще спадкоємця Я, о мешканко Мареші, Аж по Адуллам прийде слава Ізраїля.</span> <span class="verse"><a name="16">16</a>Зроби собі лисину та острижися за синів своїх любих, пошир свою лисину, мов ув орла, бо пішли на вигнання від тебе вони!</span> </p></div</div></div></body></html>