<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/mic/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/mic">Micah</a> &gt <strong>Chapter 5</strong></div><p><span class="verse"><a name="1">1</a>(4-14) І згромаджуйсь тепер, дочко товпищ! Облогу вчинили на нас, тростиною б'ють по щоці Ізраїлевого суддю...</span> <span class="verse"><a name="2">2</a>(5-1) А ти, Віфлеєме-Єфрате, хоч малий ти у тисячах Юди, із тебе Мені вийде Той, що буде Владика в Ізраїлі, і віддавна постання Його, від днів віковічних.</span> <span class="verse"><a name="3">3</a>(5-2) Тому Він їх видасть до часу, аж поки ота не породить, що має родити, а останок братів Його вернеться до Ізраїлевих синів.</span> <span class="verse"><a name="4">4</a>(5-3) І стане, і буде Він пасти Господньою силою, величністю Ймення Господа Бога Свого. І осядуть вони, бо Він стане великий тепер аж до кінців землі!</span> <span class="verse"><a name="5">5</a>(5-4) І Він буде миром. Як прийде до нашого краю Ашшур, і буде топтатись по наших палатах, то поставимо на нього сім пастирів та восьмеро людських княжат.</span> <span class="verse"><a name="6">6</a>(5-5) І вони будуть пасти мечем край Ашшура, край же Німрода у воротях його. Та Він від Ашшура врятує, як той прийде в наш Край, і коли буде топтатись по наших границях.</span> <span class="verse"><a name="7">7</a>(5-6) І Яковів залишок буде посеред численних народів, як роса та від Господа, як той дощ на траві, і він надії не кластиме на чоловіка, і не буде надії складати на людських синів.</span> <span class="verse"><a name="8">8</a>(5-7) І Яковів залишок буде між людами, серед численних народів, як лев між лісною худобою, як левчук між отарами овець, що як він переходить, то топче й шматує, і немає нікого, хто б зміг урятувати.</span> <span class="verse"><a name="9">9</a>(5-8) Хай зведеться рука твоя на твоїх ненависників, і хай всі вороги твої витяті будуть!</span> <span class="verse"><a name="10">10</a>(5-9) І станеться в день той, говорить Господь, і витну Я коні твої з-серед тебе, і колесниці твої повигублюю.</span> <span class="verse"><a name="11">11</a>(5-10) І понищу міста твого Краю, і всі твердині твої порозвалюю.</span> <span class="verse"><a name="12">12</a>(5-11) І повиполюю чари з твоєї руки, і ворожбитів у тебе не буде.</span> <span class="verse"><a name="13">13</a>(5-12) І понищу боввани твої та жертовні стовпи твої з-посеред тебе, і ти чинові рук своїх більше не будеш вклонятися.</span> <span class="verse"><a name="14">14</a>(5-13) І повитинаю дерева жертовні твої з-серед тебе, і міста твої вигублю.</span> <span class="verse"><a name="15">15</a>(5-14) І в гніві та в лютості помсту вчиню над народами, що Мене не послухались!</span> </p></div</div></div></body></html>