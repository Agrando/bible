<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 38</strong></div><p><span class="verse"><a name="1">1</a>І зробив він жертівника з акаційного дерева, п'ять ліктів довжина його, і п'ять ліктів ширина його, квадратовий, а вишина його три лікті.</span> <span class="verse"><a name="2">2</a>І поробив він роги його на чотирьох кутах його, з нього були його роги. І пообкладав його міддю.</span> <span class="verse"><a name="3">3</a>І він поробив усі речі жертівника: горшки, і шуфлі, і кропильниці, видельця, і лопатки на вугілля. Усі речі його поробив він із міді.</span> <span class="verse"><a name="4">4</a>І мережу зробив він із міді для жертівника роботою сітки, під лиштву його здолу до половини його.</span> <span class="verse"><a name="5">5</a>І вилив він чотири каблучки на чотирьох кінцях його для мідяної мережі, на вкладання для держаків.</span> <span class="verse"><a name="6">6</a>І поробив він держаки з акаційного дерева, і пообкладав їх міддю.</span> <span class="verse"><a name="7">7</a>І повсовував він ті держаки в каблучки на боках жертівника, щоб ними носити його. Порожнявим усередині зробив його з дощок.</span> <span class="verse"><a name="8">8</a>І зробив він умивальницю з міді та підставу її з міді, з дзеркалами жінок, що сповняли службу при вході скинії заповіту.</span> <span class="verse"><a name="9">9</a>І зробив він подвір'я. На південну сторону, на полудень запони того подвір'я, суканий віссон, сто ліктів.</span> <span class="verse"><a name="10">10</a>А стовпів для нього двадцять, а їхніх підстав із міді двадцять. Гаки тих стовпів та обручі їхні срібло.</span> <span class="verse"><a name="11">11</a>А в сторону півночі сто ліктів; стовпів для них двадцять і підстав для них двадцять, із міді. Гаки тих стовпів та обручі їхні срібло.</span> <span class="verse"><a name="12">12</a>А в сторону заходу, запони, п'ятдесят ліктів; стовпів для них десять, і підстав для них десять. Гаки тих стовпів та обручі їхні срібло.</span> <span class="verse"><a name="13">13</a>А в сторону переду, сходу, п'ятдесят ліктів.</span> <span class="verse"><a name="14">14</a>Запони до боку п'ятнадцять ліктів; стовпів для них три, і підстав для них три.</span> <span class="verse"><a name="15">15</a>А для другого боку з цієї й з тієї сторони брами подвір'я запони на п'ятнадцять ліктів; стовпів для них три, і підстав для них три.</span> <span class="verse"><a name="16">16</a>Всі запони подвір'я навколо віссон суканий.</span> <span class="verse"><a name="17">17</a>А підстави для стовпів мідь, гаки стовпів та обручів їхніх срібло. А обклад верхів їх срібло, і вони всі стовпи подвір'я поспинані сріблом.</span> <span class="verse"><a name="18">18</a>А заслона брами подвір'я робота гаптівника: блакить, і пурпур, і червень та суканий віссон; і двадцять ліктів довжина, а вишина в ширині п'ять ліктів, відповідно запонам подвір'я.</span> <span class="verse"><a name="19">19</a>А стовпів для них чотири, і підстав для них чотири, із міді. Гаки їх срібло, і обклад верхів їх та їхніх обручів срібло.</span> <span class="verse"><a name="20">20</a>А всі кілки для скинії й для подвір'я навколо мідь.</span> <span class="verse"><a name="21">21</a>Оце перелік скинії, скинії свідоцтва, що був обрахований на приказ Мойсея, за допомогою Левитів під рукою Ітамара, сина Аарона, священика.</span> <span class="verse"><a name="22">22</a>А Бецал'їл, син Урія, сина Хура, Юдиного племени, поробив усе, що Господь наказав був Мойсеєві.</span> <span class="verse"><a name="23">23</a>А з ним Оголіяв, син Ахісамахів, Данового племени, оброблювач, і мистець, і гаптівник блакиттю, і пурпуром, і червенню, і віссоном.</span> <span class="verse"><a name="24">24</a>Усе золото, вжите для праці в усій роботі святині, то було золото колихання, двадцять і п'ять талантів та сім сотень і тридцять шеклів на міру шеклем святині.</span> <span class="verse"><a name="25">25</a>А срібло полічених у громаді мужів сто талантів та тисяча, і сімсот і сімдесят і п'ять шеклів на міру шеклем святині,</span> <span class="verse"><a name="26">26</a>на голову бека, цебто половина шекля на міру шеклем святині для кожного, хто переходив при переліку від віку двадцяти літ і вище, для шостисот тисяч і трьох тисяч і п'ятисот і п'ятидесяти.</span> <span class="verse"><a name="27">27</a>І було сто талантів срібла на відлиття підстав святині та підстав завіси, сотня підстав на сотню талантів, талант на підставу.</span> <span class="verse"><a name="28">28</a>А з тисячі й семисот і семидесяти й п'яти шеклів поробив він гаки для стовпів, і пообкладав їхні верхи та поспинав їх.</span> <span class="verse"><a name="29">29</a>А міді колихання було сімдесят талантів та дві тисячі й чотириста шеклів.</span> <span class="verse"><a name="30">30</a>І поробив він із неї підстави входу скинії заповіту, і жертівника мідяного, і його мідяну мережу, та всі речі жертівника,</span> <span class="verse"><a name="31">31</a>і підстави подвір'я навколо, і підстави брами подвір'я, і скинійні кілки, і всі кілки подвір'я навколо.</span> </p></div</div></div></body></html>