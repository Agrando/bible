<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 4</strong></div><p><span class="verse"><a name="1">1</a>І відповів Мойсей та й сказав: Таж вони не повірять мені, і не послухають голосу мого, бо скажуть: Господь не явився тобі!</span> <span class="verse"><a name="2">2</a>І промовив до нього Господь: Що то в руці твоїй? Той відказав: Палиця.</span> <span class="verse"><a name="3">3</a>І сказав Він: Кинь її на землю! І той кинув її на землю, і вона стала вужем. І втік Мойсей від нього.</span> <span class="verse"><a name="4">4</a>І сказав Господь до Мойсея: Простягни свою руку, і візьми його за хвоста! І він простяг свою руку й узяв його, і той став палицею в долоні його.</span> <span class="verse"><a name="5">5</a>Щоб повірили, що явився тобі Господь, Бог їхніх батьків, Бог Авраама, Бог Ісака й Бог Якова.</span> <span class="verse"><a name="6">6</a>І сказав Господь йому ще: Засунь свою руку за пахвину свою! І засунув він руку свою за пахвину свою, і витягнув її, аж ось рука його побіліла від прокази, як сніг!</span> <span class="verse"><a name="7">7</a>А Він сказав: Поклади знов свою руку за пахвину свою! І він поклав знову руку свою до своєї пахвини, і витягнув її з пахвини своєї, і ось вона стала знову, як тіло його.</span> <span class="verse"><a name="8">8</a>І станеться, коли не повірять тобі, і не послухають голосу першої ознаки, то повірять голосу ознаки наступної.</span> <span class="verse"><a name="9">9</a>І станеться коли вони не повірять також обом тим ознакам, і не послухають твого голосу, то ти візьмеш води з Річки, і виллєш на суходіл. І переміниться та вода, що ти візьмеш із Річки, і станеться кров'ю на суходолі.</span> <span class="verse"><a name="10">10</a>Та Мойсей сказав до Господа: О Господи я не промовець ні від учора, ні від позавчора, ані відтоді, коли Ти говорив був до Свойого раба, бо я тяжкоустий та тяжкоязикий.</span> <span class="verse"><a name="11">11</a>І сказав йому Господь: Хто дав уста людині? Або Хто робить німим, чи глухим, чи видючим, чи темним, чи ж не Я, Господь?</span> <span class="verse"><a name="12">12</a>А тепер іди, а Я буду з устами твоїми, і буду навчати тебе, що ти маєш говорити.</span> <span class="verse"><a name="13">13</a>А він відказав: Молю Тебе, Господи, пошли іншого, кого маєш послати.</span> <span class="verse"><a name="14">14</a>І запалав гнів Господній на Мойсея, і Він сказав: Чи ж не Аарон твій брат, Левит? Я знаю, що він добре буде говорити. Та ось він вийде навпроти тебе, і побачить тебе, і зрадіє він у серці своїм.</span> <span class="verse"><a name="15">15</a>І ти будеш говорити до нього, і вкладеш слова ці в уста його, а Я буду з устами твоїми й з устами його, і буду навчати вас, що маєте робити.</span> <span class="verse"><a name="16">16</a>І він буде говорити за тебе до народу. І станеться, він буде тобі устами, а ти будеш йому замість Бога.</span> <span class="verse"><a name="17">17</a>І ти візьмеш у руку свою оцю палицю, якою ознаки чинитимеш.</span> <span class="verse"><a name="18">18</a>І пішов Мойсей, і вернувся до тестя свого Їтра, і сказав йому: Піду я, і вернуся до братів своїх, що в Єгипті, і побачу, чи ще живі вони. А Їтро сказав до Мойсея: Іди в мирі!</span> <span class="verse"><a name="19">19</a>І сказав Господь до Мойсея в Мідіяні: Іди, вернися до Єгипту, бо вимерли всі люди, що шукали твоєї душі.</span> <span class="verse"><a name="20">20</a>І взяв Мойсей жінку свою та синів своїх, і посадив їх на осла, та й вернувся до єгипетського краю. І взяв Мойсей палицю Божу в руку свою.</span> <span class="verse"><a name="21">21</a>І сказав Господь до Мойсея: Коли ти підеш, щоб вернутися до Єгипту, гляди, щоб усі чуда, які Я вклав у твою руку, ти вчинив їх перед лицем фараона, а Я ожорсточу серце його, і він не відпустить народу.</span> <span class="verse"><a name="22">22</a>І ти скажеш фараонові: Так сказав Господь: Син Мій, Мій перворідний то Ізраїль.</span> <span class="verse"><a name="23">23</a>І кажу Я тобі: Відпусти Мого сина, і нехай Мені служить. А коли ти відмовиш пустити його, то ось Я вб'ю твого сина, твого перворідного.</span> <span class="verse"><a name="24">24</a>І сталося в дорозі на нічлігу, стрів був його Господь і шукав, щоб убити його.</span> <span class="verse"><a name="25">25</a>Та Ціппора взяла кременя, і обрізала крайню плоть свого сина, і доторкнулася нею до ніг його та й сказала: Бо ти мені наречений крови!</span> <span class="verse"><a name="26">26</a>І пустив Він його. Тоді вона сказала: Наречений крови через обрізання.</span> <span class="verse"><a name="27">27</a>І сказав Господь до Аарона: Іди назустріч Мойсею в пустиню! І він пішов, і стрів його на горі Божій, і поцілував його.</span> <span class="verse"><a name="28">28</a>І розповів Мойсей Ааронові всі слова Господа, що послав його, і всі ті ознаки, що Він наказав був йому.</span> <span class="verse"><a name="29">29</a>І пішов був Мойсей та Аарон, і зібрали вони всіх старших Ізраїлевих синів.</span> <span class="verse"><a name="30">30</a>І переказав Аарон усі слова, що Господь говорив був Мойсеєві. А той ті ознаки чинив на очах народу.</span> <span class="verse"><a name="31">31</a>І повірив народ той. І почули вони, що згадав Господь Ізраїлевих синів, і що побачив біду їх, і вони схилилися, і поклонилися до землі.</span> </p></div</div></div></body></html>