<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 2</strong></div><p><span class="verse"><a name="1">1</a>І пішов один муж з дому Левія, і взяв собі за жінку дочку Левієву.</span> <span class="verse"><a name="2">2</a>І завагітніла та жінка, та й сина вродила. І побачили його, що він гарний, та й ховала його три місяці.</span> <span class="verse"><a name="3">3</a>Та не могла його більше ховати. І взяла йому папірусову скриньку, і виасфальтувала її асфальтом та смолою, і положила до неї дитину, та й поклала в очереті на березі Річки.</span> <span class="verse"><a name="4">4</a>А сестра його стояла здалека, щоб довідатися, що йому станеться.</span> <span class="verse"><a name="5">5</a>І зійшла фараонова дочка купатися на Річку, а служниці її ходили понад Річкою. І побачила вона ту скриньку серед очерету, і послала невільницю свою, щоб узяла її.</span> <span class="verse"><a name="6">6</a>І відчинила, та й побачила дитину, ось хлопчик плаче. І вона змилосердилася над ним, та й сказала: Це з єврейських дітей!</span> <span class="verse"><a name="7">7</a>І сказала сестра його до фараонової дочки: Чи не піти й не покликати тобі жінку-мамку з єврейок, і вона годуватиме тобі дитину?</span> <span class="verse"><a name="8">8</a>І сказала їй дочка фараонова: Іди. І пішла та дівчина, і покликала матір дитини.</span> <span class="verse"><a name="9">9</a>А дочка фараонова сказала до неї: На тобі цю дитину, та й годуй її для мене. А я дам тобі заплату. І взяла та жінка дитину, і годувала її.</span> <span class="verse"><a name="10">10</a>І підросло те дитя, і вона привела його до фараонової дочки, і він став їй за сина. І вона назвала йому ймення Мойсей, і сказала: бо з води я витягла його.</span> <span class="verse"><a name="11">11</a>І сталося за тих днів, і підріс Мойсей. І вийшов він до братів своїх, та й приглядався до їхніх терпінь. І побачив він єгиптянина, що бив єврея з братів його.</span> <span class="verse"><a name="12">12</a>І озирнувся він туди та сюди, і побачив, що нікого нема, та й убив єгиптянина, і заховав його в пісок.</span> <span class="verse"><a name="13">13</a>І вийшов він другого дня, аж ось сваряться двоє євреїв. І сказав він несправедливому: Нащо ти б'єш свого ближнього?</span> <span class="verse"><a name="14">14</a>А той відказав: Хто тебе настановив за начальника та за суддю над нами? Чи ти думаєш убити мене, як ти вбив був єгиптянина? І злякався Мойсей та й сказав собі: Справді, та справа стала відома!</span> <span class="verse"><a name="15">15</a>І почув фараон про цю справу, та й шукав, щоб убити Мойсея. І втік Мойсей від фараонового лиця, і оселився в країні Мідіян.</span> <span class="verse"><a name="16">16</a>А в мідіянського жерця було сім дочок. І прийшли вони, і витягали воду, і наповнили корита, щоб напоїти отару свого батька.</span> <span class="verse"><a name="17">17</a>І прийшли пастухи й відігнали їх. І встав Мойсей, та й оборонив їх, і напоїв їхню отару.</span> <span class="verse"><a name="18">18</a>І прибули вони до Реуїла, свого батька, а той поспитав: Чого ви сьогодні так скоро прийшли?.</span> <span class="verse"><a name="19">19</a>А ті відказали: Якийсь єгиптянин оборонив нас від руки пастухів, а також навіть натягав нам води й напоїв отару.</span> <span class="verse"><a name="20">20</a>І сказав він до своїх дочок: А де він? Чому ви покинули того чоловіка? Покличте його, і нехай він з'їсть хліба.</span> <span class="verse"><a name="21">21</a>І погодився Мойсей сидіти з тим чоловіком, а той видав за Мойсея дочку свою Ціппору.</span> <span class="verse"><a name="22">22</a>І породила вона сина, а він назвав ім'я йому: Ґершом, бо сказав: Я став приходьком у чужому краї.</span> <span class="verse"><a name="23">23</a>І сталося по довгих днях, і вмер цар Єгипту. А Ізраїлеві сини стогнали від тієї роботи та кричали. І їхній зойк через ту роботу донісся до Бога.</span> <span class="verse"><a name="24">24</a>І почув Бог їхній стогін. І згадав Бог Свого заповіта з Авраамом, Ісаком та Яковом.</span> <span class="verse"><a name="25">25</a>І Бог бачив синів Ізраїлевих, і Бог зглянувся над ними.</span> </p></div</div></div></body></html>