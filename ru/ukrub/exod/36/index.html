<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 36</strong></div><p><span class="verse"><a name="1">1</a>І зробить Бецал'їл та Оголіяв, та кожен мудросердий чоловік, кому Господь дав мудрости та розсудку, щоб уміти зробити кожну працю роботи в святині на все, що Господь наказав був.</span> <span class="verse"><a name="2">2</a>І покликав Мойсей Бецал'їла та Оголіява, та кожного мудросердого чоловіка, кому Господь подав мудрість у серце, кожного, кого вело серце зблизитися до тієї праці, щоб зробити її.</span> <span class="verse"><a name="3">3</a>І взяли вони від Мойсея все приношення, що позносили Ізраїлеві сини для праці служби святині, щоб зробити її. А вони ще приносили до нього щоранку добровільного дара.</span> <span class="verse"><a name="4">4</a>І прибули всі мудреці, що роблять усю роботу святині, кожен із праці своєї, яку вони роблять,</span> <span class="verse"><a name="5">5</a>і сказали до Мойсея, говорячи: Народ приносить більше, ніж потрібно було для праці, яку Господь звелів був зробити.</span> <span class="verse"><a name="6">6</a>І Мойсей наказав проголосити в таборі, говорячи: Ні чоловік, ні жінка нехай не роблять уже нічого на приношення для святині. І був стриманий народ від приносів.</span> <span class="verse"><a name="7">7</a>А наготовленого було досить для кожної праці, щоб зробити її, і ще зоставалось.</span> <span class="verse"><a name="8">8</a>І зробили кожен мудросердий із тих, що робили скинійну працю: десять покривал із суканого віссону, і блакиті, і пурпуру та з червені. Херувими мистецькою роботою він поробив їх.</span> <span class="verse"><a name="9">9</a>Довжина одного покривала двадцять і вісім ліктів, а ширина одного покривала чотири лікті. Усім покривалам міра одна.</span> <span class="verse"><a name="10">10</a>І поспинав він п'ять покривал одне до одного, і п'ять інших покривал поспинав одне до одного.</span> <span class="verse"><a name="11">11</a>І поробив він блакитні петельки на краю одного покривала з кінця в спинанні. Так само зробив на краю кінцевого покривала в спинанні другім.</span> <span class="verse"><a name="12">12</a>П'ятдесят петельок зробив він у покривалі однім, і п'ятдесят петельок зробив він на кінці покривала, що в другім спинанні. Ті петельки протилеглі одна до однієї.</span> <span class="verse"><a name="13">13</a>І зробив він п'ятдесят золотих гачків, і поспинав ті покривала одне до одного тими гачками, і стала одна скинія.</span> <span class="verse"><a name="14">14</a>І зробив він покривала з вовни козиної до намета над внутрішньою скинією, одинадцять покривал зробив таких.</span> <span class="verse"><a name="15">15</a>Довжина одного покривала тридцять ліктів, а ширина одного покривала чотири лікті. Одинадцятьом покривалам міра одна.</span> <span class="verse"><a name="16">16</a>І поспинав він п'ять покривал осібно, а шість тих покривал осібно.</span> <span class="verse"><a name="17">17</a>І поробив він п'ятдесят петельок на краю кінцевого покривала в спинанні, і п'ятдесят петельок поробив на краю покривала другого спинання.</span> <span class="verse"><a name="18">18</a>І зробив він п'ятдесят мідяних гачків на спинання скинії, щоб стала вона одна.</span> <span class="verse"><a name="19">19</a>І зробив він накриття для скинії, баранячі начервоно пофарбовані шкурки, і накриття зверху з тахашевих шкурок.</span> <span class="verse"><a name="20">20</a>І поробив він для скинії стоячі дошки з акаційного дерева.</span> <span class="verse"><a name="21">21</a>Десять ліктів довжина дошки, і лікоть і півліктя ширина однієї дошки.</span> <span class="verse"><a name="22">22</a>В одній дошці дві ручки, сполучені одна до однієї. Так він поробив усі дошки скинії.</span> <span class="verse"><a name="23">23</a>І поробив він дошки для скинії, двадцять дощок на бік південний, на полудень.</span> <span class="verse"><a name="24">24</a>І сорок срібних підстав поробив він під тими двадцятьма дошками, дві підставі під однією дошкою для ручок її, і дві підставі під дошкою другою для двох ручок її.</span> <span class="verse"><a name="25">25</a>А для другого боку скинії, у бік півночі зробив він двадцять дощок.</span> <span class="verse"><a name="26">26</a>І для них сорок срібних підстав, дві підставі під одну дошку, і дві підставі під дошку другу.</span> <span class="verse"><a name="27">27</a>А для заднього боку скинії на захід зробив він шість дощок.</span> <span class="verse"><a name="28">28</a>І дві дошки зробив він для скинійних кутів на заднього бока.</span> <span class="verse"><a name="29">29</a>І були вони поєднані здолу, і разом були вони поєднані на верху її до однієї каблучки. Так зробив він для них обох, для обох кутів.</span> <span class="verse"><a name="30">30</a>І було вісім дощок, а їхні підстави зо срібла, шістнадцять підстав: по дві підставі під одну дошку.</span> <span class="verse"><a name="31">31</a>І зробив він засуви з акаційного дерева, п'ять для дощок одного боку скинії,</span> <span class="verse"><a name="32">32</a>і п'ять засувів для дощок другого боку скинії, і п'ять засувів для дощок заднього боку на захід.</span> <span class="verse"><a name="33">33</a>І зробив він середнього засува, щоб засувати по середині дощок від кінця до кінця.</span> <span class="verse"><a name="34">34</a>А ці дошки він пообкладав золотом, а каблучки їхні, на вкладання для засувів, поробив із золота; і ці засуви він пообкладав золотом.</span> <span class="verse"><a name="35">35</a>І зробив він завісу з блакиті, і пурпуру, і червені та з суканого віссону. Мистецькою роботою зробив її з херувимами.</span> <span class="verse"><a name="36">36</a>І він зробив для неї чотири акаційні стовпи, і пообкладав їх золотом, гаки їх золоті, і вилив для них чотири срібних підставі.</span> <span class="verse"><a name="37">37</a>І зробив він заслону для входу скинії з блакиті, і пурпуру, і червені та з суканого віссону, робота гаптівника.</span> <span class="verse"><a name="38">38</a>А стовпи її п'ять, а гаки їх золоті; і він пообкладав їх верхи та їх обручі золотом; а підстави їхні п'ять із міді.</span> </p></div</div></div></body></html>