<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 40</strong></div><p><span class="verse"><a name="1">1</a>А Господь промовляв до Мойсея, говорячи:</span> <span class="verse"><a name="2">2</a>Першого місяця, першого дня місяця поставиш намета для скинії заповіту.</span> <span class="verse"><a name="3">3</a>І поставиш там ковчега свідоцтва, і закриєш ковчега завісою.</span> <span class="verse"><a name="4">4</a>І внесеш стола, і порозкладаєш належне йому; і внесеш свічника, і запалиш його лямпадки.</span> <span class="verse"><a name="5">5</a>І поставиш золотого жертівника для кадила перед ковчегом свідоцтва; і повісиш заслону входу скинії.</span> <span class="verse"><a name="6">6</a>І поставиш жертівника цілопалення перед входом скинії, скинії заповіту.</span> <span class="verse"><a name="7">7</a>І поставиш умивальницю між скинією заповіту та між жертівником, і даси туди води.</span> <span class="verse"><a name="8">8</a>І поставиш подвір'я навколо, і даси заслону брами подвір'я.</span> <span class="verse"><a name="9">9</a>І візьмеш миро помазання, та й помажеш скинію та все, що в ній, і освятиш її та всі речі її, і стане вона святістю.</span> <span class="verse"><a name="10">10</a>І помажеш жертівника цілопалення та всі речі його, і освятиш жертівника, і стане жертівник Найсвятішим.</span> <span class="verse"><a name="11">11</a>І помажеш умивальницю та підставу її, і освятиш її.</span> <span class="verse"><a name="12">12</a>І приведеш Аарона та синів його до входу скинії заповіту, та й обмиєш їх водою.</span> <span class="verse"><a name="13">13</a>І зодягнеш Аарона в священні шати, і помажеш його, і освятиш його, і він буде священнослужити Мені.</span> <span class="verse"><a name="14">14</a>І приведеш синів його, і позодягаєш їх у хітони.</span> <span class="verse"><a name="15">15</a>І помажеш їх, як помазав їхнього батька, і будуть вони священнослужити Мені. І станеться, що помазання їх буде на них на вічне священство, на їхні покоління!</span> <span class="verse"><a name="16">16</a>І зробив Мойсей усе, як Господь наказав був йому, так він зробив.</span> <span class="verse"><a name="17">17</a>І сталося першого місяця другого року, першого дня місяця, була поставлена скинія!</span> <span class="verse"><a name="18">18</a>І поставив Мойсей скинію, і дав підстави її, і поклав дошки її, і дав засови її, і поставив стовпи її.</span> <span class="verse"><a name="19">19</a>І розтягнув намета над внутрішньою скинією, і поклав скинійне накриття на неї згори, як Господь наказав був Мойсеєві.</span> <span class="verse"><a name="20">20</a>І взяв він і поклав свідоцтво до ковчега, а на ковчега поклав держаки, і дав на ковчега віко згори.</span> <span class="verse"><a name="21">21</a>І вніс він ковчега до скинії, і повісив завісу заслони, і закрив ковчег свідоцтва, як Господь наказав був Мойсеєві.</span> <span class="verse"><a name="22">22</a>І дав він стола в скинію заповіту, на стороні скинії на північ, поза завісою.</span> <span class="verse"><a name="23">23</a>І порозкладав на ньому розклад хліба перед Господнім лицем, як Господь наказав був Мойсеєві.</span> <span class="verse"><a name="24">24</a>І поставив свічника в скинії заповіту навпроти стола, на стороні скинії на південь.</span> <span class="verse"><a name="25">25</a>І позасвічував лямпадки перед Господнім лицем, як Господь наказав був Мойсеєві.</span> <span class="verse"><a name="26">26</a>І поставив золотого жертівника в скинії заповіту перед завісою.</span> <span class="verse"><a name="27">27</a>І кадив він на ньому запашні кадила, як Господь наказав був Мойсеєві.</span> <span class="verse"><a name="28">28</a>І повісив входову заслону до скинії.</span> <span class="verse"><a name="29">29</a>А жертівника цілопалення поставив при вході скинії, скинії заповіту, і приніс на ньому цілопалення та жертву хлібну, як Господь наказав був Мойсеєві.</span> <span class="verse"><a name="30">30</a>І поставив умивальницю між скинією заповіту та між жертівником, і туди дав води на миття.</span> <span class="verse"><a name="31">31</a>І вмивали з нього Мойсей й Аарон та сини його руки свої та ноги свої.</span> <span class="verse"><a name="32">32</a>Коли вони входили до скинії заповіту, і коли зближалися до жертівника, вони обмивалися, як Господь наказав був Мойсеєві.</span> <span class="verse"><a name="33">33</a>І поставив подвір'я навколо скинії та жертівника, і повісив заслону брами подвір'я.</span> <span class="verse"><a name="34">34</a>А хмара закрила скинію заповіту, і слава Господня наповнила скинію.</span> <span class="verse"><a name="35">35</a>І не міг Мойсей увійти до скинії заповіту, бо хмара спочивала над нею, а слава Господня наповнила скинію.</span> <span class="verse"><a name="36">36</a>А коли підіймалася хмара з-над скинії, то Ізраїлеві сини рушали в усі свої подорожі.</span> <span class="verse"><a name="37">37</a>А якщо хмара не підіймалася, то не рушали вони аж до дня, коли вона підіймалася,</span> <span class="verse"><a name="38">38</a>бо над скинією вдень була хмара Господня, а вночі був огонь у ній, на очах усього Ізраїлевого дому в усіх його подорожах!</span> </p></div</div></div></body></html>