<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 39</strong></div><p><span class="verse"><a name="1">1</a>А з блакиті й пурпуру та червені поробили вони службові шати для служення в святині. І поробили священні шати, що вони для Аарона, як Господь наказав був Мойсеєві.</span> <span class="verse"><a name="2">2</a>І зробив він ефода з золота, блакиті, і пурпуру, і червені та з суканого віссону.</span> <span class="verse"><a name="3">3</a>І повибивали вони золоті бляхи, та й настригли ниток на роботу серед блакиті, і серед пурпуру, і серед червені, і серед віссону, робота мистця.</span> <span class="verse"><a name="4">4</a>Вони зробили для нього злучені нараменники, на обох кінцях його він був сполучений.</span> <span class="verse"><a name="5">5</a>А пояс мистецький для накладання ефоду, що з ним з'єднаний і однакового з ним виробу, золото, блакить, і пурпур, і червень, і суканий віссон, як Господь наказав був Мойсеєві.</span> <span class="verse"><a name="6">6</a>І поробили вони камені оніксові, оточені золотими гніздами, вирізьблені різьбою печатки, з іменами Ізраїлевих синів.</span> <span class="verse"><a name="7">7</a>І він їх поклав на ефодові нараменники, камені на пам'ять для Ізраїлевих синів, як Господь наказав був Мойсеєві.</span> <span class="verse"><a name="8">8</a>І зробив він нагрудника, роботою мистця, як робота ефоду, золото, блакить, і пурпур, і червень, і суканий віссон.</span> <span class="verse"><a name="9">9</a>Квадратовий він був, складеним удвоє зробили нагрудника, п'ядь ширина його, складений удвоє.</span> <span class="verse"><a name="10">10</a>І понасаджували на ньому чотири ряди каменя. Ряд: рубін, топаз і смарагд ряд перший.</span> <span class="verse"><a name="11">11</a>А ряд другий: карбункул, сапфір і яспіс.</span> <span class="verse"><a name="12">12</a>А ряд третій: опаль, агат і аметист.</span> <span class="verse"><a name="13">13</a>А четвертий ряд: хризоліт, онікс і беріл, вони вставлені золотими насадами в своїх гніздах.</span> <span class="verse"><a name="14">14</a>А камені ті на ймення дванадцятьох Ізраїлевих синів вони, на ймення їх; різьбою печатки кожен на ім'я його для дванадцяти племен.</span> <span class="verse"><a name="15">15</a>І поробили вони на нагруднику сукані ланцюги плетеною роботою зо щирого золота.</span> <span class="verse"><a name="16">16</a>І зробили вони дві золоті гнізді та дві золоті каблучки, і дали ці каблучки на двох кінцях нагрудника.</span> <span class="verse"><a name="17">17</a>І дали два золоті шнури на дві ті каблучки до кінців нагрудника.</span> <span class="verse"><a name="18">18</a>А два кінці обох шнурів дали до двох гнізд, і дали на нараменники ефоду спереду його.</span> <span class="verse"><a name="19">19</a>І зробили дві золоті каблучки, та й поклали на обох кінцях нагрудника на краї його, що до сторони ефоду, всередину.</span> <span class="verse"><a name="20">20</a>І зробили вони дві золоті каблучки, та й дали їх на обидва нараменники ефоду здолу, спереду його, при сполученні його, над мистецьким поясом ефоду.</span> <span class="verse"><a name="21">21</a>І прив'язали нагрудника від каблучок його до каблучок ефоду блакитною ниткою, щоб був на мистецькім поясі ефоду, і не буде рухатись нагрудник із-над ефоду, як Господь наказав був Мойсеєві.</span> <span class="verse"><a name="22">22</a>І зробив він шату для ефоду, ткацькою роботою, всю блакитну.</span> <span class="verse"><a name="23">23</a>А отвір шати в середині її, як отвір панцера; край отвору її обрамований навколо, щоб не дертися їй.</span> <span class="verse"><a name="24">24</a>І поробили вони на подолку шати гранатові яблука з блакиті, і пурпуру та з суканої червені.</span> <span class="verse"><a name="25">25</a>І поробили дзвінки зо щирого золота, і дали ті дзвінки поміж гранатові яблука на подолку шати навколо, поміж ті гранатові яблука,</span> <span class="verse"><a name="26">26</a>дзвінок і гранатове яблуко, дзвінок і гранатове яблуко на подолку шати тієї навколо, на служення, як Господь наказав був Мойсеєві.</span> <span class="verse"><a name="27">27</a>І поробили вони хітони з віссону, робота ткача, для Аарона та для синів його,</span> <span class="verse"><a name="28">28</a>і завоя з віссону, і шапки накриття з віссону, і льняна спідня одіж із суканого віссону,</span> <span class="verse"><a name="29">29</a>і пояса з суканого віссону, і блакиті, і пурпура та з червені, робота гаптяра, як Господь наказав був Мойсеєві.</span> <span class="verse"><a name="30">30</a>І зробили квітку, вінця святости, зо щирого золота, і написали на нім письмом різьби печатки: Святиня для Господа.</span> <span class="verse"><a name="31">31</a>І дали на нім блакитну нитку, щоб була на завої згори, як Господь наказав був Мойсеєві.</span> <span class="verse"><a name="32">32</a>І скінчилася вся робота скинії, скинії заповіту. І зробили Ізраїлеві сини все, як Господь наказав був Мойсеєві, так зробили вони.</span> <span class="verse"><a name="33">33</a>І позносили вони до Мойсея скинію внутрішню, намета зовнішнього та всі речі її: гачки її, дошки її, засуви її, і стовпи її та підстави її,</span> <span class="verse"><a name="34">34</a>і накриття з баранячих начервоно пофарбованих шкурок, і накриття з тахашевих шкурок, і завісу заслони,</span> <span class="verse"><a name="35">35</a>ковчега свідоцтва, і держаки його, і віко,</span> <span class="verse"><a name="36">36</a>стола, усі речі його, і хліб показний,</span> <span class="verse"><a name="37">37</a>чистого свічника та лямпадки його, лямпадки розставлені, та всі речі його й оливу освітлення,</span> <span class="verse"><a name="38">38</a>і золотого жертівника, миро помазання, і запашне кадило, і завісу при вході скинії,</span> <span class="verse"><a name="39">39</a>мідяного жертівника, і його мідяну мережку, держаки його, і всі речі його, умивальницю та підставу її,</span> <span class="verse"><a name="40">40</a>запони подвір'я, стовпи його, і підстави його, і заслону для брами подвір'я, шнури його, і кілки його, і всі речі для служби в скинії, у скинії заповіту,</span> <span class="verse"><a name="41">41</a>службові шати для служення в святині, священні шати священика Аарона, і шати синів його для священнослуження.</span> <span class="verse"><a name="42">42</a>Усе так, як Господь наказав був Мойсеєві, так зробили Ізраїлеві сини всю ту роботу.</span> <span class="verse"><a name="43">43</a>І побачив Мойсей усю ту роботу, і ось вони зробили її! Як Господь наказав був, так зробили вони. І поблагословив їх Мойсей!</span> </p></div</div></div></body></html>