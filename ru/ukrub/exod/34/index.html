<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 34</strong></div><p><span class="verse"><a name="1">1</a>І промовив Господь до Мойсея: Витеши собі дві кам'яні таблиці, як перші, і Я напишу на цих таблицях слова, що були на перших таблицях, які ти розбив.</span> <span class="verse"><a name="2">2</a>І приготовся на рано. І вийдеш рано вранці на гору Сінай, і станеш Мені там на верхів'ї гори.</span> <span class="verse"><a name="3">3</a>А з тобою ніхто не вийде, і на всій горі нехай нікого не буде видно. І також дрібна худоба й худоба велика нехай не пасеться навпроти тієї гори.</span> <span class="verse"><a name="4">4</a>І витесав він дві кам'яні таблиці, як перші. І встав Мойсей рано вранці, та й вийшов на гору Сінай, як Господь звелів був йому. І взяв він у руку свою дві таблиці кам'яні.</span> <span class="verse"><a name="5">5</a>А Господь зійшов у хмарі, і став там із ним, та й покликав Ім'ям Господа.</span> <span class="verse"><a name="6">6</a>І перейшов Господь перед лицем його, та й викликнув: Господь, Господь, Бог милосердний, і милостивий, довготерпеливий, і многомилостивий та правдивий,</span> <span class="verse"><a name="7">7</a>що дотримує милість для тисяч, що вибачає провину й переступ та гріх, та певне не вважає чистим винуватого, бо карає провину батьків на дітях, і на дітях дітей, і на третіх, і на четвертих поколіннях.</span> <span class="verse"><a name="8">8</a>І Мойсей поквапно вклонився до землі, і впав,</span> <span class="verse"><a name="9">9</a>та й сказав: Якщо я знайшов милість в очах Твоїх, Владико, то нехай же Владика йде серед нас, бо народ цей твердошиїй. І Ти пробачиш нашу провину та наш гріх, і зробиш нас спадком Своїм.</span> <span class="verse"><a name="10">10</a>А Він відказав: Ось Я складаю заповіта перед усім народом твоїм. Я чинитиму чуда, які не були творені на всій землі і в жодного народу. І побачить увесь народ, серед якого ти знаходишся, чин Господній, що Я чиню його з тобою, який він страшний!</span> <span class="verse"><a name="11">11</a>Виконуй те, що Я наказую тобі сьогодні. Ось Я виганяю перед тобою амореянина, і ханаанеянина, і хіттеянина, і періззеянина, і хіввеянина, і євусеянина.</span> <span class="verse"><a name="12">12</a>Стережися, щоб не склав ти умови з мешканцем тієї землі, що ти входиш на неї, щоб він не став пасткою серед тебе.</span> <span class="verse"><a name="13">13</a>Бо ви їхні жертівники поруйнуєте, а їхні камінні стовпи для богів поторощите, а їхні дерева святі повирубуєте.</span> <span class="verse"><a name="14">14</a>Бо не будеш ти кланятись богові іншому, бо Господь Заздрісний ім'я Його, Бог заздрісний Він!</span> <span class="verse"><a name="15">15</a>Щоб не склав ти умови з мешканцем Краю, як будуть вони любодіяти вслід за богами своїми, і будуть богам своїм жертви приносити, то якщо він покличе тебе, то ти не будеш їсти із жертви його.</span> <span class="verse"><a name="16">16</a>І не візьмеш із дочок його для синів своїх, бо будуть вони любодіяти вслід за богами своїми, і вчинять розпусниками синів твоїх вслід за богами своїми.</span> <span class="verse"><a name="17">17</a>Литих богів не зробиш собі.</span> <span class="verse"><a name="18">18</a>Будеш виконувати свято Опрісноків. Сім день будеш їсти опрісноки, що Я наказав був тобі на умовлений час місяця авіва, бо в місяці авіві ти вийшов з Єгипту.</span> <span class="verse"><a name="19">19</a>Усе, що відкриває утробу то Моє, як і всяка твоя худоба, що є самець, відкриття утроби вола та вівці.</span> <span class="verse"><a name="20">20</a>А відкриття утроби осла викупиш ягням. А якщо його не викупиш, то заб'єш його, зламавши шию. Кожного перворідного з синів твоїх викупиш. І не будуть являтися перед обличчя Моє з порожньою рукою.</span> <span class="verse"><a name="21">21</a>Шість день будеш працювати, а дня сьомого спочинеш від праці; в орці й у жнива спочинеш від праці.</span> <span class="verse"><a name="22">22</a>І свято тижнів зробиш собі, і первоплоду жнив пшениці, і свято збору врожаю під кінець року.</span> <span class="verse"><a name="23">23</a>Тричі в році вся чоловіча стать буде являтися перед лице Владики Господа, Бога Ізраїлевого.</span> <span class="verse"><a name="24">24</a>Бо Я вижену людей перед лицем твоїм, і розширю границю твою, і ніхто не запрагне твоєї землі, коли ти ходитимеш являтися перед лице Господа, Бога твого, тричі в році.</span> <span class="verse"><a name="25">25</a>Не будеш приносити на квашенім крови жертви твоєї, і не переночує до рана святкова жертва Пасхи.</span> <span class="verse"><a name="26">26</a>Початок первоплодів твоєї землі принесеш у дім Господа, Бога твого. Не будеш варити ягняти в молоці його матері.</span> <span class="verse"><a name="27">27</a>І промовив Господь до Мойсея: Напиши собі слова, бо згідно з цими словами склав Я заповіта з тобою та з Ізраїлем.</span> <span class="verse"><a name="28">28</a>І був він там з Господом сорок день і сорок ночей, хліба не їв і води не пив. І написав на таблицях слова Заповіту, Десять Заповідей.</span> <span class="verse"><a name="29">29</a>І сталося, коли сходив Мойсей з гори Сінай, а обидві таблиці свідоцтва в Мойсеєвій руці при сході його з гори, що Мойсей не знав, що лице його стало променіти, бо Бог говорив з ним.</span> <span class="verse"><a name="30">30</a>І побачив Аарон та всі Ізраїлеві сини Мойсея, аж ось лице його променіло, і вони боялися підійти до нього!</span> <span class="verse"><a name="31">31</a>І кликнув до них Мойсей, і звернулися до нього Аарон та всі начальники в громаді. І Мойсей говорив до них.</span> <span class="verse"><a name="32">32</a>А потім попідходили всі Ізраїлеві сини, і він наказав їм усе, що Господь говорив з ним на горі Сінай.</span> <span class="verse"><a name="33">33</a>І скінчив Мойсей говорити з ними, і дав на лице своє покривало.</span> <span class="verse"><a name="34">34</a>А коли Мойсей входив перед Господнє лице на розмову з Ним, то здіймав покривало аж до свого виходу. І він виходив, і говорив до Ізраїлевих синів, що було наказано йому.</span> <span class="verse"><a name="35">35</a>І бачили Ізраїлеві сини лице Мойсеєве, що променіло лице Мойсеєве. І Мойсей знов накладав покривало на лице своє аж до відходу свого, щоб говорити з Ним.</span> </p></div</div></div></body></html>