<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 24</strong></div><p><span class="verse"><a name="1">1</a>А до Мойсея сказав Він: Вийди до Господа ти й Аарон, Надав та Авігу, та сімдесят із Ізраїлевих старших, і вклоніться здалека.</span> <span class="verse"><a name="2">2</a>А Мойсей нехай підійде до Господа сам, а вони не підійдуть. А народ з ним не вийде.</span> <span class="verse"><a name="3">3</a>І прибув Мойсей, та й оповів народові всі Господні слова та всі закони. І ввесь народ відповів одноголосно, та й сказали: Усе, про що говорив Господь, зробимо!</span> <span class="verse"><a name="4">4</a>І написав Мойсей всі Господні слова. І встав він рано вранці, та й збудував жертівника під горою, та дванадцять кам'яних стовпів для дванадцяти Ізраїлевих племен.</span> <span class="verse"><a name="5">5</a>І послав він юнаків, синів Ізраїлевих, і вони зложили цілопалення, і принесли жертви, мирні жертви для Господа, бички.</span> <span class="verse"><a name="6">6</a>І взяв Мойсей половину крови, і вилив до мідниць, а другу половину тієї крови вилив на жертівника.</span> <span class="verse"><a name="7">7</a>І взяв він книгу заповіту, та й відчитав вголос народові. А вони сказали: Усе, що говорив Господь, зробимо й послухаємо!</span> <span class="verse"><a name="8">8</a>І взяв Мойсей тієї крови, і покропив на народ, та й сказав: Оце кров заповіту, що Господь уклав із вами про всі оці речі!</span> <span class="verse"><a name="9">9</a>І вийшов Мойсей й Аарон, Надав та Авігу, та сімдесят Ізраїлевих старших,</span> <span class="verse"><a name="10">10</a>і вони споглядали на Ізраїлевого Бога, а під ногами Його ніби зроблене з сапфірової плити, і немов саме небо, щодо ясности.</span> <span class="verse"><a name="11">11</a>І він не простяг Своєї руки на достойних із синів Ізраїля. І вони споглядали на Бога, і їли й пили.</span> <span class="verse"><a name="12">12</a>І промовив Господь до Мойсея: Вийди до Мене на гору, і будь там. І дам тобі кам'яні таблиці, і закона та заповідь, що Я написав для навчання їх.</span> <span class="verse"><a name="13">13</a>І встав Мойсей та Ісус, слуга його, і вийшов Мойсей на Божу гору.</span> <span class="verse"><a name="14">14</a>А до старших сказав він: Сидіть нам на цім місці, аж поки ми вернемось до вас! А ось Аарон та Хур будуть із вами. Хто матиме справу, нехай прийде до них.</span> <span class="verse"><a name="15">15</a>І вийшов Мойсей на гору, а хмара закрила гору.</span> <span class="verse"><a name="16">16</a>І слава Господня спочивала на горі Сінай, а хмара закривала її шість день. А сьомого дня Він кликнув до Мойсея з середини хмари.</span> <span class="verse"><a name="17">17</a>А вид Господньої слави як огонь, що пожирає на верхів'ї гори, на очах Ізраїлевих синів.</span> <span class="verse"><a name="18">18</a>І ввійшов Мойсей у середину хмари, і вийшов на гору. І Мойсей пробував на горі сорок день та сорок ночей.</span> </p></div</div></div></body></html>