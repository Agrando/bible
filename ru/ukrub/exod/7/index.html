<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 7</strong></div><p><span class="verse"><a name="1">1</a>І сказав Господь до Мойсея: Дивись, Я поставив тебе замість Бога для фараона, а твій брат Аарон буде пророк твій.</span> <span class="verse"><a name="2">2</a>Ти будеш говорити все, що Я накажу тобі, а брат твій Аарон буде говорити фараонові, і нехай він відпустить Ізраїлевих синів з свого краю.</span> <span class="verse"><a name="3">3</a>А Я вчиню запеклим фараонове серце, і помножу ознаки мої та чуда мої в єгипетськім краї.</span> <span class="verse"><a name="4">4</a>І не послухає вас фараон, а Я покладу Свою руку на Єгипет, і виведу війська Свої, народ Мій, синів Ізраїлевих, з єгипетського краю великими присудами.</span> <span class="verse"><a name="5">5</a>І пізнають єгиптяни, що Я Господь, коли простягну Свою руку на Єгипет і виведу від них Ізраїлевих синів.</span> <span class="verse"><a name="6">6</a>І вчинив Мойсей та Аарон, як звелів їм Господь, так учинили вони.</span> <span class="verse"><a name="7">7</a>А Мойсей був віку восьмидесяти літ, а Аарон восьмидесяти і трьох літ, коли вони говорили до фараона.</span> <span class="verse"><a name="8">8</a>І промовив Господь до Мойсея й до Аарона, говорячи:</span> <span class="verse"><a name="9">9</a>Коли буде до вас говорити фараон, кажучи: Покажіть своє чудо, то скажеш Ааронові: Візьми свою палицю, та й кинь перед лицем фараоновим, нехай станеться вужем!</span> <span class="verse"><a name="10">10</a>І ввійшов Мойсей та Аарон до фараона, та й вчинили так, як наказав був Господь. І кинув Аарон палицю свою перед лицем фараона й перед його рабами, і вона стала вужем!</span> <span class="verse"><a name="11">11</a>І покликав фараон також мудреців та ворожбитів, і вчинили так само й вони, чарівники єгипетські, своїми чарами.</span> <span class="verse"><a name="12">12</a>І кинули кожен палицю свою, і вони поставали вужами. Та Ааронова палиця проковтнула палиці їхні.</span> <span class="verse"><a name="13">13</a>Та затверділо фараонове серце, і він не послухався їх, як говорив був Господь.</span> <span class="verse"><a name="14">14</a>І сказав Господь до Мойсея: Запекле фараонове серце, він відмовив відпустити народ!</span> <span class="verse"><a name="15">15</a>Піди до фараона рано вранці. Ось він вийде до води, а ти стань навпроти нього на березі Річки. А палицю, що була змінена на вужа, візьмеш у свою руку.</span> <span class="verse"><a name="16">16</a>І скажеш йому: Господь, Бог євреїв, послав мене до тебе, кажучи: Відпусти Мій народ, і нехай вони служать Мені на пустині! Та не послухався ти дотепер.</span> <span class="verse"><a name="17">17</a>Так сказав Господь: По цьому пізнаєш, що Я Господь: Ось я вдарю палицею, що в руці моїй, по воді, що в Річці, і вона зміниться на кров!</span> <span class="verse"><a name="18">18</a>А риба, що в Річці, погине. І засмердиться Річка, і попомучаться єгиптяни, щоб пити воду з Річки!</span> <span class="verse"><a name="19">19</a>І сказав Господь до Мойсея: Скажи Ааронові: Візьми свою палицю, і простягни свою руку над водою єгиптян, над їхніми річками, над їхніми потоками, і над ставами їхніми, і над кожним водозбором їхнім, і вони стануть кров'ю. І буде кров по всій єгипетській землі, і в посуді дерев'янім, і в каміннім.</span> <span class="verse"><a name="20">20</a>І Мойсей та Аарон зробили так, як наказав був Господь. І підняв він палицю, та й ударив воду, що в Річці, на очах фараона й на очах його рабів. І змінилася вся вода, що в Річці, на кров!</span> <span class="verse"><a name="21">21</a>А риби, що в Річці, погинули. І засмерділася Річка, і не могли єгиптяни пити воду з Річки. І була кров у всім єгипетськім краї.</span> <span class="verse"><a name="22">22</a>І так само зробили єгипетські чарівники своїми чарами. І стало запеклим фараонове серце, і він не послухався їх, як говорив був Господь.</span> <span class="verse"><a name="23">23</a>І повернувся фараон, і ввійшов до дому свого, і не приклав він свого серця також до цього.</span> <span class="verse"><a name="24">24</a>І всі єгиптяни копали біля Річки, щоб дістати води до пиття, бо не могли пити води з Річки.</span> <span class="verse"><a name="25">25</a>І минуло сім день по тому, як Господь ударив Річку.</span> </p></div</div></div></body></html>