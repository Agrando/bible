<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 1</strong></div><p><span class="verse"><a name="1">1</a>А оце ймення Ізраїлевих синів, що прийшли з Яковом до Єгипту. Кожен із домом своїм прибули:</span> <span class="verse"><a name="2">2</a>Рувим, Симеон, Левій і Юда,</span> <span class="verse"><a name="3">3</a>Іссахар, Завулон і Веніямин,</span> <span class="verse"><a name="4">4</a>Дан і Нефталим, Ґад і Асир.</span> <span class="verse"><a name="5">5</a>І було всіх душ, що вийшли з стегна Якового, сімдесят душ. А Йосип був ув Єгипті.</span> <span class="verse"><a name="6">6</a>І вмер Йосип і всі браття його, та ввесь той рід.</span> <span class="verse"><a name="7">7</a>А Ізраїлеві сини плодилися сильно, і розмножувались, та й стали вони надзвичайно сильні. І наповнився ними той край.</span> <span class="verse"><a name="8">8</a>І став над Єгиптом новий цар, що не знав Йосипа.</span> <span class="verse"><a name="9">9</a>І сказав він до народу свого: Ось народ Ізраїлевих синів численніший і сильніший від нас!</span> <span class="verse"><a name="10">10</a>Станьмо ж мудріші за нього, щоб він не множився! Бо буде, коли нам трапиться війна, то прилучиться й він до ворогів наших, і буде воювати проти нас, і вийде з цього краю.</span> <span class="verse"><a name="11">11</a>І настановили над ним начальників податків, щоб його гнобити своїми тягарами. І він будував міста на запаси фараонові: Пітом і Рамесес.</span> <span class="verse"><a name="12">12</a>Але що більше його гнобили, то більше він множився та більше ширився. І жахалися єгиптяни через Ізраїлевих синів.</span> <span class="verse"><a name="13">13</a>І Єгипет змушував синів Ізраїля тяжко працювати.</span> <span class="verse"><a name="14">14</a>І вони огірчували їхнє життя тяжкою працею коло глини та коло цегли, і коло всякої праці на полі, кожну їхню працю, яку змушували тяжко робити.</span> <span class="verse"><a name="15">15</a>І звелів був єгипетський цар єврейським бабам-сповитухам, що одній ім'я Шіфра, а ім'я другій Пуа,</span> <span class="verse"><a name="16">16</a>і говорив: Як будете бабувати єврейок, то дивіться на порід: коли буде син, то вбийте його, а коли це дочка, то нехай живе.</span> <span class="verse"><a name="17">17</a>Але баби-сповитухи боялися Бога, і не робили того, як казав їм єгипетський цар. І вони лишали хлопчиків при житті.</span> <span class="verse"><a name="18">18</a>І покликав єгипетський цар баб-сповитух, та й сказав їм: Нащо ви робите цю річ, та лишаєте дітей при житті?</span> <span class="verse"><a name="19">19</a>І сказали баби-сповитухи до фараона: Бо єврейки не такі, як єгипетські жінки, бо вони самі баби-сповитухи: поки прийде до них баба-сповитуха, то вони вже й народять.</span> <span class="verse"><a name="20">20</a>І Бог чинив добро бабам-сповитухам, а народ розмножувався, і сильно міцнів.</span> <span class="verse"><a name="21">21</a>І сталося, тому, що ті баби-сповитухи боялися Бога, то Він будував їм доми.</span> <span class="verse"><a name="22">22</a>І наказав фараон усьому народові своєму, говорячи: Кожного народженого єврейського сина кидайте його до Річки, а кожну дочку зоставляйте при житті!</span> </p></div</div></div></body></html>