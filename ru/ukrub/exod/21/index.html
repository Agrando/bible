<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 21</strong></div><p><span class="verse"><a name="1">1</a>А оце закони, що ти викладеш перед ними:</span> <span class="verse"><a name="2">2</a>Коли купиш єврейського раба, нехай він працює шість років, а сьомого нехай вийде дармо на волю.</span> <span class="verse"><a name="3">3</a>Якщо прийде він сам один, нехай сам один і вийде; коли він має жінку, то з ним вийде й жінка його.</span> <span class="verse"><a name="4">4</a>Якщо пан його дасть йому жінку, і вона породить йому синів або дочок, та жінка та діти її нехай будуть для пана її, а він нехай вийде сам один.</span> <span class="verse"><a name="5">5</a>А якщо раб той щиро скаже: Полюбив я пана свого, жінку свою та дітей своїх, не вийду на волю,</span> <span class="verse"><a name="6">6</a>то нехай його пан приведе його до суддів, і підведе його до дверей або до бічних одвірків, та й проколе пан його вухо йому шилом, і він буде робити йому повіки!</span> <span class="verse"><a name="7">7</a>А коли хто продасть дочку свою на невільницю, не вийде вона, як виходять раби.</span> <span class="verse"><a name="8">8</a>Якщо вона невгодна в очах свого пана, який призначив був її собі, то нехай позволить її викупити. Не вільно йому продати її до народу чужого, коли зрадить її.</span> <span class="verse"><a name="9">9</a>А якщо призначить її для сина свого, то зробить їй за правом дочок.</span> <span class="verse"><a name="10">10</a>Якщо візьме собі іншу, то не зменшить поживи їй, одежі їй і подружнього пожиття їй.</span> <span class="verse"><a name="11">11</a>А коли він цих трьох речей не робитиме їй, то вона вийде дармо, без окупу.</span> <span class="verse"><a name="12">12</a>Хто вдарить людину, і вона вмре, той конче буде забитий.</span> <span class="verse"><a name="13">13</a>А хто не чатував, а Бог підвів кого в його руку, то дам тобі місце, куди той утече.</span> <span class="verse"><a name="14">14</a>А коли хто буде замишляти на ближнього свого, щоб забити його з хитрістю, візьмеш його від жертівника Мого на смерть.</span> <span class="verse"><a name="15">15</a>А хто вдарить батька свого чи матір свою, той конче буде забитий.</span> <span class="verse"><a name="16">16</a>А хто вкраде людину і продасть її, або буде вона знайдена в руках його, той конче буде забитий.</span> <span class="verse"><a name="17">17</a>І хто проклинає батька свого чи свою матір, той конче буде забитий.</span> <span class="verse"><a name="18">18</a>А коли будуть сваритися люди, і вдарить один одного каменем або кулаком, і той не вмре, а зляже на постелю,</span> <span class="verse"><a name="19">19</a>якщо встане й буде проходжуватися надворі з опертям своїм, то буде оправданий той, хто вдарив, тільки нехай дасть за прогаяння часу його та справді вилікує.</span> <span class="verse"><a name="20">20</a>А коли хто вдарить раба свого або невільницю свою києм, а той помре під рукою його, то конче буде покараний той.</span> <span class="verse"><a name="21">21</a>Тільки якщо той переживе день або два дні, то не буде покараний, бо він його гроші.</span> <span class="verse"><a name="22">22</a>А коли будуть битися люди, і вдарять вагітну жінку, і скине вона дитину, а іншого нещастя не станеться, то конче буде покараний, як покладе на нього чоловік тієї жінки, і він дасть за присудом суддів.</span> <span class="verse"><a name="23">23</a>А якщо станеться нещастя, то даси душу за душу,</span> <span class="verse"><a name="24">24</a>око за око, зуба за зуба, руку за руку, ногу за ногу,</span> <span class="verse"><a name="25">25</a>опарення за опарення, рану за рану, синяка за синяка.</span> <span class="verse"><a name="26">26</a>А коли хто вдарить в око раба свого, або в око невільниці своєї, і знищить його, той на волю відпустить його за око його.</span> <span class="verse"><a name="27">27</a>А якщо виб'є зуба раба свого, або зуба невільниці своєї, той на волю відпустить того за зуба його.</span> <span class="verse"><a name="28">28</a>А коли віл ударить чоловіка або жінку, а той умре, конче буде вкаменований той віл, і м'ясо його не буде їджене, а власник того вола невинний.</span> <span class="verse"><a name="29">29</a>А якщо віл був битливим і вчора, і третього дня, і було те засвідчене у власника його, а той його не пильнував, і заб'є той віл чоловіка або жінку, буде він укаменований, а також власник буде забитий.</span> <span class="verse"><a name="30">30</a>Якщо на нього буде накладений викуп, то дасть викупа за душу свою, скільки буде на нього накладене.</span> <span class="verse"><a name="31">31</a>Або вдарить віл сина, або вдарить дочку, буде зроблено йому за цим законом.</span> <span class="verse"><a name="32">32</a>Коли вдарить той віл раба або невільницю, то власник дасть панові того тридцять шеклів срібла, а віл той буде вкаменований.</span> <span class="verse"><a name="33">33</a>А коли хто розкриє яму, або викопає яму й не закриє її, і впаде туди віл або осел,</span> <span class="verse"><a name="34">34</a>власник ями відшкодує, верне гроші власникові його, а загинуле буде йому.</span> <span class="verse"><a name="35">35</a>А коли чийсь віл ударить вола його ближнього, і згине той, то продадуть вола живого, а гроші за нього поділять пополовині, і також загинулого поділять пополовині.</span> <span class="verse"><a name="36">36</a>А коли буде відоме, що віл був битливим і вчора й третього дня, а власник його не пильнував його, то конче нехай відшкодує вола за того вола, а забитий буде йому.</span> </p></div</div></div></body></html>