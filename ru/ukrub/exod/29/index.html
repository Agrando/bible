<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 29</strong></div><p><span class="verse"><a name="1">1</a>А оце та річ, яку ти зробиш їм для посвячення їх, щоб вони були священиками Мені. Візьми одного бичка молодого та два безвадні барани,</span> <span class="verse"><a name="2">2</a>і прісний хліб, і прісні калачі, змішані з оливою, і прісні коржі, помазані оливою, із ліпшої пшеничної муки поробиш їх.</span> <span class="verse"><a name="3">3</a>І покладеш їх до одного коша, і принесеш їх у коші, і того бичка та два ті барани.</span> <span class="verse"><a name="4">4</a>А Аарона та синів його приведи до входу скинії умовлення, і обмиєш їх водою.</span> <span class="verse"><a name="5">5</a>І візьмеш шати та й убереш Аарона в хітона, і в ефодну шату, і в ефода, і в нагрудника, і опережеш його мистецьким поясом ефоду.</span> <span class="verse"><a name="6">6</a>І наложиш завоя на його голову, а на завій даси вінця святости.</span> <span class="verse"><a name="7">7</a>І візьмеш оливу помазання, і виллєш йому на голову, та й помажеш його.</span> <span class="verse"><a name="8">8</a>І приведеш синів його, та й повбираєш їх у хітони.</span> <span class="verse"><a name="9">9</a>І попідперізуєш їх поясом, Аарона та синів його, і наложиш їм покриття голови, і буде для них священство на вічну постанову. І рукоположиш Аарона та синів його.</span> <span class="verse"><a name="10">10</a>І приведеш бичка до скинії заповіту, і покладе Аарон та сини його руки свої на голову того бичка.</span> <span class="verse"><a name="11">11</a>І заріжеш того бичка перед Господнім обличчям при вході до скинії заповіту.</span> <span class="verse"><a name="12">12</a>І візьмеш крови бичка, і помажеш на рогах жертівника пальцем своїм, а всю кров виллєш до основи жертівника.</span> <span class="verse"><a name="13">13</a>І візьмеш увесь лій, що покриває нутро, і сальника на печінці, і обидві нирки та лій, що на них, та й спалиш на жертівнику.</span> <span class="verse"><a name="14">14</a>А м'ясо бичка, і шкуру його та нечистоти його спалиш в огні поза табором, це жертва за гріх.</span> <span class="verse"><a name="15">15</a>І візьмеш одного барана, і нехай покладуть Аарон та сини його свої руки на голову того барана.</span> <span class="verse"><a name="16">16</a>І заріжеш того барана, і візьмеш кров його, та й покропиш жертівника навколо.</span> <span class="verse"><a name="17">17</a>А того барана порозтинаєш на куски його, і виполощеш нутрощі його та голінки його, і покладеш на куски його та на голову його.</span> <span class="verse"><a name="18">18</a>І спалиш усього барана на жертівнику, це цілопалення для Господа, пахощі любі, огняна жертва, для Господа вона.</span> <span class="verse"><a name="19">19</a>І візьмеш другого барана, і покладе Аарон та сини його руки свої на голову того барана.</span> <span class="verse"><a name="20">20</a>І заріжеш того барана, і візьмеш крови його, та й даси на пипку Ааронового вуха, і на пипку правого вуха синів його, і на великий палець правої руки їхньої, і на великий палець їхньої правої ноги. І покропиш ту кров на жертівника навколо.</span> <span class="verse"><a name="21">21</a>І візьмеш із крови, що на жертівнику, і з оливи помазання, та й покропиш на Аарона й на шати його, та на синів його й на шати синів його з ним. І освятиться він, і шати його та сини й шати синів його з ним!</span> <span class="verse"><a name="22">22</a>І візьмеш із того барана лій та курдюка, і лій, що покриває нутрощі, і сальника на печінці, й обидві нирки, і лій, що на них, і праве стегно, бо це баран посвячення.</span> <span class="verse"><a name="23">23</a>І один буханець хліба, і один хлібний оливний калач, і один коржик із коша з прісним, що перед лицем Господнім.</span> <span class="verse"><a name="24">24</a>І покладеш усе те на руку Аарона й на руки синів його, і поколихаєш його, як колихання перед Господнім лицем.</span> <span class="verse"><a name="25">25</a>І візьмеш його з їхньої руки, та й спалиш на жертівнику на цілопалення, на пахощі любі перед Господнім лицем, це огняна жертва для Господа.</span> <span class="verse"><a name="26">26</a>І візьмеш грудину з барана посвячення, що Ааронів, і поколихаєш її, як колихання перед Господнім лицем, і це буде твоя частина.</span> <span class="verse"><a name="27">27</a>І посвятиш грудину колихання та стегно приношення, що були колихані, і що було принесене з барана рукоположення, з того, що Ааронове, і з того, що синів його.</span> <span class="verse"><a name="28">28</a>І буде це Ааронові та синам його на вічну постанову від Ізраїлевих синів, бо це приношення. І буде воно приношенням від Ізраїлевих синів і мирних їхніх жертов, їхнє приношення для Господа.</span> <span class="verse"><a name="29">29</a>А священні шати, що Ааронові, будуть по ньому синам його на помазання в них і на рукоположення їх.</span> <span class="verse"><a name="30">30</a>Сім день носитиме їх той із синів його, що буде священиком замість нього, що ввійде до скинії заповіту на служення в святині.</span> <span class="verse"><a name="31">31</a>І візьмеш барана посвячення, і звариш м'ясо його в святім місці.</span> <span class="verse"><a name="32">32</a>І буде їсти Аарон та сини його м'ясо того барана, та той хліб, що в коші, при вході до скинії заповіту.</span> <span class="verse"><a name="33">33</a>І поїдять вони те, чим окуплено їх на рукоположення їх, на посвячення їх. А чужий не буде їсти, бо святість воно!</span> <span class="verse"><a name="34">34</a>А якщо позостанеться з м'яса посвячення та з того хліба до ранку, то спалиш позостале в огні, не буде те їджене, бо святість воно!</span> <span class="verse"><a name="35">35</a>І зробиш Ааронові та синам його так, як усе, що Я наказав був тобі. Сім день будеш посвячувати їх.</span> <span class="verse"><a name="36">36</a>А бичка, жертву за гріх, будеш споряджати щоденно для окуплення. І будеш очищати жертівника, коли будеш чинити окуплення його. І помажеш його на його посвячення.</span> <span class="verse"><a name="37">37</a>Сім день будеш складати окупа на жертівнику й освятиш його, і стане той жертівник найсвятішим. Усе, що доторкнеться до жертівника, освятиться.</span> <span class="verse"><a name="38">38</a>А оце те, що будеш споряджати на жертівнику: ягнята, однорічного віку, двоє на день завжди.</span> <span class="verse"><a name="39">39</a>Одне ягня спорядиш уранці, а друге ягня спорядиш під вечір.</span> <span class="verse"><a name="40">40</a>І десятину ефи пшеничної муки, мішаної в товченій оливі, чверть гіну, і на лиття чверть гіну вина на одне ягня.</span> <span class="verse"><a name="41">41</a>А ягня друге спорядиш під вечір; як хлібну жертву ранку й як жертву плинну її спорядиш йому, на пахощі любі, огняна жертва для Господа,</span> <span class="verse"><a name="42">42</a>стале цілопалення для ваших поколінь при вході до скинії заповіту перед Господнім лицем, що буду там відкриватися вам, щоб говорити до тебе там.</span> <span class="verse"><a name="43">43</a>І буду відкриватися там Ізраїлевим синам, і це місце буде освячене Моєю славою.</span> <span class="verse"><a name="44">44</a>І освячу скинію заповіту, і жертівника, і Аарона та синів його освячу, щоб вони були священиками Мені.</span> <span class="verse"><a name="45">45</a>І буду Я спочивати серед Ізраїлевих синів, і буду їм Богом.</span> <span class="verse"><a name="46">46</a>І познають вони, що Я Господь, їхній Бог, що вивів їх із єгипетського краю, щоб перебувати Мені серед них. Я Господь, їхній Бог!</span> </p></div</div></div></body></html>