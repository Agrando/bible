<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 5</strong></div><p><span class="verse"><a name="1">1</a>А потім прийшли Мойсей й Аарон, та й сказали до фараона: Так сказав Господь, Бог Ізраїлів: Відпусти народ Мій, і нехай вони святкують Мені на пустині!</span> <span class="verse"><a name="2">2</a>А фараон відказав: Хто Господь, що послухаюсь слова Його, щоб відпустити Ізраїля? Не знаю Господа, і також Ізраїля не відпущу!</span> <span class="verse"><a name="3">3</a>І сказали вони: Бог євреїв стрівся з нами. Нехай же ми підемо триденною дорогою на пустиню, і принесемо жертви Господеві, Богові нашому, щоб не доторкнувся Він до нас мором або мечем.</span> <span class="verse"><a name="4">4</a>І сказав до них цар Єгипту: Чому ви, Мойсею та Аароне, відриваєте народ від його робіт? Ідіть до своїх діл!</span> <span class="verse"><a name="5">5</a>І сказав фараон: Таж багато тепер цього простолюду, а ви здержуєте їх від їхніх робіт.</span> <span class="verse"><a name="6">6</a>І того дня фараон наказав погоничам народу та писарям, говорячи:</span> <span class="verse"><a name="7">7</a>Не давайте більше народові соломи, щоб робити цеглу, як учора й позавчора. Нехай ідуть самі, та збирають собі соломи.</span> <span class="verse"><a name="8">8</a>А призначене число цегли, що вони робили вчора й позавчора, накладете на них, не зменшуйте з нього. Вони нероби, тому кричать: Ходім, принесімо жертву нашому Богові!</span> <span class="verse"><a name="9">9</a>Нехай буде тяжка праця на цих людей, і нехай працюють на ній, і нехай покинуть облудні слова.</span> <span class="verse"><a name="10">10</a>І вийшли погоничі народу й писарі його, та й сказали до того народу, говорячи: Так сказав фараон: Я не буду давати вам соломи.</span> <span class="verse"><a name="11">11</a>Самі йдіть, наберіть собі соломи, де знайдете, бо нічого не зменшене з вашої роботи!.</span> <span class="verse"><a name="12">12</a>І розпорошився народ той по всій єгипетській землі, щоб збирати стерню на солому.</span> <span class="verse"><a name="13">13</a>А погоничі наставали, говорячи: Скінчіть вашу щоденну працю в час так, як коли б була солома.</span> <span class="verse"><a name="14">14</a>І були биті писарі синів Ізраїлевих, що їх настановили над ними фараонові погоничі, говорячи: Чому ви не скінчили свого приділу для виробу цегли й учора й сьогодні, як було дотепер?</span> <span class="verse"><a name="15">15</a>І прибули писарі Ізраїлевих синів, та й кричали до фараона, говорячи: Для чого ти так робиш рабам своїм?</span> <span class="verse"><a name="16">16</a>Соломи не дають твоїм рабам, а цеглу кажуть нам робіть! І ось раби твої биті, і грішиш ти перед народом своїм!</span> <span class="verse"><a name="17">17</a>А він відказав: Нероби ви, нероби! Тому ви говорите: Ходім, принесімо жертву Господеві.</span> <span class="verse"><a name="18">18</a>А тепер ідіть, працюйте, а соломи не дадуть вам! Але призначене число цегли ви дасте!</span> <span class="verse"><a name="19">19</a>І бачили Ізраїлеві писарі себе в біді, коли говорено: Не зменшуйте з цегли вашої щоденного в його часі!</span> <span class="verse"><a name="20">20</a>І стріли вони Мойсея та Аарона, що стояли насупроти них, як вони виходили від фараона,</span> <span class="verse"><a name="21">21</a>та й сказали до них: Нехай побачить вас Господь і нехай вас осудить, бо ви вчинили ненависним дух наш в очах фараона й в очах його рабів, щоб дати меча в їхню руку повбивати нас!</span> <span class="verse"><a name="22">22</a>І вернувся Мойсей до Господа та й сказав: Господи, чому Ти кривду вчинив цьому народові? Чому Ти послав мені це?</span> <span class="verse"><a name="23">23</a>Бо відколи прийшов я до фараона, щоб говорити Твоїм Ім'ям, він ще більшу кривду чинить цьому народові, а насправді Ти не визволив народу Свого!</span> </p></div</div></div></body></html>