<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 6</strong></div><p><span class="verse"><a name="1">1</a>І сказав Господь до Мойсея: Тепер побачиш, що вчиню Я фараонові, бо він, змушений рукою сильною, їх відпустить, і, змушений рукою сильною, вижене їх із краю свого.</span> <span class="verse"><a name="2">2</a>І говорив Бог до Мойсея, та й сказав йому: Я Господь!</span> <span class="verse"><a name="3">3</a>І являвся Я Авраамові, Ісакові та Яковові Богом Всемогутнім, але Йменням Своїм Господь Я не дався їм пізнати.</span> <span class="verse"><a name="4">4</a>А також Я склав був із ними Свого заповіта, що дам їм землю ханаанську, землю їх мандрування, в якій вони мандрували.</span> <span class="verse"><a name="5">5</a>І почув Я теж стогін синів Ізраїлевих, що єгиптяни роблять їх своїми рабами, і згадав заповіта Свого.</span> <span class="verse"><a name="6">6</a>Тому скажи синам Ізраїлевим: Я Господь! І Я виведу вас з-під тягарів Єгипту, і визволю вас від їхньої роботи, і звільню вас витягненим раменом та великими присудами.</span> <span class="verse"><a name="7">7</a>І візьму вас Собі за народа, і буду вам Богом, і ви познаєте, що Я Господь, Бог ваш, що виводить вас із-під тягарів Єгипту!</span> <span class="verse"><a name="8">8</a>І введу вас до того Краю, що про нього Я підняв був Свою руку, щоб дати його Авраамові, Ісакові та Якову. І Я дам його вам на спадщину. Я Господь!</span> <span class="verse"><a name="9">9</a>І так говорив Мойсей до синів Ізраїлевих, та вони не слухали Мойсея через легкодухість та тяжку роботу.</span> <span class="verse"><a name="10">10</a>І казав Господь до Мойсея, говорячи:</span> <span class="verse"><a name="11">11</a>Увійди, говори до фараона, царя єгипетського, і нехай він відпустить Ізраїлевих синів із свого краю.</span> <span class="verse"><a name="12">12</a>І казав Мойсей перед лицем Господнім, говорячи: Таж Ізраїлеві сини не слухали мене, як же послухає мене фараон? А я необрізановустий!</span> <span class="verse"><a name="13">13</a>І казав Господь до Мойсея та до Аарона, і дав їм накази до Ізраїлевих синів та до фараона, царя єгипетського, щоб вивести Ізраїлевих синів з єгипетського краю.</span> <span class="verse"><a name="14">14</a>Оце голови батьківських домів їхніх. Сини Рувима, перворідного Ізраїлевого: Ханох і Паллу, Хецрон і Кармі, це родини Рувимові.</span> <span class="verse"><a name="15">15</a>А сини Симеонові: Ємуїл, і Ямін, і Огад, і Яхін, і Цохар, і Шаул, син ханаанеянки, це родини Симеонові.</span> <span class="verse"><a name="16">16</a>А оце імена синів Левієвих за їхніми родинами: Ґершон, і Кегат, і Мерарі. А літа життя Левієвого сто і тридцять і сім літ.</span> <span class="verse"><a name="17">17</a>Сини Ґершонові: Лівні, і Шім'ї за їхніми родинами.</span> <span class="verse"><a name="18">18</a>А сини Кегатові: Амрам, і Їцгар, і Хеврон, і Уззіїл. А літа життя Кегатового сто і тридцять і три роки.</span> <span class="verse"><a name="19">19</a>А сини Мерарі: Махлі та Муші. Оце родини Левієві за їхніми родами.</span> <span class="verse"><a name="20">20</a>І взяв Амрам свою тітку Йохевед собі за жінку, і вона породила йому Аарона та Мойсея. А літа життя Амрамового сто і тридцять і сім літ.</span> <span class="verse"><a name="21">21</a>А сини Їцгарові: Корах, і Нефеґ, і Зіхрі.</span> <span class="verse"><a name="22">22</a>А сини Уззіїлові: Мішаїл, і Елцафан, і Сітрі.</span> <span class="verse"><a name="23">23</a>І взяв Аарон Елішеву, дочку Амінадавову, сестру Нахшонову, собі за жінку, і вона породила йому Надава, і Авігу, і Елеазара, і Ітамара.</span> <span class="verse"><a name="24">24</a>А сини Корахові: Ассир, і Елкана, і Аваасаф, це родини Корахові.</span> <span class="verse"><a name="25">25</a>А Елеазар, син Ааронів, узяв собі з дочок Путіїлових за жінку, і вона породила йому Пінхаса. Оце голови батьківських домів Левітів за їхніми родинами.</span> <span class="verse"><a name="26">26</a>Оце Аарон і Мойсей, що Господь говорив їм: Виведіть Ізраїлевих синів з єгипетського краю за їхніми військовими відділами.</span> <span class="verse"><a name="27">27</a>Вони ті, що говорили до фараона, царя єгипетського, щоб вивести Ізраїлевих синів з Єгипту, це Мойсей та Аарон.</span> <span class="verse"><a name="28">28</a>І сталося в дні, коли Господь говорив до Мойсея в єгипетськім краї,</span> <span class="verse"><a name="29">29</a>то казав Господь до Мойсея, говорячи: Я Господь! Говори фараонові, цареві єгипетському, усе, що Я говорю тобі.</span> <span class="verse"><a name="30">30</a>І сказав Мойсей перед обличчям Господнім: Таж я необрізановустий! Як же слухати буде мене фараон?</span> </p></div</div></div></body></html>