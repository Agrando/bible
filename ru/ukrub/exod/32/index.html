<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 32</strong></div><p><span class="verse"><a name="1">1</a>І побачив народ, що загаявся Мойсей зійти з гори. І зібрався народ проти Аарона, та й сказали до нього: Устань, зроби нам богів, що будуть ходити перед нами, бо той Мойсей, муж, що вивів був нас із єгипетського краю, ми не знаємо, що сталось йому.</span> <span class="verse"><a name="2">2</a>І сказав їм Аарон: Поздіймайте золоті сережки, що в ушах ваших жінок, ваших синів та дочок ваших, і поприносьте до мене.</span> <span class="verse"><a name="3">3</a>І ввесь народ поздіймав з себе золоті сережки, що в їхніх ушах, та й позносили до Аарона.</span> <span class="verse"><a name="4">4</a>І взяв він це з їхньої руки, і вформував його в глині, і зробив із нього лите теля. А вони сказали: Оце твої боги, Ізраїлю, що вивели тебе з єгипетського краю!</span> <span class="verse"><a name="5">5</a>І побачив це Аарон, і збудував жертівника перед ним. І кликнув Аарон та й сказав: Завтра свято для Господа!</span> <span class="verse"><a name="6">6</a>І повставали вони взавтра рано вранці, і принесли цілопалення, і привели мирну жертву. І засів народ до їди та до пиття, і встали бавитися.</span> <span class="verse"><a name="7">7</a>А Господь промовляв до Мойсея: Іди, зійди, бо зіпсувся народ твій, якого ти вивів із єгипетського краю.</span> <span class="verse"><a name="8">8</a>Зійшли вони скоро з дороги, що наказав був Я їм, зробили собі лите теля, і поклонились йому, і склали йому жертви, та й сказали: Оце твої боги, Ізраїлю, що вивели тебе з єгипетського краю!</span> <span class="verse"><a name="9">9</a>І промовив Господь до Мойсея: Я бачив народ той, і ось народ твердошиїй він!</span> <span class="verse"><a name="10">10</a>А тепер залиши Мене, і розпалиться гнів Мій на них, і Я винищу їх, а тебе зроблю великим народом.</span> <span class="verse"><a name="11">11</a>І Мойсей став благати лице Господа, Бога свого, та й сказав: Нащо, Господи, розпалюється гнів Твій на народ Твій, якого Ти випровадив з єгипетського краю силою великою та міцною рукою?</span> <span class="verse"><a name="12">12</a>Нащо будуть казати єгиптяни, говорячи: На зле ти їх вивів, щоб їх повбивати в горах, та щоб винищити їх з-поверхні землі?... Вернися з розпалу гніву Свого, та й відверни зло від Свого народу!</span> <span class="verse"><a name="13">13</a>Згадай про Авраама, Ісака та Ізраїля, рабів Своїх, що Ти їм присягався був Собою, та говорив їм: Помножу ваших нащадків, немов зорі небесні, і всю оту землю, що про неї казав, дам вашим нащадкам, і вони посядуть навіки.</span> <span class="verse"><a name="14">14</a>І відвернув Господь зло, про яке говорив, щоб зробити Своєму народові.</span> <span class="verse"><a name="15">15</a>І повернувся, і зійшов Мойсей із гори, а в руці його дві таблиці свідоцтва, писані з обох їхніх сторін, звідси й звідти вони були писані.</span> <span class="verse"><a name="16">16</a>А таблиці Божа робота вони, а письмо Боже письмо воно, вирізьблене на таблицях.</span> <span class="verse"><a name="17">17</a>І почув Ісус голос народу, як кричав він, та й сказав до Мойсея: Крик бою в таборі!</span> <span class="verse"><a name="18">18</a>А той відказав: Це не крик сили переможців і не крик слабости переможених, я чую голос співу!</span> <span class="verse"><a name="19">19</a>І сталося, коли він наблизився до табору, то побачив теля те та танці... І розпалився гнів Мойсеїв, і він кинув таблиці із рук своїх, та й розторощив їх під горою!...</span> <span class="verse"><a name="20">20</a>І схопив він теля, що зробили вони, та й спалив на огні, та змолов, аж став порох... І розсипав на поверхні води, і напоїв тим синів Ізраїлевих.</span> <span class="verse"><a name="21">21</a>І сказав Мойсей Ааронові: Що вчинив тобі народ цей, що ти гріх великий навів на нього?</span> <span class="verse"><a name="22">22</a>А Аарон відказав: Нехай не запалиться гнів мого пана! Ти знаєш народ цей, що він у злому.</span> <span class="verse"><a name="23">23</a>І вони сказали мені: Зроби нам богів, що будуть ходити перед нами, бо той Мойсей, муж, що вивів нас із єгипетського краю, ми не знаємо, що сталось йому.</span> <span class="verse"><a name="24">24</a>І сказав я до них: Хто має золото, поздіймайте з себе. І дали вони мені, а я кинув його в огонь, і вийшло те теля.</span> <span class="verse"><a name="25">25</a>І побачив Мойсей народ, що незагнузданий він, бо Аарон розгнуздав його на ганьбу поміж їхніми ворогами.</span> <span class="verse"><a name="26">26</a>І став Мойсей у брамі табору й сказав: Хто за Господа до мене! І зібралися до нього всі Левіїні сини.</span> <span class="verse"><a name="27">27</a>І сказав він до них: Так сказав Господь, Бог Ізраїлів: Припашіть кожен меча свого на стегно своє, перейдіть, і верніться від брами до брами в таборі, і повбивайте кожен брата свого, і кожен приятеля свого, і кожен ближнього свого.</span> <span class="verse"><a name="28">28</a>І зробили Левіїні сини за словом Мойсеєвим. І впало з народу того дня близько трьох тисяч чоловіка.</span> <span class="verse"><a name="29">29</a>І сказав Мойсей: Освятіть сьогодні себе для Господа, бо кожен мстився на сині своїм та на браті своїм, і щоб сьогодні Він дав вам благословення.</span> <span class="verse"><a name="30">30</a>І сталося назавтра, і сказав Мойсей до народу: Ви згрішили великим гріхом, а тепер зійду я до Господа, може складу окуплення за ваш гріх.</span> <span class="verse"><a name="31">31</a>І вернувся Мойсей до Господа та й сказав: О, згрішив цей народ великим гріхом, вони зробили собі золотих богів!</span> <span class="verse"><a name="32">32</a>А тепер, коли б Ти пробачив їм їхній гріх! А як ні, витри мене з книги Своєї, яку Ти написав...</span> <span class="verse"><a name="33">33</a>І промовив Господь до Мойсея: Хто згрішив Мені, того витру із книги Своєї.</span> <span class="verse"><a name="34">34</a>А тепер іди, провадь цей народ туди, куди казав Я тобі. Ось Мій Ангол піде перед лицем твоїм. А в день кари Моєї покараю їх за їхній гріх!</span> <span class="verse"><a name="35">35</a>І Господь ударив той народ за те, що вони зробили теля, яке Аарон учинив був.</span> </p></div</div></div></body></html>