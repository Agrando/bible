<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 18</strong></div><p><span class="verse"><a name="1">1</a>І почув Їтро, жрець мідіянський, Мойсеїв тесть, усе, що зробив був Бог для Мойсея та для Свого народу Ізраїлевого, що вивів Господь Ізраїля з Єгипту.</span> <span class="verse"><a name="2">2</a>І взяв Їтро, Мойсеїв тесть, жінку Мойсеєву Ціппору, по відісланні її,</span> <span class="verse"><a name="3">3</a>та обох синів її, що ймення одному Ґершом, бо сказав був: Я став приходьком у чужому краї,</span> <span class="verse"><a name="4">4</a>а ймення другому Еліезер, бо Бог мого батька був мені поміччю, і визволив мене від фараонового меча.</span> <span class="verse"><a name="5">5</a>І прибув Їтро, тесть Мойсеїв, і сини його та жінка його до Мойсея в пустиню, де він отаборився там біля Божої гори.</span> <span class="verse"><a name="6">6</a>І сказав він до Мойсея: Я, тесть твій Їтро, приходжу до тебе, і жінка твоя, і обидва сини її з нею.</span> <span class="verse"><a name="7">7</a>І вийшов Мойсей навпроти свого тестя, та й уклонився до землі, і поцілував його. І питали вони один одного про мир, і ввійшли до намету.</span> <span class="verse"><a name="8">8</a>І оповів Мойсей своєму тестеві про все, що зробив був Господь фараонові та Єгиптові через Ізраїля, про всі ті труднощі, які він спіткав був по дорозі, та Господь визволив їх.</span> <span class="verse"><a name="9">9</a>І тішився Їтро всім тим добром, що вчинив Господь для Ізраїля, що визволив його з єгипетської руки.</span> <span class="verse"><a name="10">10</a>І промовив Їтро: Благословенний Господь, що визволив вас з єгипетської руки та з руки фараонової, що визволив народ з-під руки єгипетської.</span> <span class="verse"><a name="11">11</a>Тепер я знаю, що Господь більший за всіх богів, бо зробив це за те, що єгиптяни вихвалялись над ними.</span> <span class="verse"><a name="12">12</a>І взяв Їтро, Мойсеїв тесть, цілопалення та жертви для Бога. І прийшов Аарон та всі старші Ізраїлеві їсти хліб з Мойсеєвим тестем перед Божим обличчям.</span> <span class="verse"><a name="13">13</a>І сталося назавтра, і сів Мойсей судити народ, а народ стояв навколо Мойсея від ранку аж до вечора.</span> <span class="verse"><a name="14">14</a>І побачив тесть Мойсеїв усе, що він робить народові, та й сказав: Що це за річ, що ти робиш народові? Для чого ти сидиш сам один, а ввесь народ стоїть навколо від ранку аж до вечора?</span> <span class="verse"><a name="15">15</a>А Мойсей відказав своєму тестеві: Бо народ приходить до мене питатися суду Бога.</span> <span class="verse"><a name="16">16</a>Бо як мають вони справу, то приходять до мене, і я суджу поміж тим і тим, та оголошую постанови Божі та закони Його.</span> <span class="verse"><a name="17">17</a>І сказав тесть Мойсеїв до нього: Недобра ця річ, що ти чиниш.</span> <span class="verse"><a name="18">18</a>Справді стомишся і ти, і народ той, що з тобою, бо ця справа тяжча за тебе. Не потрапиш ти чинити її сам один!</span> <span class="verse"><a name="19">19</a>Тепер послухай мого слова, пораджу тобі, і буде Бог із тобою! Стій за народ перед Богом, і принось справи до Бога.</span> <span class="verse"><a name="20">20</a>І ти остережеш їх за постанови та за закони, і об'явиш їм ту путь, якою вони підуть, і те діло, яке вони зроблять.</span> <span class="verse"><a name="21">21</a>А ти наздриш зо всього народу мужів здібних, богобоязливих, мужів справедливих, що ненавидять зиск, і настановиш їх над ними тисяцькими, сотниками, п'ятдесятниками та десятниками.</span> <span class="verse"><a name="22">22</a>І будуть вони судити народ кожного часу. І станеться, кожну велику справу вони принесуть до тебе, а кожну малу справу розсудять самі. Полегши собі, і нехай вони несуть тягар із тобою.</span> <span class="verse"><a name="23">23</a>Коли ти зробиш цю річ, а Бог тобі накаже, то ти втримаєшся, а також увесь народ цей прийде на своє місце в мирі.</span> <span class="verse"><a name="24">24</a>І послухався Мойсей голосу тестя свого, і зробив усе, що той був сказав.</span> <span class="verse"><a name="25">25</a>І вибрав Мойсей здібних мужів зо всього Ізраїля, і настановив їх начальниками над народом, тисяцькими, сотниками, п'ятдесятниками та десятниками.</span> <span class="verse"><a name="26">26</a>І судили вони народ кожного часу. Справу трудну приносили Мойсеєві, а кожну малу справу судили самі.</span> <span class="verse"><a name="27">27</a>І відпустив Мойсей тестя свого, і він пішов собі до краю свого.</span> </p></div</div></div></body></html>