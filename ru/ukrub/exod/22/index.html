<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 22</strong></div><p><span class="verse"><a name="1">1</a>(21-37) Коли хто вкраде вола або овечку, і заріже його або продасть його, то відшкодує п'ять штук великої худоби за вола того, а чотири дрібної худоби за ту овечку.</span> <span class="verse"><a name="2">2</a>(22-1) Коли злодій буде зловлений в підкопі, і буде побитий так, що помре, то нема провини крови на тому, хто побив.</span> <span class="verse"><a name="3">3</a>(22-2) Але як засвітило сонце над ним, то є на ньому провина крови. Злодій конче відшкодує, а якщо він нічого не має, то буде проданий за свою крадіжку.</span> <span class="verse"><a name="4">4</a>(22-3) Якщо та крадіжка справді буде знайдена в руці його живою, від вола аж до осла, до ягняти, то нехай відшкодує удвоє.</span> <span class="verse"><a name="5">5</a>(22-4) Коли хто випасе поле або виноградника, і пустить свою худобу й буде випасати на чужому полі, відшкодує найліпшим із поля свого й найліпшим із свого виноградника.</span> <span class="verse"><a name="6">6</a>(22-5) Коли вийде огонь і попаде на тернину, і буде спалена скирта, або збіжжя стояче, або поле, конче відшкодує той, хто запалив пожежу.</span> <span class="verse"><a name="7">7</a>(22-6) Коли хто дасть своєму ближньому срібло або посуд на збереження, а воно буде вкрадене з дому того чоловіка, якщо буде знайдений злодій, нехай відшкодує вдвоє.</span> <span class="verse"><a name="8">8</a>(22-7) Якщо ж злодій не буде знайдений, то власник дому буде приведений до суддів, на присягу, що не простягав своєї руки на працю свого ближнього.</span> <span class="verse"><a name="9">9</a>(22-8) У кожній справі провини, про вола, про осла, про овечку, про одіж, про все згублене, про яке хто скаже, що це його, нехай справа обох прийде до судді. Кого суддя визнає за винного, той відшкодує вдвоє своєму ближньому.</span> <span class="verse"><a name="10">10</a>(22-9) Коли хто дасть своєму ближньому на збереження осла, або вола, або овечку, чи яку іншу худобину, а вона згине, або буде скалічена, або буде заграбована, і ніхто того не бачив,</span> <span class="verse"><a name="11">11</a>(22-10) присяга Господня нехай буде між обома, що він не простяг своєї руки на власність свого ближнього, а власник її нехай забере, а позваний не буде відшкодувати.</span> <span class="verse"><a name="12">12</a>(22-11) А якщо справді буде вкрадена від нього, то нехай відшкодує власникові її.</span> <span class="verse"><a name="13">13</a>(22-12) Якщо дійсно буде розшарпана вона, нехай принесе її як свідоцтво, а за розшарпане він не відшкодує.</span> <span class="verse"><a name="14">14</a>(22-13) А коли хто позичить від свого ближнього худобину, а вона буде скалічена або згине, а власник її не був із нею, то конче відшкодує;</span> <span class="verse"><a name="15">15</a>(22-14) якщо ж її власник був із нею, не відшкодує. А якщо худобина була найнята, то піде та шкода в заплату її.</span> <span class="verse"><a name="16">16</a>(22-15) А коли хто підмовить дівчину, яка не заручена, і ляже з нею, то нехай дасть їй віно, і візьме її собі за жінку.</span> <span class="verse"><a name="17">17</a>(22-16) Якщо батько її справді відмовить віддати її йому, нехай відважить срібла згідно з віном дівочим.</span> <span class="verse"><a name="18">18</a>(22-17) Чарівниці не зоставиш при житті.</span> <span class="verse"><a name="19">19</a>(22-18) Кожен, хто зляжеться з худобиною, конче буде забитий.</span> <span class="verse"><a name="20">20</a>(22-19) Кожен, хто приносить жертву богам, крім Бога Одного, підпадає закляттю.</span> <span class="verse"><a name="21">21</a>(22-20) А приходька не будеш утискати та гнобити його, бо й ви були приходьками в єгипетськім краї.</span> <span class="verse"><a name="22">22</a>(22-21) Жодної вдови та сироти не будеш гнобити;</span> <span class="verse"><a name="23">23</a>(22-22) якщо ж ти справді гнобитимеш їх, то коли вони, кличучи, кликатимуть до Мене, то конче почую їхній зойк,</span> <span class="verse"><a name="24">24</a>(22-23) і розпалиться гнів Мій, і повбиваю вас мечем, і стануть жінки ваші вдовами, а діти ваші сиротами.</span> <span class="verse"><a name="25">25</a>(22-24) Якщо позичиш гроші народові Моєму, бідному, що з тобою, то не будь йому, як суворий позичальник, не покладеш на нього лихви.</span> <span class="verse"><a name="26">26</a>(22-25) Якщо дійсно візьмеш у заставу одежу ближнього свого, то вернеш її йому до заходу сонця,</span> <span class="verse"><a name="27">27</a>(22-26) бо вона єдине накриття його, вона одіж на тіло його; на чому він буде лежати? І станеться, коли буде він кликати до Мене, то почую, бо Я милосердний.</span> <span class="verse"><a name="28">28</a>(22-27) Бога не будеш лихословити, а начальника в народі твоїм не будеш проклинати.</span> <span class="verse"><a name="29">29</a>(22-28) Не будеш спізнюватися, щодо жертов, із щедрістю збіжжя та з плинами твоїми. Перворідного з синів своїх даси Мені.</span> <span class="verse"><a name="30">30</a>(22-29) Так зробиш волові своєму, і дрібній худобі своїй: сім день буде вона з своєю матір'ю, а восьмого дня даси її Мені.</span> <span class="verse"><a name="31">31</a>(22-30) І ви будете Мені святими людьми, і не будете їсти м'яса, розшарпаного в полі, псові кинете його!</span> </p></div</div></div></body></html>