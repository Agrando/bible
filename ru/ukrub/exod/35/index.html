<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 35</strong></div><p><span class="verse"><a name="1">1</a>І зібрав Мойсей усю громаду Ізраїлевих синів, та й промовив до них: Ось ті речі, що Господь наказав їх чинити.</span> <span class="verse"><a name="2">2</a>Шість день буде робитися праця, а дня сьомого буде вам свято, субота спочинку від праці для Господа. Кожен, хто робитиме працю в нім, буде забитий!</span> <span class="verse"><a name="3">3</a>Не розпалите огню за суботнього дня по всіх ваших осадах.</span> <span class="verse"><a name="4">4</a>І сказав Мойсей до всієї громади Ізраїлевих синів, кажучи: Оце та річ, що Господь наказав, говорячи:</span> <span class="verse"><a name="5">5</a>Візьміть від себе приношення для Господа. Кожен за щедрим серцем своїм принесе його, приношення Господеві: золото, і срібло, і мідь,</span> <span class="verse"><a name="6">6</a>і блакить, і пурпур, і червень, і віссон, і вовну козину,</span> <span class="verse"><a name="7">7</a>і начервоно пофарбовані баранячі шкурки, і шкурки тахашеві, і акаційні дерева,</span> <span class="verse"><a name="8">8</a>і оливу на освітлення, і пахощі на оливу помазання, та пахощів на кадило,</span> <span class="verse"><a name="9">9</a>і каміння оніксове, і каміння на оправу до ефоду й до нагрудника.</span> <span class="verse"><a name="10">10</a>А кожен із вас мудросердий прийде та зробить, що наказав був Господь:</span> <span class="verse"><a name="11">11</a>скинію внутрішню та її намета зовнішнього, і покриття її, і гачки її, і дошки її, засуви її, стовпи її та підстави її;</span> <span class="verse"><a name="12">12</a>ковчега, і держаки його, віко й завісу заслони;</span> <span class="verse"><a name="13">13</a>стола, і держаки його, і всі речі його, і хліб показний;</span> <span class="verse"><a name="14">14</a>і свічника освітлення, і речі його, і лямпадки його, і оливу освітлення;</span> <span class="verse"><a name="15">15</a>і жертівника кадила, і держаки його, і оливу помазання, і кадило пахощів та заслону входу при вході;</span> <span class="verse"><a name="16">16</a>жертівника цілопалення, і мідяну його сітку, держаки його, і всі речі його, умивальницю й підставу її;</span> <span class="verse"><a name="17">17</a>запони подвір'я, стовпи його, і підстави його та заслону брами подвір'я;</span> <span class="verse"><a name="18">18</a>кілки скинії, і кілки подвір'я та шнури їхні;</span> <span class="verse"><a name="19">19</a>і шати служебні на служення в святині, священні шати для священика Аарона, та шати синів його на священнослуження.</span> <span class="verse"><a name="20">20</a>І вийшла вся громада Ізраїлевих синів від Мойсея.</span> <span class="verse"><a name="21">21</a>І приходили кожен чоловік, кого вело серце його, і кожен, кого дух його чинив щедрим, і приносили приношення Господеві для роботи скинії заповіту, і на кожну працю його, і на священні шати.</span> <span class="verse"><a name="22">22</a>І приходили ті чоловіки з жінками, кожен щедросердий, і приносили гачка, і носову сережку, і персня, і сережку, всякі золоті речі, та все, що людина приносила, як золото приношення для Господа.</span> <span class="verse"><a name="23">23</a>І кожна людина принесла, що хто мав: блакить, і пурпур, і червень, і віссон, і вовна козина, і баранячі начервоно пофарбовані шкурки, і шкурки тахашеві.</span> <span class="verse"><a name="24">24</a>Кожен, хто жертвував срібне та мідяне приношення, приносив Господнє приношення, і кожен, хто мав, поприносили акаційне дерево, на всяке зайняття коло тієї роботи.</span> <span class="verse"><a name="25">25</a>І кожна мудросерда жінка пряла руками своїми, і приносила пряжку: блакить, і пурпур, і червень, і віссон.</span> <span class="verse"><a name="26">26</a>І всі жінки, кого вело їхнє серце, пряли козину вовну.</span> <span class="verse"><a name="27">27</a>А начальники поприносили каміння оніксу, і каміння вставлення для ефоду та для нагрудника,</span> <span class="verse"><a name="28">28</a>і пахощі, і оливу на освітлення, і для оливи помазання, і для запашного кадила.</span> <span class="verse"><a name="29">29</a>Кожен чоловік та жінка, кого їхнє серце схиляло приносити для кожної праці, яку Господь наказав робити рукою Мойсея, Ізраїлеві сини приносили добровільний дар для Господа.</span> <span class="verse"><a name="30">30</a>І сказав Мойсей до Ізраїлевих синів: Дивіться, Господь назвав на ім'я Бецал'їла, сина Урієвого, сина Хура, Юдиного роду.</span> <span class="verse"><a name="31">31</a>І наповнив його Духом Божим, мудрістю, розумуванням, і знанням, і здібністю до всякої роботи</span> <span class="verse"><a name="32">32</a>на обмислення мистецьке, на роботу в золоті, і в сріблі, і в міді,</span> <span class="verse"><a name="33">33</a>і в обробленні каменя, щоб всаджувати, і в обробленні дерева, щоб робити в усякій мистецькій роботі.</span> <span class="verse"><a name="34">34</a>І вклав в його серце, щоб навчав, він і Оголіяв, син Ахісамаха, Данового племени.</span> <span class="verse"><a name="35">35</a>Він наповнив їх мудрістю серця, щоб робили вони всяку роботу обрібника, і мистця, і гаптівника в блакиті, і в пурпурі, і в червені, і в віссоні, і ткача, що роблять усяку роботу й задумують мистецькі речі.</span> </p></div</div></div></body></html>