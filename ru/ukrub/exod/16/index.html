<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 16</strong></div><p><span class="verse"><a name="1">1</a>І рушили вони з Єліму, і вся громада Ізраїлевих синів прибула до пустині Сін, що між Єлімом та між Сінаєм, п'ятнадцятого дня другого місяця по виході їх з єгипетського краю.</span> <span class="verse"><a name="2">2</a>І стала ремствувати вся громада Ізраїлевих синів на Мойсея та на Аарона в пустині.</span> <span class="verse"><a name="3">3</a>І говорили їм Ізраїлеві сини: Коли б ми були повмирали від Господньої руки в єгипетськім краї, як ми сиділи над горшком м'яса, як ми їли хліба досить! Бо ви вивели нас до цієї пустині, щоб поморити голодом увесь цей збір...</span> <span class="verse"><a name="4">4</a>І промовив Господь до Мойсея: Ось Я спускатиму вам дощем хліб із неба, а народ виходитиме й щоденно збиратиме, скільки треба на день, щоб випробувати його, чи буде він ходити в Моєму Законі, чи ні.</span> <span class="verse"><a name="5">5</a>А настане шостий день, то приготують, що принесуть, і буде подвійне супроти того, що збирають день-у-день.</span> <span class="verse"><a name="6">6</a>І сказали Мойсей та Аарон до всіх Ізраїлевих синів: Настане вечір і ви довідаєтеся, що Господь вивів вас із єгипетського краю.</span> <span class="verse"><a name="7">7</a>А настане ранок, то побачите славу Господню, бо Він почув ваші ремствування на Господа. А ми що, що ви ремствуєте на нас?</span> <span class="verse"><a name="8">8</a>І сказав Мойсей: Довідаєтесь, як увечорі Господь дасть вам м'яса на їжу, а рано хліба на насичення, бо почув Господь ремствування ваші, що ви ремствуєте на Нього. А ми що? Не на нас ремствування ваше, а на Господа!</span> <span class="verse"><a name="9">9</a>І сказав Мойсей до Аарона: Скажи всій громаді Ізраїлевих синів: Наблизьтеся перед лице Господа, бо Він почув ваші ремствування!</span> <span class="verse"><a name="10">10</a>І сталося, коли говорив Аарон до всієї громади Ізраїлевих синів, то обернулися вони до пустині, аж ось слава Господня показалася в хмарі!</span> <span class="verse"><a name="11">11</a>І промовив Господь до Мойсея, говорячи:</span> <span class="verse"><a name="12">12</a>Я почув ремствування Ізраїлевих синів. Промовляй до них, кажучи: Під вечір будете їсти м'ясо, а рано насититесь хлібом, і познаєте, що Я Господь, Бог ваш!</span> <span class="verse"><a name="13">13</a>І сталося ввечорі, і знялися перепелиці, і покрили табір. А рано була верства роси навколо табору.</span> <span class="verse"><a name="14">14</a>І піднялася верства тієї роси, аж ось на поверхні пустині щось дрібне, вузькувате, дрібне, немов паморозь на землі.</span> <span class="verse"><a name="15">15</a>І побачили Ізраїлеві сини, та й казали один до одного: Ман гу?, бо не знали, що то. А Мойсей відказав їм: Це той хліб, що дав вам Господь на їжу.</span> <span class="verse"><a name="16">16</a>Це те, що про нього Господь наказав: Збирайте з нього кожен у міру їди своєї, гомер на голову, за числом ваших душ: візьміть кожен для того, хто в наметі його.</span> <span class="verse"><a name="17">17</a>І зробили так Ізраїлеві сини, і назбирали хто більше, а хто менше.</span> <span class="verse"><a name="18">18</a>І зміряли вони гомером, і не мав зайвого той, хто зібрав більше, а хто зібрав менше, не мав нестачі, зібрали кожен у міру своєї їди!</span> <span class="verse"><a name="19">19</a>І сказав до них Мойсей: Нехай ніхто не лишає з нього до ранку!</span> <span class="verse"><a name="20">20</a>Та не послухали вони Мойсея, і дехто позоставляли з нього до ранку, а воно зачервивіло, і стало смердюче. І розгнівався на них Мойсей!</span> <span class="verse"><a name="21">21</a>І збирали його щоранку, кожен у міру своєї їди. А розгрівалося сонце і воно розтавало.</span> <span class="verse"><a name="22">22</a>І сталося шостого дня, поназбирували вони хліба подвійно, два гомери на одного. І посходилися всі начальники громади, і розповіли Мойсеєві.</span> <span class="verse"><a name="23">23</a>А він сказав до них: Це те, що говорив Господь: Повний спокій, субота свята для Господа взавтра. Що будете пекти печіть, а що будете варити варіть, а все позостале покладіть собі на сховок до ранку.</span> <span class="verse"><a name="24">24</a>І поклали його аж до ранку, як Мойсей наказав, і не засмерділось воно, і черви не було в нім.</span> <span class="verse"><a name="25">25</a>І сказав Мойсей: Їжте його сьогодні, бо сьогодні субота для Господа. Сьогодні не знайдете його на полі.</span> <span class="verse"><a name="26">26</a>Шість день будете збирати його, а дня сьомого субота: не буде в ній того.</span> <span class="verse"><a name="27">27</a>І сталося сьомого дня, повиходили були з народу збирати, та не знайшли.</span> <span class="verse"><a name="28">28</a>І сказав Господь до Мойсея: Аж доки ви будете відмовлятися виконувати заповіді Мої та закони Мої?</span> <span class="verse"><a name="29">29</a>Побачте, Господь дав вам суботу, тому Він дає вам шостого дня хліба двох днів. Сидіть кожен у себе, нехай сьомого дня не виходить ніхто з свого місця!</span> <span class="verse"><a name="30">30</a>І сьомого дня народ відпочивав.</span> <span class="verse"><a name="31">31</a>І назвав Ізраїлів дім ім'я тому: манна. Вона була, як коріяндрове насіння, біла, а смак її, як тісто в меду.</span> <span class="verse"><a name="32">32</a>І сказав Мойсей: Оце те, що наказав Господь: Наповни нею гомер на сховок для ваших поколінь, щоб бачили той хліб, яким Я годував вас на пустині, коли Я виводив вас із єгипетського краю.</span> <span class="verse"><a name="33">33</a>І сказав Мойсей до Аарона: Візьми одну посудину, і поклади туди повний гомер манни, і постав її перед Господнім лицем на сховок для ваших поколінь.</span> <span class="verse"><a name="34">34</a>І як наказав Бог Мойсею, так поставив її Аарон перед ковчегом свідоцтва на сховок.</span> <span class="verse"><a name="35">35</a>А Ізраїлеві сини їли ту манну сорок літ, аж до прибуття їх до краю заселеного, їли манну аж до приходу їх до границі ханаанського Краю.</span> <span class="verse"><a name="36">36</a>А гомер він десята частина ефи.</span> </p></div</div></div></body></html>