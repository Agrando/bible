<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/exod">Exodus</a> &gt <strong>Chapter 28</strong></div><p><span class="verse"><a name="1">1</a>А ти візьми до себе брата свого Аарона та синів його з ним, з-поміж Ізраїлевих синів, щоб він був священиком для Мене, Аарона, Надава, і Авігу, Елеазара та Ітамара, синів Ааронових.</span> <span class="verse"><a name="2">2</a>І зробиш священні шати для брата свого Аарона на славу й красу.</span> <span class="verse"><a name="3">3</a>І ти скажеш усім мудросердим, що Я наповнив їх духом мудрости, і вони зроблять Ааронові шати для посвячення його, щоб був священиком для Мене.</span> <span class="verse"><a name="4">4</a>А оце ті шати, що вони зроблять: нагрудник, і ефод, і верхню шату, і хітон плетений, завій і пояс. І зробиш священні шати для брата свого Аарона та для синів його, щоб він був священиком для Мене.</span> <span class="verse"><a name="5">5</a>І візьмуть вони золота, і блакиті, і пурпуру, і червені та віссону,</span> <span class="verse"><a name="6">6</a>і зроблять ефода з золота, блакиті, і пурпуру, і червені та з віссону суканого, робота мистця.</span> <span class="verse"><a name="7">7</a>Два злучені нараменники будуть у нього при обох кінцях його, і буде він сполучений.</span> <span class="verse"><a name="8">8</a>А пояс мистецький його ефоду, що на нім, тієї ж роботи, нехай буде з нього, з золота, блакиті, і пурпуру, і червені та з суканого віссону.</span> <span class="verse"><a name="9">9</a>І візьмеш два оніксові камені, та й вирізьбиш на них імена Ізраїлевих синів,</span> <span class="verse"><a name="10">10</a>шість із їхніх імен на камені однім, а ймення шости позосталих на камені другім, за їхнім народженням.</span> <span class="verse"><a name="11">11</a>Роботою різьбаря каменя, різьбою печатки вирізьбиш на тих обох каменях імена Ізраїлевих синів; оточені золотими гніздами зробиш їх.</span> <span class="verse"><a name="12">12</a>І положиш обидва камені на нараменниках ефоду, камені пам'яти для Ізраїлевих синів. І буде носити Аарон їхні ймення перед Божим лицем на обох плечах своїх на пам'ять.</span> <span class="verse"><a name="13">13</a>А гнізда поробиш із золота.</span> <span class="verse"><a name="14">14</a>І два ланцюги зо щирого золота, плетеними поробиш їх, роботою шнурів. І даси ті плетені ланцюги на гнізда.</span> <span class="verse"><a name="15">15</a>І зробиш нагрудника судного, роботою мистця, як робота ефоду зробиш його, із золота, блакиті, і пурпуру, і червені та з віссону суканого зробиш його.</span> <span class="verse"><a name="16">16</a>Квадратовий нехай буде він, зложений удвоє, п'ядь довжина його, і п'ядь ширина його.</span> <span class="verse"><a name="17">17</a>І понасаджуєш на ньому каменеве насадження, чотири ряди каменя. Ряд: рубін, топаз і смарагд ряд перший.</span> <span class="verse"><a name="18">18</a>А ряд другий: карбункул, сапфір і яспіс.</span> <span class="verse"><a name="19">19</a>А ряд третій: опаль, агат і аметист.</span> <span class="verse"><a name="20">20</a>А четвертий ряд: хризоліт, і онікс, і берил, вони будуть вставлені в золото в своїх гніздах.</span> <span class="verse"><a name="21">21</a>А камені нехай будуть на ймення дванадцяти Ізраїлевих синів, на ймення їх; різьбою печатки кожен на ймення його нехай будуть для дванадцяти родів.</span> <span class="verse"><a name="22">22</a>І поробиш на нагруднику сукані ланцюги плетеною роботою зо щирого золота.</span> <span class="verse"><a name="23">23</a>І зробиш на нагруднику дві золоті каблучки, і даси ці дві каблучки на двох кінцях нагрудника.</span> <span class="verse"><a name="24">24</a>І даси два золоті шнури на дві ті каблучки до кінців нагрудника.</span> <span class="verse"><a name="25">25</a>А два кінці двох шнурів даси до двох гнізд, і даси на нараменники ефоду спереду його.</span> <span class="verse"><a name="26">26</a>І зробиш дві золоті каблучки, і покладеш їх на двох кінцях нагрудника на краї його, що до сторони ефоду, всередину.</span> <span class="verse"><a name="27">27</a>І зробиш дві золоті каблучки, та й даси їх на обидва нараменники ефоду здолу, спереду його, при сполученні його, над мистецьким поясом ефоду.</span> <span class="verse"><a name="28">28</a>І прив'яжуть нагрудника від каблучок його до каблучок ефоду блакитною ниткою, щоб був на мистецькім поясі ефоду, і не буде рухатись нагрудник із-над ефоду.</span> <span class="verse"><a name="29">29</a>І буде носити Аарон імена Ізраїлевих синів в суднім нагруднику на серці своїм, як буде входити до святині, на повсякчасну пам'ять перед Господнім лицем.</span> <span class="verse"><a name="30">30</a>І даси до судного нагрудника урім та туммім, і будуть вони на Аароновім серці при вході його перед Господнє лице. І буде завжди носити Аарон суд Ізраїлевих синів на своїм серці перед Господнім обличчям.</span> <span class="verse"><a name="31">31</a>І зробиш верхню шату для ефоду, усю блакитну.</span> <span class="verse"><a name="32">32</a>І нехай буде в середині її отвір для голови його; край отвору нехай буде навколо роботою ткача, як панцерний отвір буде їй, щоб їй не дертися.</span> <span class="verse"><a name="33">33</a>І поробиш на подолку її гранатові яблука з блакиті, і пурпуру та з червені, на подолку її навколо, і золоті дзвінки поміж ними навколо,</span> <span class="verse"><a name="34">34</a>золотий дзвінок і гранатове яблуко, золотий дзвінок і гранатове яблуко на подолку тієї шати навколо.</span> <span class="verse"><a name="35">35</a>І нехай вона буде на Ааронові для служення, і нехай буде чутий голос його при вході його до святині перед Господнє обличчя, і при виході його, щоб йому не померти.</span> <span class="verse"><a name="36">36</a>І зробиш квітку зо щирого золота, і вирізьбиш на ній, як різьба печатки: Святиня для Господа.</span> <span class="verse"><a name="37">37</a>І покладеш її на нитці з блакиті, і нехай вона буде на завої, на переді завою нехай буде вона.</span> <span class="verse"><a name="38">38</a>І нехай буде вона на Аароновім чолі, і нехай носить Аарон гріх тієї святощі, що Ізраїлеві сини посвятять її для всіх своїх святих дарунків. І нехай вона буде завжди на його чолі на благовоління для них перед Господнім лицем.</span> <span class="verse"><a name="39">39</a>І витчеш хітона з віссону, і зробиш завоя з віссону, і зробиш пояса роботою гаптяра.</span> <span class="verse"><a name="40">40</a>І для синів Ааронових поробиш хітони, і поробиш їм пояси, і поробиш їм покриття голови на славу й красу.</span> <span class="verse"><a name="41">41</a>І понадягаєш їх на брата свого Аарона та на синів його з ним. І помажеш їх, і рукоположиш їх, і посвятиш їх, і будуть вони священиками Мені.</span> <span class="verse"><a name="42">42</a>І пороби їм льняну спідню одіж, щоб закрити тілесну наготу, від стегон аж до голінок нехай будуть вони.</span> <span class="verse"><a name="43">43</a>І нехай будуть вони на Ааронові та на синах його при вході їх до скинії заповіту, або при приході їх до жертівника на служення в святині, і не понесуть вони гріха, і не помруть. Це вічна постанова йому та нащадками його по ньому!</span> </p></div</div></div></body></html>