<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>Молитва пророка Авакума, для співу на струнному приладі:</span> <span class="verse"><a name="2">2</a>Господи, звістку Твою я почув та й злякався! Господи, оживи Своє діло в середині років, у середині літ об'яви, у гніві про милість згадай!</span> <span class="verse"><a name="3">3</a>Бог іде від Теману, і Святий від Парану гори. Села. Велич Його вкрила небо, і слави Його стала повна земля!</span> <span class="verse"><a name="4">4</a>А сяйво було, наче соняшне світло, проміння при боці у Нього, і там укриття Його потуги.</span> <span class="verse"><a name="5">5</a>Перед обличчям Його моровиця іде, а по стопах Його пнеться полум'я.</span> <span class="verse"><a name="6">6</a>Став, і землю Він зміряв, поглянув і народи затряс, і попадали гори довічні, вікові похилились узгір'я. Путі Його вічні.</span> <span class="verse"><a name="7">7</a>Я бачив намети Кушана під кривдою, тремтять покривала мідіянського краю.</span> <span class="verse"><a name="8">8</a>Чи на ріки, о Господи, Ти запалав, чи на ріки Твій гнів? Чи Твоє пересердя на море, що їздиш на конях Своїх, на спасенних Своїх колесницях?</span> <span class="verse"><a name="9">9</a>Лук твій голий, нагий, наповнений стріл сагайдак. Села. Ти річками землю розсік.</span> <span class="verse"><a name="10">10</a>Тебе вгледівши, гори дрижали, водяна течія потекла, безодня свій голос дала, зняла високо руки свої.</span> <span class="verse"><a name="11">11</a>Сонце й місяць спинилися в мешканні своєму при світлі Твоїх стріл, що літають при сяйві блискучого списа Твого.</span> <span class="verse"><a name="12">12</a>У люті ступав Ти землею, у гніві людей молотив.</span> <span class="verse"><a name="13">13</a>Ти вийшов спасти Свій народ, спасти Помазанця Свого. Ти з дому безбожного голову збив, обнажив Ти основу по шию. Села.</span> <span class="verse"><a name="14">14</a>Ти пробив його списами голову князя його, як вони піднялись, щоб мене розпорошити; вони тішилися, немов мали пожерти таємно убогого.</span> <span class="verse"><a name="15">15</a>Ти кіньми Своїми по морю топтав, по водній великій громаді.</span> <span class="verse"><a name="16">16</a>Я почув і затремтіла утроба моя, задзвеніли на голос цей губи мої, гнилизна ввійшла в мої кості, і тремчу я на місці своїм, бо маю чекати в спокої день утиску, коли прийде народ, який має на вас наступати.</span> <span class="verse"><a name="17">17</a>Коли б фіґове дерево не зацвіло, і не було б урожаю в виноградниках, обманило зайняття оливкою, а поле їжі не вродило б, позникала отара з кошари і не стало б в оборах худоби,</span> <span class="verse"><a name="18">18</a>то я Господом тішитись буду й тоді, радітиму Богом спасіння свого!</span> <span class="verse"><a name="19">19</a>Бог Господь моя сила, і чинить Він ноги мої, як у лані, і водить мене по висотах! Для дириґента хору на моїх струнних знаряддях.</span> </p></div</div></div></body></html>