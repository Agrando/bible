<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hab/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hab">Habakkuk</a> &gt <strong>Chapter 2</strong></div><p><span class="verse"><a name="1">1</a>Нехай я стою на сторожі своїй, і нехай на облозі я стану, і хай виглядаю, щоб бачити, що він буде казати мені, і що відповість на жалобу мою.</span> <span class="verse"><a name="2">2</a>А Господь відповів та й сказав: Напиши це видіння і поясни на таблицях, щоб читач його легко читав.</span> <span class="verse"><a name="3">3</a>Бо ще на умовлений час це видіння, і приспішає кінець, і не обмане. Якщо б протягнулось, чекай ти його, бо воно конче прийде, не спізниться.</span> <span class="verse"><a name="4">4</a>Ось надута, не проста душа його в ньому, а праведний житиме вірою своєю.</span> <span class="verse"><a name="5">5</a>І що ж, як зрадливе вино, так горда людина спокою не знає: він роззявлює пащу свою, як шеол, і не насичується, як та смерть, і всіх людей він до себе збирає, і всі народи до себе згромаджує.</span> <span class="verse"><a name="6">6</a>Чи ж усі вони не складуть приповістки на нього та загадки насмішливої йому не прокажуть: Горе тому, хто для себе розмножує те, що не його! Аж доки це буде? Горе тому, хто чинить тяжкою заставу на себе!</span> <span class="verse"><a name="7">7</a>Хіба нагло не встануть оті, хто тебе буде гризти, і збудяться ті, хто тебе попихає, і за здобич ти станеш для них?</span> <span class="verse"><a name="8">8</a>За те, що ти грабував був багато народів, вся решта народів тебе пограбує за ту людську кров, і за насильство над краєм, над містом та над усіма, хто мешкає в ньому.</span> <span class="verse"><a name="9">9</a>Горе тому, хто неправедний зиск побирає для дому свого, щоб покласти гніздо своє на висоті, і тим із рук злого врятованим бути!</span> <span class="verse"><a name="10">10</a>Нарадив ти сором для дому свого, щоб кінець учинити численним народам, і ти прогрішився за душу свою.</span> <span class="verse"><a name="11">11</a>Бо камінь з стіни буде кликати, і йому відповість сволок із дерева.</span> <span class="verse"><a name="12">12</a>Горе тому, хто кров'ю місто будує, хто беззаконням встановлює город!</span> <span class="verse"><a name="13">13</a>Чи ж оце не від Господа Саваота, що народи трудяться для огню, і мучаться люди на марність?</span> <span class="verse"><a name="14">14</a>Бо пізнанням Господньої слави наповнена буде земля, як море вода покриває.</span> <span class="verse"><a name="15">15</a>Горе тому, хто свого ближнього напоює з келіху гніву свого, і поїть, щоб бачити сором його!</span> <span class="verse"><a name="16">16</a>Ти наситишся ганьбою більше, як славою. Пий також ти, та показуй свій сором! На тебе обернеться келіх правиці Господньої, ганьба ж на славу твою!</span> <span class="verse"><a name="17">17</a>Бо насилля твоє над Ліваном на тебе спаде, а грабунок худоби зламає тебе за кров людську, та за насилля над краєм, над містом та над усіма, хто мешкає в ньому.</span> <span class="verse"><a name="18">18</a>Який дасть пожиток бовван, що його вирізьбив творець його, і відлив, і вчитель неправди, що творець його мав охоту чинити богів цих німих?</span> <span class="verse"><a name="19">19</a>Горе тому, хто дереву каже: Збудись, мовчазливому каменю: Зрушся! Чи він буде навчати? Ось він сріблом та золотом викладений, але жодного духу в ньому нема!</span> <span class="verse"><a name="20">20</a>А Господь у Своїм храмі святім, мовчи перед обличчям Його, уся земле!</span> </p></div</div></div></body></html>