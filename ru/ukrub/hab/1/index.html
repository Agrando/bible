<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>Пророцтво, яке бачив пророк Авакум.</span> <span class="verse"><a name="2">2</a>Аж доки я, Господи, кликати буду, а Ти не почуєш? До тебе я кличу: Насильство! та Ти не спасаєш!</span> <span class="verse"><a name="3">3</a>Для чого неправість мені Ти показуєш та позираєш на муку? А передо мною грабіж та насильство, і суперечка стається, і носиться сварка.</span> <span class="verse"><a name="4">4</a>Тому то Закон припиняється, і не виходить до чину назавсіди право, бо несправедливий вигублює праведного, тому правосуддя виходить покривленим.</span> <span class="verse"><a name="5">5</a>Пригляньтеся ви до народів, і дивіться, і дуже здивуйтесь, бо вчиню Я за ваших днів діло, про яке не повірите ви, коли буде розказане.</span> <span class="verse"><a name="6">6</a>Бо оце Я поставлю халдеїв, народ лютий та скорий, що ґрасує по широкій землі, щоб захопити оселі, які не його.</span> <span class="verse"><a name="7">7</a>Страшний та грізний він, від нього самого виходить і право його, і великість його.</span> <span class="verse"><a name="8">8</a>І від пантер його коні швидші, і від вовків вечерових лютіші.</span> <span class="verse"><a name="9">9</a>Він приходить увесь на насильство, а ціль їх обличчя вперед, і набере полонених, як того піску.</span> <span class="verse"><a name="10">10</a>І він глузує з царів, а князі сміх для нього. Він сміється з твердині усякої, бо на вал насипає землі, і її здобуває!</span> <span class="verse"><a name="11">11</a>Тоді він несеться, як вітер, і перейде, і згрішить, бо зробить за бога свого оцю силу свою.</span> <span class="verse"><a name="12">12</a>Хіба ж Ти не віддавна, о Господи? Боже Ти мій, мій Святий, не помремо! Господи, Ти для суду поставив його, і, о Скеле, призначив його на карання!</span> <span class="verse"><a name="13">13</a>Твої очі занадто пречисті, щоб міг Ти дивитись на зло, і на насильство дивитись не можеш. Чому ж дивишся Ти на грабіжників, мовчиш, коли несправедливий винищує справедливішого від себе?</span> <span class="verse"><a name="14">14</a>Ти ж маєш людей, як у морі тих риб, немов ту черву, що пана над нею нема.</span> <span class="verse"><a name="15">15</a>Усе це грабіжник витягує вудкою, своїм неводом тягне оце, та збирає оце в свою сітку, тому тішиться він та радіє.</span> <span class="verse"><a name="16">16</a>Тому жертву приносить він неводові, і кадить для сітки своєї, бо від них ситий уділ його та добірна пожива його!</span> <span class="verse"><a name="17">17</a>Чи на це випорожнює він свого невода, і завжди готов убивати народи без милости?</span> </p></div</div></div></body></html>