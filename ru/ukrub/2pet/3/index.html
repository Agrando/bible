<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2pet">2 Peter</a> &gt <strong>Chapter 3</strong></div><p><span class="verse"><a name="1">1</a>Це вже другого листа пишу я до вас, улюблені. У них нагадуванням я буджу вашу чисту думку,</span> <span class="verse"><a name="2">2</a>щоб ви пам'ятали слова, що святі пророки давніше звістили їх вам, і заповідь Господа й Спасителя, що одержали через ваших апостолів.</span> <span class="verse"><a name="3">3</a>Насамперед знайте оце, що в останні дні прийдуть із насмішками глузії, що ходитимуть за своїми пожадливостями,</span> <span class="verse"><a name="4">4</a>та й скажуть: Де обітниця Його приходу? Бо від того часу, як позасинали наші батьки, усе залишається так від початку творіння.</span> <span class="verse"><a name="5">5</a>Бо сховане від тих, хто хоче цього, що небо було напочатку, а земля із води та водою складена словом Божим,</span> <span class="verse"><a name="6">6</a>тому тодішній світ, водою потоплений, згинув.</span> <span class="verse"><a name="7">7</a>А теперішні небо й земля заховані тим самим словом, і зберігаються для огню на день суду й загибелі безбожних людей.</span> <span class="verse"><a name="8">8</a>Нехай же одне це не буде заховане від вас, улюблені, що в Господа один день немов тисяча років, а тисяча років немов один день!</span> <span class="verse"><a name="9">9</a>Не бариться Господь із обітницею, як деякі вважають це барінням, але вам довготерпить, бо не хоче, щоб хто загинув, але щоб усі навернулися до каяття.</span> <span class="verse"><a name="10">10</a>День же Господній прибуде, як злодій вночі, коли з гуркотом небо мине, а стихії, розпечені, рунуть, а земля та діла, що на ній, погорять...</span> <span class="verse"><a name="11">11</a>А коли все оце поруйнується, то якими мусите бути в святому житті та в побожності ви,</span> <span class="verse"><a name="12">12</a>що чекаєте й прагнете скорого приходу Божого дня, в якім небо, палючися, зникне, а розпалені стихії розтопляться?</span> <span class="verse"><a name="13">13</a>Але за Його обітницею ми дожидаємо неба нового й нової землі, що правда на них пробуває.</span> <span class="verse"><a name="14">14</a>Тож, улюблені, чекаючи цього, попильнуйте, щоб ви знайшлися для Нього нескверні та чисті у мирі.</span> <span class="verse"><a name="15">15</a>А довготерпіння Господа нашого вважайте за спасіння, як і улюблений брат наш Павло написав був до вас за даною йому мудрістю,</span> <span class="verse"><a name="16">16</a>як і по всіх посланнях, що в них він говорить про це. У них є дещо тяжко зрозуміле, що неуки та незміцнені перекручують, як і інші Писання, на власну загибіль свою.</span> <span class="verse"><a name="17">17</a>Тож ви, улюблені, знаючи це наперед, стережіться, щоб не були ви зведені блудом безбожних і не відпали від свого вґрунтування,</span> <span class="verse"><a name="18">18</a>але щоб зростали в благодаті й пізнанні Господа нашого й Спасителя Ісуса Христа. Йому слава і тепер, і дня вічного! Амінь.</span> </p></div</div></div></body></html>