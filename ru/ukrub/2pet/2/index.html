<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2pet">2 Peter</a> &gt <strong>Chapter 2</strong></div><p><span class="verse"><a name="1">1</a>А між людом були й неправдиві пророки, як і будуть між вас учителі неправдиві, що впровадять згубні єресі, відречуться від Владики, що викупив їх, і стягнуть на себе самі скору погибіль.</span> <span class="verse"><a name="2">2</a>І багато-хто підуть за пожадливістю їхньою, а через них дорога правдива зневажиться.</span> <span class="verse"><a name="3">3</a>І в зажерливості вони будуть ловити вас словами облесними. Суд на них віддавна не бариться, а їхня загибіль не дрімає!</span> <span class="verse"><a name="4">4</a>Бо як Бог Анголів, що згрішили, не помилував був, а в кайданах темряви вкинув до аду, і передав зберігати на суд;</span> <span class="verse"><a name="5">5</a>і Він не помилував першого світу, а зберіг самовосьмого Ноя, проповідника праведности, і навів потопа на світ безбожних;</span> <span class="verse"><a name="6">6</a>і міста Содом і Гоморру спопелив, засудивши на знищення, і дав приклада для майбутніх безбожників,</span> <span class="verse"><a name="7">7</a>а врятував праведного Лота, змученого поводженням розпусних людей,</span> <span class="verse"><a name="8">8</a>бо цей праведник, живши між ними, день-у-день мучив свою праведну душу, бачачи й чуючи вчинки безбожні,</span> <span class="verse"><a name="9">9</a>то вміє Господь рятувати побожних від спокуси, а неправедних берегти на день суду для кари,</span> <span class="verse"><a name="10">10</a>а надто тих, хто ходить за нечистими пожадливостями тіла та погорджує владою; зухвалі свавільці, що не бояться зневажати слави,</span> <span class="verse"><a name="11">11</a>хоч Анголи, бувши міццю та силою більші за них, не несуть до Господа зневажливого суду на них.</span> <span class="verse"><a name="12">12</a>Вони, немов звірина нерозумна, зроджена природою на зловлення та загибіль, зневажають те, чого не розуміють, і в тлінні своїм будуть знищені,</span> <span class="verse"><a name="13">13</a>і приймуть заплату за лихі вчинки. Вони повсякденну розпусту вважають за розкіш; самі бруд та неслава, вони насолоджуються своїми оманами, бенкетуючи з вами.</span> <span class="verse"><a name="14">14</a>Їхні очі наповнені перелюбом та гріхом безупинним; вони зваблюють душі незміцнені; вони, діти прокляття, мають серце, привчене до зажерливости.</span> <span class="verse"><a name="15">15</a>Вони покинули просту дорогу та й заблудили, і пішли слідом за Валаамом Беоровим, що полюбив нагороду несправедливости,</span> <span class="verse"><a name="16">16</a>але був докорений у своїм беззаконні: німа під'яремна ослиця проговорила людським голосом, та й безум пророка спинила.</span> <span class="verse"><a name="17">17</a>Вони джерела безводні, хмари, бурею гнані; для них приготований морок темряви!</span> <span class="verse"><a name="18">18</a>Бо, висловлюючи марне базікання, вони зваблюють пожадливістю тіла й розпустою тих, хто ледве втік від тих, хто живе в розпусті.</span> <span class="verse"><a name="19">19</a>Вони волю обіцюють їм, самі бувши рабами тління. Бо хто ким переможений, той тому й раб.</span> <span class="verse"><a name="20">20</a>Бо коли хто втече від нечистости світу через пізнання Господа й Спасителя Ісуса Христа, а потому знов заплутуються ними та перемагаються, то останнє буває для них гірше першого.</span> <span class="verse"><a name="21">21</a>Бо краще було б не пізнати їм дороги праведности, аніж, пізнавши, вернутись назад від переданої їм святої заповіді!</span> <span class="verse"><a name="22">22</a>Бо їм трапилося за правдивою приказкою: Вертається пес до своєї блювотини, та: Помита свиня йде валятися в калюжу...</span> </p></div</div></div></body></html>