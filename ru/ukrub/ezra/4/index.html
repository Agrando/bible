<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezra/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezra">Ezra</a> &gt <strong>Chapter 4</strong></div><p><span class="verse"><a name="1">1</a>І почули Юдині та Веніяминові вороги, що вигнанці будують храма Господеві, Богові Ізраїля.</span> <span class="verse"><a name="2">2</a>І прийшли вони до Зоровавеля та до голів батьківських родів, та й сказали їм: І ми будемо будувати з вами, бо ми звертаємось, як ви, до вашого Бога, і ми приносимо Йому жертви від днів Есар-Хаддона, царя асирійського, що привів нас сюди.</span> <span class="verse"><a name="3">3</a>І сказав їм Зоровавель і Ісус, та решта голів батьківських родів Ізраїлевих: Не вам і нам разом будувати храм для Бога! Самі бо ми будемо будувати для Господа, Бога Ізраїлевого, як наказав нам цар Кір, цар перський.</span> <span class="verse"><a name="4">4</a>І став народ тієї землі ослаблювати руки Юдиного народу та страхати їх при будуванні.</span> <span class="verse"><a name="5">5</a>І підкуплювали вони проти них дорадників царських, щоб заламати їхній задум, по всі дні Кіра, царя перського, й аж до царювання Дарія, царя перського.</span> <span class="verse"><a name="6">6</a>А за царя Ахашвероша, на початку його царювання, написали вони оскарження на мешканців Юдеї та Єрусалиму.</span> <span class="verse"><a name="7">7</a>А за днів Артаксеркса написав Бішлам, Мітредат, Товеїл та решта товаришів його до Артаксеркса, царя перського. А лист був написаний по-арамейськи, а перекладений по-перськи.</span> <span class="verse"><a name="8">8</a>Начальник Рехум та писар Шімай написали одного листа проти Єрусалиму до царя Артаксеркса отак.</span> <span class="verse"><a name="9">9</a>Тоді начальник Рехум та писар Шімшай та решта товаришів його, судді й урядники, писарчуки, писарі, аркев'яни, вавилоняни, шушаняни, цебто еламіти,</span> <span class="verse"><a name="10">10</a>та решта народів, яких повиганяв Аснаппар, великий та славний, й осадив їх у місті Самарії та в решті Заріччя.</span> <span class="verse"><a name="11">11</a>Оце відпис листа, що послали до нього: До царя Артаксеркса твої раби, люди Заріччя. І ось</span> <span class="verse"><a name="12">12</a>щоб було відоме цареві, що Юдеї, які вийшли від тебе до нас, прибули до Єрусалиму. Вони будують місто бунтівниче та шкідливе, і вдосконалюють мури, а підвалини поліпшили.</span> <span class="verse"><a name="13">13</a>А тепер щоб було відоме цареві, що коли тільки це місто буде збудоване, а мури закінчаться, вони не будуть давати ані данини, ані податку, ані мита, а це буде шкодити царському прибуткові.</span> <span class="verse"><a name="14">14</a>І ото, беручи на увагу, що сіль царського палацу сіль наша, а царський сором не випадає нам бачити, тому ми посилаємо й завідомляємо царя,</span> <span class="verse"><a name="15">15</a>щоб пошукали в книзі споминів батьків твоїх, і ти знайдеш у книзі споминів, і знатимеш, що місто це місто бунтівниче та шкідливе царям та округам, і що в ньому підіймали бунт від правіку, чому місто це було зруйноване.</span> <span class="verse"><a name="16">16</a>Ми сповіщаємо царя, що коли тільки місто це буде добудоване, а мури закінчаться, то через те не буде тобі частки в Заріччі.</span> <span class="verse"><a name="17">17</a>Цар послав відповідь: Начальникові Рехумові, і писареві Шімшаєві, та решті їхніх товаришів, що сидять у Самарії, і решта Заріччя: Мир вам! А тепер,</span> <span class="verse"><a name="18">18</a>лист, якого ви послали до нас, виразно прочитаний передо мною.</span> <span class="verse"><a name="19">19</a>І був виданий від мене наказ, і шукали та й знайшли, що місто це з давніх-давен підіймалося на царів, і повстання та бунт робилися в ньому.</span> <span class="verse"><a name="20">20</a>І могутні царі були над Єрусалимом, і панували в усьому Заріччі, а данина, податок та мито давалися їм.</span> <span class="verse"><a name="21">21</a>А тепер видайте наказа, щоб спинилися ці люди, а місто це не будувалося, поки від мене не буде виданий новий наказ.</span> <span class="verse"><a name="22">22</a>І будьте бережні, щоб через це не зробити помилки. Нащо ростиме зло на шкоду царям?</span> <span class="verse"><a name="23">23</a>Тоді, як тільки був прочитаний відпис листа царя Артаксеркса перед Рехумом і писарем Шімшаєм та їхніми товаришами, пішли вони поспішно до Єрусалиму, і спинили роботу їх зброєю та насиллям!</span> <span class="verse"><a name="24">24</a>Тим спинилася робота Божого дому, що в Єрусалимі, і спинилася вона аж до другого року царювання Дарія, царя перського...</span> </p></div</div></div></body></html>