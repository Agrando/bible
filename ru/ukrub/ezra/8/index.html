<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ezra/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ezra">Ezra</a> &gt <strong>Chapter 8</strong></div><p><span class="verse"><a name="1">1</a>А оце голови їхніх батьків та їх родовід, що пішли зо мною, за царювання царя Артаксеркса, з Вавилону:</span> <span class="verse"><a name="2">2</a>з Пінхасових синів: Ґершом, з Ітамарових синів: Даніїл, з Давидових синів: Хаттуш.</span> <span class="verse"><a name="3">3</a>З Шеханіїних синів, з Пар'ошових синів: Захарій, а з ним за родоводом сто й п'ятдесят мужчин.</span> <span class="verse"><a name="4">4</a>З Пахат-Моавових синів: Ел'єгоенай, син Зерахіїн, а з ним двісті мужчин.</span> <span class="verse"><a name="5">5</a>З синів Затту: Шеханія, син Яхазіїлів, а з ним три сотні мужчин.</span> <span class="verse"><a name="6">6</a>А з Адінових синів: Евед, син Йонатанів, а з ним п'ятдесят мужчин.</span> <span class="verse"><a name="7">7</a>А з Еламових синів: Єшая, син Аталіїн, а з ним сімдесят мужчин.</span> <span class="verse"><a name="8">8</a>А з Шефатіїних синів: Зевадія, син Михаїлів, а з ним вісімдесят мужчин.</span> <span class="verse"><a name="9">9</a>З Йоавових синів: Овадія, син Єгіїлів, а з ним двісті й вісімнадцять мужчин.</span> <span class="verse"><a name="10">10</a>А з синів Бані: Шеломіт, син Йосіфіїн, а з ним сотня й шістдесят мужчин.</span> <span class="verse"><a name="11">11</a>А з Беваєвих синів: Захарій, син Беваїв, а з ним двадцять і вісім мужчин.</span> <span class="verse"><a name="12">12</a>А з Азґадових синів: Йоханан, син Катанів, а з ним сотня й десять мужчин.</span> <span class="verse"><a name="13">13</a>А з Адонікамових синів останні, а оце їхні імена: Еліфелет, Єіїл, і Шемая, а з ними шістдесят мужчин.</span> <span class="verse"><a name="14">14</a>А з Біґваєвих синів: Утай і Заввуд, а з ними сімдесят мужчин.</span> <span class="verse"><a name="15">15</a>І зібрав я їх до річки, що впадає до Агави, і ми таборували там три дні. І переглянув я народ та священиків, і не знайшов там нікого з Левієвих синів.</span> <span class="verse"><a name="16">16</a>І послав я по Еліезера, по Аріїла, по Шемаю, по Елнатана, і по Яріва, і по Елнатана, і по Натана, і по Захарія, і по Мешуллама, голів, і по Йойаріва, і по Елнатана, учителів.</span> <span class="verse"><a name="17">17</a>І відправив я їх до Іддо, голови в місцевості Касіф'я, і вклав в їхні уста слова, щоб говорити до Іддо та братів його, підданих у місцевості Касіф'я, щоб вони привели нам служителів для дому нашого Бога.</span> <span class="verse"><a name="18">18</a>І привели вони нам, бо рука нашого Бога була добра до нас, чоловіка розумного з синів Махлі, сина Левія, Ізраїлевого сина, та Шеревею й синів його та братів його, вісімнадцять,</span> <span class="verse"><a name="19">19</a>та Хашавію, а з ним Єшаю, з синів Мерарієвих, братів його та синів його двадцять,</span> <span class="verse"><a name="20">20</a>а з підданців храму, яких дав Давид та зверхники на роботу Левитам, двісті й двадцять підданців: усі вони були означені поіменно.</span> <span class="verse"><a name="21">21</a>І проголосив я там піст, над річкою Агавою, щоб упокорятися нам перед лицем нашого Бога, щоб просити від Нього щасливої дороги для нас і для дітей наших та для всього нашого маєтку,</span> <span class="verse"><a name="22">22</a>бо я соромився просити від царя війська та верхівців, щоб помагали нам у дорозі проти ворога, бо сказали ми цареві, говорячи: Рука нашого Бога на добро для всіх, хто шукає Його, а сила Його та гнів Його на всіх, хто кидає Його!</span> <span class="verse"><a name="23">23</a>І постили ми, і просили нашого Бога про це, і Він дав нам ублагати Себе.</span> <span class="verse"><a name="24">24</a>І я відділив із священичих зверхників дванадцять до Шеревеї, Хашавії, і до десятьох їхніх братів з ними.</span> <span class="verse"><a name="25">25</a>І відважив я їм срібло й золото та посуд принесення нашого Божого дому, що принесли цар, і його дорадники, і його зверхники та ввесь Ізраїль, що знаходився там.</span> <span class="verse"><a name="26">26</a>І відважив я на їхню руку шість сотень і п'ятдесят талантів срібла, а срібних речей сто талантів, золота сто талантів,</span> <span class="verse"><a name="27">27</a>а золотих чаш двадцять на тисячу дарейків, а посудин з золоченої й доброї міді дві, дорогі, як золото.</span> <span class="verse"><a name="28">28</a>І сказав я до них: Ви святість для Господа, і цей посуд святість, а те срібло та золото добровільна жертва для Господа, Бога ваших батьків.</span> <span class="verse"><a name="29">29</a>Пильнуйте й бережіть це, аж поки не відважите його перед зверхниками священиків і Левитів та зверхниками батьківських родів Ізраїлевих в Єрусалимі до кімнат Господнього дому.</span> <span class="verse"><a name="30">30</a>І прийняли священики та Левити вагу того срібла та золота та того посуду, щоб віднести до Єрусалиму, до дому нашого Бога.</span> <span class="verse"><a name="31">31</a>І рушили ми з річки Агави двадцятого дня першого місяця, щоб іти до Єрусалиму. А рука нашого Бога була над нами, і Він урятував нас з руки ворога та чатівника на дорозі.</span> <span class="verse"><a name="32">32</a>І прийшли ми до Єрусалиму, і сиділи там три дні.</span> <span class="verse"><a name="33">33</a>А четвертого дня відважили ми те срібло й золото та той посуд у домі нашого Бога на руку священика Меремота, сина Урійїного, а з ним був Елеазар, син Пінхасів, а з ними Йозавад, син Єшуїн, та Ноадія, син Біннуїв, Левити,</span> <span class="verse"><a name="34">34</a>за числом, за вагою на все. І того часу була записана вся та вага.</span> <span class="verse"><a name="35">35</a>Ті, що прийшли з полону, сини вигнання, принесли цілопалення для Бога Ізраїля: дванадцять биків за всього Ізраїля, дев'ятдесят і шість баранів, сімдесят і сім овець, дванадцять козлів на жертву за гріх, це все цілопалення для Господа.</span> <span class="verse"><a name="36">36</a>І віддали цареві накази царським сатрапам та намісникам Заріччя, а ті підтримували народ та Божий дім.</span> </p></div</div></div></body></html>