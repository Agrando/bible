<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/ruth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/ruth">Ruth</a> &gt <strong>Chapter 4</strong></div><p><span class="verse"><a name="1">1</a>А Боаз прийшов до брами, та й сів там. Аж ось проходить родич, про якого говорив був Боаз. І він сказав йому: Зайди сюди, послухай, і сядь отут! І той зайшов і сів.</span> <span class="verse"><a name="2">2</a>А Боаз узяв десять мужа зо старших того міста та й сказав: Сідайте тут! І вони посідали.</span> <span class="verse"><a name="3">3</a>І сказав він до родича: Ділянку поля, що нашого брата Елімелеха, продала Ноомі, яка вернулася з моавського поля.</span> <span class="verse"><a name="4">4</a>А я постановив: Подам тобі до ушей твоїх, говорячи: Купи при тих, що сидять тут, та при старших мого народу. Якщо викупиш викупи, а якщо не викупиш скажи мені, і нехай я знаю, бо окрім тебе нема кому викупити, а я за тобою. А той сказав: Я викуплю.</span> <span class="verse"><a name="5">5</a>І сказав Боаз: Того дня, коли набудеш поле з руки Ноомі, то набудеш також моавитянку Рут, жінку померлого, щоб поставити ім'я померлому на наділі його.</span> <span class="verse"><a name="6">6</a>А родич сказав: Не можу я викупити собі, щоб не понищити свого наділу. Викупи собі мого викупа, бо я не можу викупити.</span> <span class="verse"><a name="7">7</a>А оце було колись серед Ізраїля на викуп, і на заміну, і на ствердження кожної справи: чоловік здіймав сандалю свою, і давав своєму ближньому, і це було свідоцтвом серед Ізраїля.</span> <span class="verse"><a name="8">8</a>І сказав родич до Боаза: Купи собі! І зняв свою сандалю.</span> <span class="verse"><a name="9">9</a>І сказав Боаз до старших та до всього народу: Ви свідки сьогодні, що я набув усе, що Елімелехове, і все, що Кілйонове та Махлонове з руки Ноомі.</span> <span class="verse"><a name="10">10</a>А також моавітянку Рут, Махлонову жінку, набув я собі за жінку, щоб поставити ім'я померлому на спадкові його, і не буде знищене ім'я померлого між братами його та з брами його місця. Ви сьогодні свідки на це!</span> <span class="verse"><a name="11">11</a>І сказав увесь народ, що були в брамі, та старші, свідки: Нехай дасть Господь цю жінку, що входить до дому твого, як Рахиль та як Лію, що вони обидві збудували Ізраїлів дім. І розбагатій в Ефраті, і здобуть собі славне ім'я в Віфлеємі.</span> <span class="verse"><a name="12">12</a>А з насіння, що Господь дасть тобі від цієї молодої жінки, нехай стане дім твій, як дім Переца, що Тамар породила була Юді.</span> <span class="verse"><a name="13">13</a>І взяв Боаз Рут, і вона стала йому за жінку. І він увійшов до неї, а Господь дав їй вагітність, і вона породила сина.</span> <span class="verse"><a name="14">14</a>І сказали жінки до Ноомі: Благословенний Господь, що не позбавив тебе сьогодні родича! І буде славним ім'я його серед Ізраїля.</span> <span class="verse"><a name="15">15</a>І він буде тобі потішителем душі та на виживлення твоєї сивини, бо породила його твоя невістка, що любить тебе, що ліпша тобі за сімох синів.</span> <span class="verse"><a name="16">16</a>І взяла Ноомі ту дитину, і поклала її на коліна свої, і була їй за няньку.</span> <span class="verse"><a name="17">17</a>А сусідки назвали ім'я йому, говорячи: Народився син для Ноомі! І назвали ім'я йому: Овед. А він батько Єссея, Давидового батька.</span> <span class="verse"><a name="18">18</a>А оце Перецові нащадки: Перец породив Гецрона,</span> <span class="verse"><a name="19">19</a>а Гецрон породив Рама, а Рам породив Аммінадава,</span> <span class="verse"><a name="20">20</a>а Аммінадав породив Нахшона, а Нахшон породив Салмона;</span> <span class="verse"><a name="21">21</a>а Салмон породив Боаза, а Боаз породив Оведа;</span> <span class="verse"><a name="22">22</a>а Овед породив Єссея, а Єссей породив Давида.</span> </p></div</div></div></body></html>