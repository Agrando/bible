<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 42</strong></div><p><span class="verse"><a name="1">1</a>А Йов відповів Господеві й сказав:</span> <span class="verse"><a name="2">2</a>Я знаю, що можеш Ти все, і не спиняється задум у Тебе!</span> <span class="verse"><a name="3">3</a>Хто ж то такий, що ховає пораду немудру? Тому я говорив, але не розумів... Це чудніше від мене, й не знаю його:</span> <span class="verse"><a name="4">4</a>Слухай же ти, а Я буду казати, запитаю тебе, ти ж Мені поясни...</span> <span class="verse"><a name="5">5</a>Тільки послухом уха я чув був про Тебе, а тепер моє око ось бачить Тебе...</span> <span class="verse"><a name="6">6</a>Тому я зрікаюсь говореного, і каюсь у поросі й попелі!...</span> <span class="verse"><a name="7">7</a>І сталося по тому, як Господь промовив ці слова до Йова, сказав Господь теманянину Еліфазові: Запалився Мій гнів на тебе та на двох твоїх приятелів, бо ви не говорили слушного про Мене, як раб Мій Йов.</span> <span class="verse"><a name="8">8</a>А тепер візьміть собі сім бичків та сім баранів, і йдіть до Мого раба Йова, і принесете цілопалення за себе, а Мій раб Йов помолиться за вас, бо тільки з ним Я буду рахуватися, щоб не вчинити вам злої речі, бо ви не говорили слушного про Мене, як раб Мій Йов.</span> <span class="verse"><a name="9">9</a>І пішли теманянин Еліфаз, і шух'янин Білдад, та нааматянин Цофар, і зробили, як говорив їм Господь. І споглянув Господь на Йова.</span> <span class="verse"><a name="10">10</a>І Господь привернув Йова до першого стану, коли він помолився за своїх приятелів. І помножив Господь усе, що Йов мав, удвоє.</span> <span class="verse"><a name="11">11</a>І поприходили до нього всі брати його, і всі сестри його та всі попередні знайомі його, і їли з ним хліб у його домі. І вони головою хитали над ним, та потішали його за все зле, що Господь був спровадив на нього. І дали вони йому кожен по одній кеситі, і кожен по одній золотій обручці.</span> <span class="verse"><a name="12">12</a>А Господь поблагословив останок днів Йова більше від початку його, і було в нього чотирнадцять тисяч дрібної худоби, і шість тисяч верблюдів, тисяча пар худоби великої та тисяча ослиць.</span> <span class="verse"><a name="13">13</a>І було в нього семеро синів та три дочки.</span> <span class="verse"><a name="14">14</a>І назвав він ім'я першій: Єміма, і ім'я другій: Кеція, а ім'я третій: Керен-Гаппух.</span> <span class="verse"><a name="15">15</a>І таких вродливих жінок, як Йовові дочки, не знайшлося по всій землі. І дав їм їх батько спадщину поміж їхніми братами.</span> <span class="verse"><a name="16">16</a>А Йов жив по тому сотню й сорок років, і побачив синів своїх та синів синів своїх, чотири поколінні.</span> <span class="verse"><a name="17">17</a>І впокоївся Йов старим та насиченим днями.</span> </p></div</div></div></body></html>