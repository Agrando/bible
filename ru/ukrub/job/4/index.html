<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 4</strong></div><p><span class="verse"><a name="1">1</a>І відповів теманянин Еліфаз та й сказав:</span> <span class="verse"><a name="2">2</a>Коли спробувать слово до тебе, чи мука не буде ще більша? Та хто стримати зможе слова?</span> <span class="verse"><a name="3">3</a>Таж ти багатьох був навчав, а руки ослаблі зміцняв,</span> <span class="verse"><a name="4">4</a>того, хто спотикавсь, підіймали слова твої, а коліна тремткі ти зміцняв!</span> <span class="verse"><a name="5">5</a>А тепер, як нещастя на тебе найшло, то ти змучився, тебе досягло воно і ти налякався...</span> <span class="verse"><a name="6">6</a>Хіба не була богобійність твоя за надію твою, за твоє сподівання невинність доріг твоїх?</span> <span class="verse"><a name="7">7</a>Пригадай но, чи гинув невинний, і де праведні вигублені?</span> <span class="verse"><a name="8">8</a>Як я бачив таких, що орали були беззаконня, та сіяли кривду, то й жали її:</span> <span class="verse"><a name="9">9</a>вони гинуть від подиху Божого, і від духу гнівного Його погибають!</span> <span class="verse"><a name="10">10</a>Левине ричання й рик лютого лева минає, і левчукам вилущаються зуби.</span> <span class="verse"><a name="11">11</a>Гине лев, як немає здобичі, і левенята левиці втікають.</span> <span class="verse"><a name="12">12</a>І закрадається слово до мене, і моє ухо почуло ось дещо від нього.</span> <span class="verse"><a name="13">13</a>у роздумуваннях над нічними видіннями, коли міцний сон обіймає людей,</span> <span class="verse"><a name="14">14</a>спіткав мене жах та тремтіння, і багато костей моїх він струсонув,</span> <span class="verse"><a name="15">15</a>і дух перейшов по обличчі моїм, стало дуба волосся на тілі моїм...</span> <span class="verse"><a name="16">16</a>Він стояв, але я не пізнав його вигляду, образ навпроти очей моїх був, і тихий голос почув я:</span> <span class="verse"><a name="17">17</a>Хіба праведніша людина за Бога, хіба чоловік за свойого Творця є чистіший?</span> <span class="verse"><a name="18">18</a>Таж рабам Своїм Він не йме віри, і накладає вину й на Своїх Анголів!</span> <span class="verse"><a name="19">19</a>Що ж тоді мешканці глиняних хат, що в поросі їхня основа? Як міль, вони будуть розчавлені!</span> <span class="verse"><a name="20">20</a>Вони товчені зранку до вечора, і без помочі гинуть назавжди...</span> <span class="verse"><a name="21">21</a>Слава їхня минається з ними, вони помирають не в мудрості!...</span> </p></div</div></div></body></html>