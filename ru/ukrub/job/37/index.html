<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 37</strong></div><p><span class="verse"><a name="1">1</a>Отож, і від цього тремтить моє серце і зрушилось з місця свого.</span> <span class="verse"><a name="2">2</a>Уважливо слухайте гук Його голосу, і грім, що несеться із уст Його,</span> <span class="verse"><a name="3">3</a>його Він пускає попід усім небом, а світло Своє аж на кінці землі.</span> <span class="verse"><a name="4">4</a>За Ним грім ричить левом, гримить гуком своєї величности, і його Він не стримує, почується голос Його.</span> <span class="verse"><a name="5">5</a>Бог предивно гримить Своїм голосом, вчиняє великі діла, яких не розуміємо ми.</span> <span class="verse"><a name="6">6</a>До снігу говорить Він: Падай на землю! а дощеві та зливі: Будьте сильні!</span> <span class="verse"><a name="7">7</a>Він руку печатає кожній людині, щоб пізнали всі люди про діло Його.</span> <span class="verse"><a name="8">8</a>І звір входить у сховище, і живе в своїх лігвищах.</span> <span class="verse"><a name="9">9</a>Із кімнати південної буря приходить, а з вітру північного холод.</span> <span class="verse"><a name="10">10</a>Від Божого подиху лід повстає, і водна широкість тужавіє.</span> <span class="verse"><a name="11">11</a>Також Він обтяжує вільгістю тучу, і світло своє розпорошує хмара,</span> <span class="verse"><a name="12">12</a>і вона по околицях ходить та блукає за Його проводом, щоб чинити все те, що накаже Він їй на поверхні вселенної,</span> <span class="verse"><a name="13">13</a>він наводить її чи на кару для краю Свого, чи на милість.</span> <span class="verse"><a name="14">14</a>Бери, Йове, оце до ушей, уставай і розваж Божі чуда!</span> <span class="verse"><a name="15">15</a>Чи ти знаєш, що Бог накладає на них, і заяснює світло із хмари Своєї?</span> <span class="verse"><a name="16">16</a>Чи ти знаєш, як носиться хмара в повітрі, про чуда Того, Який має безвадне знання,</span> <span class="verse"><a name="17">17</a>ти, що шати твої стають теплі, як стишується земля з полудня?</span> <span class="verse"><a name="18">18</a>Чи ти розтягав із Ним хмару, міцну, немов дзеркало лите?</span> <span class="verse"><a name="19">19</a>Навчи нас, що скажем Йому? Через темність ми не впорядкуємо слова.</span> <span class="verse"><a name="20">20</a>Чи Йому оповісться, що буду казати? Чи зміг хто сказати, що Він знищений буде?</span> <span class="verse"><a name="21">21</a>І тепер ми не бачимо світла, щоб світило у хмарах, та вітер перейде і вичистить їх.</span> <span class="verse"><a name="22">22</a>Із півночі приходить воно, немов золото те, та над Богом величність страшна.</span> <span class="verse"><a name="23">23</a>Всемогутній, Його не знайшли ми, Він могутній у силі, але Він не мучить нікого судом та великою правдою.</span> <span class="verse"><a name="24">24</a>Тому нехай люди бояться Його, бо на всіх мудросердих не дивиться Він.</span> </p></div</div></div></body></html>