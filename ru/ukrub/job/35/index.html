<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 35</strong></div><p><span class="verse"><a name="1">1</a>І говорив Елігу та й сказав:</span> <span class="verse"><a name="2">2</a>Чи це полічив ти за право, як кажеш: Моя праведність більша за Божу?</span> <span class="verse"><a name="3">3</a>Бо ти говорив: Що поможе тобі? Яку користь із цього я матиму більшу, аніж від свойого гріха?</span> <span class="verse"><a name="4">4</a>Я тобі відповім, а з тобою і ближнім твоїм.</span> <span class="verse"><a name="5">5</a>Подивися на небо й побач, і на хмари споглянь, вони вищі за тебе.</span> <span class="verse"><a name="6">6</a>Як ти будеш грішити, що зробиш Йому? А стануть численні провини твої, що ти вчиниш Йому?</span> <span class="verse"><a name="7">7</a>Коли праведним станеш, що даси ти Йому? Або що Він візьме з твоєї руки?</span> <span class="verse"><a name="8">8</a>Для людини, як ти, беззаконня твоє, і для людського сина твоя справедливість!...</span> <span class="verse"><a name="9">9</a>Від безлічі гноблення стогнуть вони, кричать від твердого плеча багатьох...</span> <span class="verse"><a name="10">10</a>Та не скаже ніхто: Де ж той Бог, що мене Він створив, що вночі дає співи,</span> <span class="verse"><a name="11">11</a>що нас над худобу земну Він навчає, і над птаство небесне вчиняє нас мудрими?</span> <span class="verse"><a name="12">12</a>Вони там кричать, але через бундючність злочинців Він відповіді не дає.</span> <span class="verse"><a name="13">13</a>Тільки марноти не слухає Бог, і Всемогутній не бачить її.</span> <span class="verse"><a name="14">14</a>Що ж тоді, коли кажеш: Не бачив Його! Та є суд перед Ним, і чекай ти його!</span> <span class="verse"><a name="15">15</a>А тепер, коли гнів Його не покарав, і не дуже пізнав про глупоту,</span> <span class="verse"><a name="16">16</a>то намарно Йов уста свої відкриває та множить слова без знання...</span> </p></div</div></div></body></html>