<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 6</strong></div><p><span class="verse"><a name="1">1</a>А Йов відповів та й сказав:</span> <span class="verse"><a name="2">2</a>Коли б смуток мій вірно був зважений, а з ним разом нещастя моє підняли на вазі,</span> <span class="verse"><a name="3">3</a>то тепер воно тяжче було б від морського піску, тому нерозважне слова мої кажуть!...</span> <span class="verse"><a name="4">4</a>Бо в мені Всемогутнього стріли, і їхня отрута п'є духа мого, страхи Божі шикуються в бій проти мене...</span> <span class="verse"><a name="5">5</a>Чи дикий осел над травою реве? Хіба реве віл, коли ясла повні?</span> <span class="verse"><a name="6">6</a>Чи без соли їдять несмачне, чи є смак у білкові яйця?</span> <span class="verse"><a name="7">7</a>Чого не хотіла торкнутись душа моя, все те стало мені за поживу в хворобі...</span> <span class="verse"><a name="8">8</a>О, коли б же збулося прохання моє, а моє сподівання дав Бог!</span> <span class="verse"><a name="9">9</a>О, коли б зволив Бог розчавити мене, простягнув Свою руку й мене поламав,</span> <span class="verse"><a name="10">10</a>то була б ще потіха мені, і скакав би я в немилосердному болі, бо я не зрікався слів Святого!...</span> <span class="verse"><a name="11">11</a>Яка сила моя, що надію я матиму? І який мій кінець, щоб продовжити життя моє це?</span> <span class="verse"><a name="12">12</a>Чи сила камінна то сила моя? Чи тіло моє мідяне?</span> <span class="verse"><a name="13">13</a>Чи не поміч для мене в мені, чи спасіння від мене відсунене?</span> <span class="verse"><a name="14">14</a>Для того, хто гине, товариш то ласка, хоча б опустив того страх Всемогутнього...</span> <span class="verse"><a name="15">15</a>Брати мої зраджують, мов той потік, мов річище потоків, минають вони,</span> <span class="verse"><a name="16">16</a>темніші від льоду вони, в них ховається сніг.</span> <span class="verse"><a name="17">17</a>Коли сонце їх гріє, вони висихають, у теплі гинуть з місця свого.</span> <span class="verse"><a name="18">18</a>Каравани дорогу свою відхиляють, уходять в пустиню й щезають.</span> <span class="verse"><a name="19">19</a>Каравани з Теми поглядають, походи з Шеви покладають надії на них.</span> <span class="verse"><a name="20">20</a>І засоромилися, що вони сподівались; до нього прийшли та й збентежились.</span> <span class="verse"><a name="21">21</a>Так і ви тепер стали ніщо, побачили страх і злякались!</span> <span class="verse"><a name="22">22</a>Чи я говорив коли: Дайте мені, а з маєтку свого дайте підкуп за мене,</span> <span class="verse"><a name="23">23</a>і врятуйте мене з руки ворога, і з рук гнобителевих мене викупіть?</span> <span class="verse"><a name="24">24</a>Навчіть ви мене і я буду мовчати, а в чім я невмисне згрішив розтлумачте мені...</span> <span class="verse"><a name="25">25</a>Які гострі слова справедливі, та що то доводить догана від вас?</span> <span class="verse"><a name="26">26</a>Чи ви думаєте докоряти словами? Бо на вітер слова одчайдушного,</span> <span class="verse"><a name="27">27</a>і на сироту нападаєте ви, і копаєте яму для друга свого!...</span> <span class="verse"><a name="28">28</a>Та звольте поглянути на мене тепер, а я не скажу перед вами неправди.</span> <span class="verse"><a name="29">29</a>Верніться ж, хай кривди не буде, і верніться, ще в тім моя правда!</span> <span class="verse"><a name="30">30</a>Хіба в мене на язиці є неправда? чи ж не маю смаку, щоб розпізнати нещастя?</span> </p></div</div></div></body></html>