<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 13</strong></div><p><span class="verse"><a name="1">1</a>Ось усе оце бачило око моє, чуло ухо моє, та й усе зауважило...</span> <span class="verse"><a name="2">2</a>Як знаєте ви знаю й я, я не нижчий від вас,</span> <span class="verse"><a name="3">3</a>і я говоритиму до Всемогутнього, і переконувати хочу Бога!</span> <span class="verse"><a name="4">4</a>Та неправду куєте тут ви, лікарі непутящі ви всі!</span> <span class="verse"><a name="5">5</a>О, коли б ви насправді мовчали, то вам це за мудрість було б!...</span> <span class="verse"><a name="6">6</a>Послухайте но переконань моїх: і вислухайте заперечення уст моїх.</span> <span class="verse"><a name="7">7</a>Чи будете ви говорити неправду про Бога, чи будете ви говорити оману про Нього?</span> <span class="verse"><a name="8">8</a>Чи будете ви уважати на Нього? Чи за Бога на прю постаєте?</span> <span class="verse"><a name="9">9</a>Чи добре, що вас Він дослідить? Чи як з людини сміються, так будете ви насміхатися з Нього?</span> <span class="verse"><a name="10">10</a>Насправді Він вас покарає, якщо будете ви потурати таємно особі!</span> <span class="verse"><a name="11">11</a>Чи ж велич Його не настрашує вас, і не нападає на вас Його страх?</span> <span class="verse"><a name="12">12</a>Ваші нагадування це прислів'я із попелу, ваші башти це глиняні башти!</span> <span class="verse"><a name="13">13</a>Мовчіть передо мною, а я говоритиму, і нехай щобудь прийде на мене!</span> <span class="verse"><a name="14">14</a>Нащо дертиму я своє тіло зубами своїми, а душу свою покладу в свою руку?</span> <span class="verse"><a name="15">15</a>Ось Він мене вб'є, і я надії не матиму, але перед обличчям Його про дороги свої сперечатися буду!</span> <span class="verse"><a name="16">16</a>І це мені буде спасінням, бо перед обличчя Його не підійде безбожний.</span> <span class="verse"><a name="17">17</a>Направду послухайте слова мого, а моє це освідчення в ваших ушах нехай буде.</span> <span class="verse"><a name="18">18</a>Ось я суд спорядив, бо я справедливий, те знаю!</span> <span class="verse"><a name="19">19</a>Хто той, що буде зо мною провадити прю? Бо тепер я замовк би й помер би...</span> <span class="verse"><a name="20">20</a>Тільки двох цих речей не роби Ти зо мною, тоді від обличчя Твого я не буду ховатись:</span> <span class="verse"><a name="21">21</a>віддали Свою руку від мене, а Твій страх хай мене не жахає!...</span> <span class="verse"><a name="22">22</a>Тоді клич, а я відповідатиму, або я говоритиму, Ти ж мені відповідь дай!</span> <span class="verse"><a name="23">23</a>Скільки в мене провин та гріхів? Покажи Ти мені мій переступ та гріх мій!</span> <span class="verse"><a name="24">24</a>Чому Ти ховаєш обличчя Своє і вважаєш мене Собі ворогом?</span> <span class="verse"><a name="25">25</a>Чи Ти будеш страхати завіяний вітром листок? Чи Ти соломину суху будеш гнати?</span> <span class="verse"><a name="26">26</a>Бо Ти пишеш на мене гіркоти й провини мого молодечого віку даєш на спадок мені,</span> <span class="verse"><a name="27">27</a>і в кайдани заковуєш ноги мої, і всі дороги мої стережеш, назирці ходиш за мною,</span> <span class="verse"><a name="28">28</a>і він розпадається, мов та трухлявина, немов та одежа, що міль її з'їла!...</span> </p></div</div></div></body></html>