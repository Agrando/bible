<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 15</strong></div><p><span class="verse"><a name="1">1</a>І відповів теманянин Еліфаз та й сказав:</span> <span class="verse"><a name="2">2</a>Чи відповідатиме мудра людина знанням вітряним, і східнім вітром наповнить утробу свою?</span> <span class="verse"><a name="3">3</a>Буде виправдуватися тим словом, що не надається, чи тими речами, що пожитку немає від них?</span> <span class="verse"><a name="4">4</a>Ти страх Божий руйнуєш також, і пустошиш молитву до Бога,</span> <span class="verse"><a name="5">5</a>бо навчає провина твоя твої уста, і ти вибираєш собі язика хитрунів.</span> <span class="verse"><a name="6">6</a>Оскаржають тебе твої уста, не я, й твої губи свідкують на тебе:</span> <span class="verse"><a name="7">7</a>Чи ти народився людиною першою, чи раніше, ніж згір'я, ти створений?</span> <span class="verse"><a name="8">8</a>Чи ти слухав у Божій таємній нараді, та мудрість для себе забрав?</span> <span class="verse"><a name="9">9</a>Що ти знаєш, чого б ми не знали? Що ти зрозумів, і не з нами воно?</span> <span class="verse"><a name="10">10</a>Поміж нами і сивий, отой і старий, старший днями від батька твого.</span> <span class="verse"><a name="11">11</a>Чи мало для тебе потішення Божі та слово, яке Він сховав у тобі?</span> <span class="verse"><a name="12">12</a>Чого то підносить тебе твоє серце, й які то знаки твої очі дають,</span> <span class="verse"><a name="13">13</a>що на Бога звертаєш ти духа свого, і з своїх уст випускаєш подібні слова?</span> <span class="verse"><a name="14">14</a>Що таке чоловік, щоб оправданим бути, і щоб був справедливим від жінки народжений?</span> <span class="verse"><a name="15">15</a>Таж Він навіть святим Своїм не довіряє, і не оправдані в очах Його небеса,</span> <span class="verse"><a name="16">16</a>що ж тоді чоловік той бридкий та зіпсутий, що п'є кривду, як воду?</span> <span class="verse"><a name="17">17</a>Я тобі розповім, ти послухай мене, а що бачив, то те розкажу,</span> <span class="verse"><a name="18">18</a>про що мудрі донесли та від батьків своїх не затаїли того,</span> <span class="verse"><a name="19">19</a>їм самим була дана земля, і не приходив чужий поміж них.</span> <span class="verse"><a name="20">20</a>Безбожний тремтить по всі дні, а насильникові мало років заховано.</span> <span class="verse"><a name="21">21</a>Вереск жахів у нього в ушах, серед миру приходить на нього грабіжник.</span> <span class="verse"><a name="22">22</a>Він не вірить, що вернеться від темноти, й він вичікується для меча.</span> <span class="verse"><a name="23">23</a>Він мандрує за хлібом, та де він? Знає він, що для нього встановлений день темноти...</span> <span class="verse"><a name="24">24</a>Страшать його утиск та гноблення, хапають його, немов цар, що готовий до бою,</span> <span class="verse"><a name="25">25</a>бо руку свою простягав він на Бога, і повставав на Всемогутнього,</span> <span class="verse"><a name="26">26</a>проти Нього твердою він шиєю бігав, товстими хребтами щитів своїх.</span> <span class="verse"><a name="27">27</a>Бо закрив він обличчя своє своїм салом, і боки обклав своїм жиром,</span> <span class="verse"><a name="28">28</a>і сидів у містах поруйнованих, у домах тих, що в них не сидять, що на купи каміння призначені.</span> <span class="verse"><a name="29">29</a>Він не буде багатий, і не встоїться сила його, і по землі не поширяться їхні маєтки.</span> <span class="verse"><a name="30">30</a>Не вступиться з темности він, полум'я висушить парост його, й духом уст Його буде він схоплений.</span> <span class="verse"><a name="31">31</a>Хай не вірить в марноту заблуканий, бо марнотою буде заплата йому,</span> <span class="verse"><a name="32">32</a>вона виповниться не за днів його, а його верховіття не буде зелене!</span> <span class="verse"><a name="33">33</a>Поскидає насиллям, немов виноград, недозрілість свою, поронить він квіття своє, як оливка,</span> <span class="verse"><a name="34">34</a>бо збори безбожних спустошені будуть, а огонь пожере дім хабарника:</span> <span class="verse"><a name="35">35</a>він злом вагітніє, й породить марноту, й оману готує утроба його...</span> </p></div</div></div></body></html>