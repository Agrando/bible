<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 36</strong></div><p><span class="verse"><a name="1">1</a>І далі Елігу казав:</span> <span class="verse"><a name="2">2</a>Почекай мені трохи, й тобі покажу, бо ще є про Бога слова.</span> <span class="verse"><a name="3">3</a>Зачну викладати я здалека, і Творцеві своєму віддам справедливість.</span> <span class="verse"><a name="4">4</a>Бо справді слова мої не неправдиві, я з тобою безвадний в знанні.</span> <span class="verse"><a name="5">5</a>Таж Бог сильний, і не відкидає нікого, Він міцний в силі серця.</span> <span class="verse"><a name="6">6</a>Не лишає безбожного Він при житті, але право для бідних дає.</span> <span class="verse"><a name="7">7</a>Від праведного Він очей Своїх не відвертає, але їх садовить з царями на троні назавжди, і вони підвищаються.</span> <span class="verse"><a name="8">8</a>А як тільки вони ланцюгами пов'язані, і тримаються в путах біди,</span> <span class="verse"><a name="9">9</a>то Він їм представляє їх вчинок та їхні провини, що багато їх стало.</span> <span class="verse"><a name="10">10</a>Відкриває Він ухо їх для остороги, та велить, щоб вернулися від беззаконня.</span> <span class="verse"><a name="11">11</a>Якщо тільки послухаються, та стануть служити Йому, покінчать вони свої дні у добрі, а роки свої у приємнощах.</span> <span class="verse"><a name="12">12</a>Коли ж не послухаються, то наскочать на ратище, і покінчать життя без знання.</span> <span class="verse"><a name="13">13</a>А злосерді кладуть гнів на себе, не кричать, коли в'яже Він їх.</span> <span class="verse"><a name="14">14</a>У молодості помирає душа їх, а їхня живая поміж блудниками.</span> <span class="verse"><a name="15">15</a>Він визволяє убогого з горя його, а в переслідуванні відкриває їм ухо.</span> <span class="verse"><a name="16">16</a>Також і тебе Він би вибавив був із тісноти на широкість, що в ній нема утиску, а те, що на стіл твій поклалося б, повне товщу було б.</span> <span class="verse"><a name="17">17</a>Та правом безбожного ти переповнений, право ж та суд підпирають людину.</span> <span class="verse"><a name="18">18</a>Отож лютість нехай не намовить тебе до плескання в долоні, а окуп великий нехай не заверне з дороги тебе.</span> <span class="verse"><a name="19">19</a>Чи в біді допоможе твій зойк та всі зміцнення сили?</span> <span class="verse"><a name="20">20</a>Не квапся до ночі тієї, коли вирвані будуть народи із місця свого.</span> <span class="verse"><a name="21">21</a>Стережись, не звертайся до зла, яке замість біди ти обрав.</span> <span class="verse"><a name="22">22</a>Отож, Бог найвищий у силі Своїй, хто навчає, як Він?</span> <span class="verse"><a name="23">23</a>Хто дорогу Його Йому вказувати буде? І хто скаже: Ти кривду зробив?</span> <span class="verse"><a name="24">24</a>Пам'ятай, щоб звеличувати Його вчинок, про якого виспівують люди,</span> <span class="verse"><a name="25">25</a>що його бачить всяка людина, чоловік приглядається здалека.</span> <span class="verse"><a name="26">26</a>Отож, Бог великий та недовідомий, і недослідиме число Його літ!</span> <span class="verse"><a name="27">27</a>Бо стягає Він краплі води, і дощем вони падають з хмари Його,</span> <span class="verse"><a name="28">28</a>що хмари спускають його, і спадають дощем на багато людей.</span> <span class="verse"><a name="29">29</a>Також хто зрозуміє розтягнення хмари, грім намету Його?</span> <span class="verse"><a name="30">30</a>Отож, розтягає Він світло Своє над Собою і морську глибінь закриває,</span> <span class="verse"><a name="31">31</a>бо ними Він судить народи, багато поживи дає.</span> <span class="verse"><a name="32">32</a>Він тримає в руках Своїх блискавку, і керує її проти цілі.</span> <span class="verse"><a name="33">33</a>Її гуркіт звіщає про неї, і прихід її відчуває й худоба.</span> </p></div</div></div></body></html>