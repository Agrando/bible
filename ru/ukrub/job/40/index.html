<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 40</strong></div><p><span class="verse"><a name="1">1</a>І говорив Господь Йову й сказав:</span> <span class="verse"><a name="2">2</a>Чи буде ставати на прю з Всемогутнім огудник? Хто сперечається з Богом, хай на це відповість!</span> <span class="verse"><a name="3">3</a>І Йов відповів Господеві й сказав:</span> <span class="verse"><a name="4">4</a>Оце я знікчемнів, що ж маю Тобі відповісти? Я кладу свою руку на уста свої...</span> <span class="verse"><a name="5">5</a>Я раз говорив був, і вже не скажу, а вдруге і більш не додам!...</span> <span class="verse"><a name="6">6</a>І відповів Господь Йову із бурі й сказав:</span> <span class="verse"><a name="7">7</a>Підпережи но ти стегна свої, як мужчина: Я буду питати тебе, ти ж пояснюй Мені!</span> <span class="verse"><a name="8">8</a>Чи ти хочеш порушити право Моє, винуватити Мене, щоб оправданим бути?</span> <span class="verse"><a name="9">9</a>Коли маєш рамено, як Бог, і голосом ти загримиш, немов Він,</span> <span class="verse"><a name="10">10</a>то окрась Ти себе пишнотою й величністю, зодягнися у славу й красу!</span> <span class="verse"><a name="11">11</a>Розпорош лютість гніву свого, і поглянь на все горде й принизь ти його!</span> <span class="verse"><a name="12">12</a>Поглянь на все горде й його впокори, поспихай нечестивих на їхньому місці,</span> <span class="verse"><a name="13">13</a>поховай їх у поросі разом, а їхні обличчя обвий в укритті.</span> <span class="verse"><a name="14">14</a>Тоді й Я тебе славити буду, як правиця твоя допоможе тобі!</span> <span class="verse"><a name="15">15</a>А ось бегемот, що його Я створив, як тебе, траву, як худоба велика, він їсть.</span> <span class="verse"><a name="16">16</a>Ото сила його в його стегнах, його ж міцність у м'язах його живота.</span> <span class="verse"><a name="17">17</a>Випростовує він, немов кедра, свойого хвоста, жили стегон його посплітались.</span> <span class="verse"><a name="18">18</a>Його кості немов мідяні оті рури, костомахи його як ті пруття залізні.</span> <span class="verse"><a name="19">19</a>Голова оце Божих доріг; і тільки Творець його може зблизити до нього меча...</span> <span class="verse"><a name="20">20</a>Бо гори приносять поживу йому, і там грається вся звірина польова.</span> <span class="verse"><a name="21">21</a>Під лотосами він вилежується, в укритті очерету й болота.</span> <span class="verse"><a name="22">22</a>Лотоси тінню своєю вкривають його, тополі поточні його обгортають.</span> <span class="verse"><a name="23">23</a>Ось підіймається річка, та він не боїться її, він безпечний, хоча б сам Йордан йому в пащу впливав!</span> <span class="verse"><a name="24">24</a>Хто може схопити його в його очах, гаками ніздрю продіравити?</span> </p></div</div></div></body></html>