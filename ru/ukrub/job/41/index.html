<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 41</strong></div><p><span class="verse"><a name="1">1</a>(40-25) Чи левіятана потягнеш гачком, і йому язика стягнеш шнуром?</span> <span class="verse"><a name="2">2</a>(40-26) Чи очеретину вкладеш йому в ніздря, чи терниною щоку йому продіравиш?</span> <span class="verse"><a name="3">3</a>(40-27) Чи він буде багато благати тебе, чи буде тобі говорити лагідне?</span> <span class="verse"><a name="4">4</a>(40-28) Чи складе він умову з тобою, і ти візьмеш його за раба собі вічного?</span> <span class="verse"><a name="5">5</a>(40-29) Чи ним бавитись будеш, як птахом, і прив'яжеш його для дівчаток своїх?</span> <span class="verse"><a name="6">6</a>(40-30) Чи ним спільники торгуватимуть, чи поділять його між купців-хананеїв?</span> <span class="verse"><a name="7">7</a>(40-31) Чи шпильками проколиш ти шкіру його, а острогою риб'ячою його голову?</span> <span class="verse"><a name="8">8</a>(40-32) Поклади ж свою руку на нього, й згадай про війну, і більше того не чини!</span> <span class="verse"><a name="9">9</a>(41-1) Тож надія твоя неправдива, на сам вигляд його упадеш.</span> <span class="verse"><a name="10">10</a>(41-2) Нема смільчака, щоб його він збудив, а хто ж перед обличчям Моїм зможе стати?</span> <span class="verse"><a name="11">11</a>(41-3) Хто вийде навпроти Мене й буде цілий? Що під небом усім це Моє!</span> <span class="verse"><a name="12">12</a>(41-4) Не буду мовчати про члени його, про стан його сили й красу його складу.</span> <span class="verse"><a name="13">13</a>(41-5) Хто відкриє поверхню одежі його? Хто підійде коли до двійних його щелепів?</span> <span class="verse"><a name="14">14</a>(41-6) Двері обличчя його хто відчинить? Навколо зубів його жах!</span> <span class="verse"><a name="15">15</a>(41-7) Його спина канали щитів, поєднання їх крем'яная печать.</span> <span class="verse"><a name="16">16</a>(41-8) Одне до одного доходить, а вітер між ними не пройде.</span> <span class="verse"><a name="17">17</a>(41-9) Одне до одного притверджені, сполучені, і не відділяться.</span> <span class="verse"><a name="18">18</a>(41-10) Його чхання засвічує світло, а очі його як повіки зорі світової!</span> <span class="verse"><a name="19">19</a>(41-11) Бухає полум'я з пащі його, вириваються іскри огненні!</span> <span class="verse"><a name="20">20</a>(41-12) Із ніздер його валить дим, немов з того горшка, що кипить та біжить.</span> <span class="verse"><a name="21">21</a>(41-13) Його подих розпалює вугіль, і бухає полум'я з пащі його.</span> <span class="verse"><a name="22">22</a>(41-14) Сила ночує на шиї його, а страх перед ним утікає.</span> <span class="verse"><a name="23">23</a>(41-15) М'ясо нутра його міцно тримається, воно в ньому тверде, не хитається.</span> <span class="verse"><a name="24">24</a>(41-16) Його серце, мов з каменя вилите, і тверде, як те долішнє жорно!</span> <span class="verse"><a name="25">25</a>(41-17) Як підводиться він, перелякуються силачі, та й ховаються з жаху.</span> <span class="verse"><a name="26">26</a>(41-18) Той меч, що досягне його, не встоїть, ані спис, ані ратище й панцер.</span> <span class="verse"><a name="27">27</a>(41-19) За солому залізо вважає, а мідь за гнилу деревину!</span> <span class="verse"><a name="28">28</a>(41-20) Син лука, стріла, не примусит увтікати його, каміння із пращі для нього зміняється в сіно.</span> <span class="verse"><a name="29">29</a>(41-21) Булаву уважає він за соломинку, і сміється із посвисту ратища.</span> <span class="verse"><a name="30">30</a>(41-22) Під ним гостре череп'я, лягає на гостре, немов у болото.</span> <span class="verse"><a name="31">31</a>(41-23) Чинить він, що кипить глибочінь, мов горня, і обертає море в окріп.</span> <span class="verse"><a name="32">32</a>(41-24) Стежка світить за ним, а безодня здається йому сивиною.</span> <span class="verse"><a name="33">33</a>(41-25) Немає подоби йому на землі, він безстрашним створений,</span> <span class="verse"><a name="34">34</a>(41-26) він бачить усе, що високе, він цар над усім пишним звір'ям!</span> </p></div</div></div></body></html>