<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 39</strong></div><p><span class="verse"><a name="1">1</a>Хіба ти пізнав час народження скельних козиць? Хіба ти пильнував час мук породу лані?</span> <span class="verse"><a name="2">2</a>Чи на місяці лічиш, що сповнитись мусять, і відаєш час їх народження,</span> <span class="verse"><a name="3">3</a>коли приклякають вони, випускають дітей своїх, і звільняються від болів породу?</span> <span class="verse"><a name="4">4</a>Набираються сил їхні діти, на полі зростають, відходять і більше до них не вертаються.</span> <span class="verse"><a name="5">5</a>Хто пустив осла дикого вільним, і хто розв'язав ослу дикому пута,</span> <span class="verse"><a name="6">6</a>якому призначив Я степ його домом, а місцем його пробування солону пустиню?</span> <span class="verse"><a name="7">7</a>Він сміється із галасу міста, не чує він крику погонича.</span> <span class="verse"><a name="8">8</a>Що знаходить по горах, то паша його, і шукає він усього зеленого.</span> <span class="verse"><a name="9">9</a>Чи захоче служити тобі одноріг? Чи при яслах твоїх ночуватиме він?</span> <span class="verse"><a name="10">10</a>Чи ти однорога прив'яжеш до його борозни повороззям? Чи буде він боронувати за тобою долини?</span> <span class="verse"><a name="11">11</a>Чи повіриш йому через те, що має він силу велику, і свою працю на нього попустиш?</span> <span class="verse"><a name="12">12</a>Чи повіриш йому, що він верне насіння твоє, і збере тобі тік?</span> <span class="verse"><a name="13">13</a>Крило струсеве радісно б'ється, чи ж крило це й пір'їна лелеки?</span> <span class="verse"><a name="14">14</a>Бо яйця свої він на землю кладе та в поросі їх вигріває,</span> <span class="verse"><a name="15">15</a>і забува, що нога може їх розчавити, а звір польовий може їх розтоптати.</span> <span class="verse"><a name="16">16</a>Він жорстокий відносно дітей своїх, ніби вони не його, а що праця його може бути надаремна, того не боїться,</span> <span class="verse"><a name="17">17</a>бо Бог учинив, щоб забув він про мудрість, і не наділив його розумом.</span> <span class="verse"><a name="18">18</a>А за часу надходу стрільців ударяє він крильми повітря, і сміється з коня та з його верхівця!</span> <span class="verse"><a name="19">19</a>Чи ти силу коневі даси, чи шию його ти зодягнеш у гриву?</span> <span class="verse"><a name="20">20</a>Чи ти зробиш, що буде скакати він, мов сарана? Величне іржання його страшелезне!</span> <span class="verse"><a name="21">21</a>Б'є ногою в долині та тішиться силою, іде він насупроти зброї,</span> <span class="verse"><a name="22">22</a>сміється з страху й не жахається, і не вертається з-перед меча,</span> <span class="verse"><a name="23">23</a>хоч дзвонить над ним сагайдак, вістря списове та ратище!</span> <span class="verse"><a name="24">24</a>Він із шаленістю та лютістю землю ковтає, і не вірить, що чути гук рогу.</span> <span class="verse"><a name="25">25</a>При кожному розі кричить він: І-га! і винюхує здалека бій, грім гетьманів та крик.</span> <span class="verse"><a name="26">26</a>Чи яструб літає твоєю премудрістю, на південь простягує крила свої?</span> <span class="verse"><a name="27">27</a>Чи з твойого наказу орел підіймається, і мостить кубло своє на висоті?</span> <span class="verse"><a name="28">28</a>На скелі замешкує він та ночує, на скельнім вершку та твердині,</span> <span class="verse"><a name="29">29</a>ізвідти визорює їжу, далеко вдивляються очі його,</span> <span class="verse"><a name="30">30</a>а його пташенята п'ють кров. Де ж забиті, там він.</span> </p></div</div></div></body></html>