<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 12</strong></div><p><span class="verse"><a name="1">1</a>А Йов відповів та й сказав:</span> <span class="verse"><a name="2">2</a>Справді, то ж ви тільки люди, і мудрість із вами помре!...</span> <span class="verse"><a name="3">3</a>Таж і я маю розум, як ви, я не нижчий від вас! І в кого немає такого, як це?</span> <span class="verse"><a name="4">4</a>Посміховищем став я для друга свого, я, що кликав до Бога, і Він мені відповідав, посміховищем став справедливий, невинний...</span> <span class="verse"><a name="5">5</a>Нещасливцю погорда, на думку спокійного, приготовлена для спотикання ноги!</span> <span class="verse"><a name="6">6</a>Спокійні намети грабіжників, і безпечність у тих, хто Бога гнівить, у того, хто ніби то Бога провадить рукою своєю.</span> <span class="verse"><a name="7">7</a>Але запитай хоч худобу і навчить тебе, і птаство небесне й тобі розповість.</span> <span class="verse"><a name="8">8</a>Або говори до землі й вона вивчить тебе, і розкажуть тобі риби морські.</span> <span class="verse"><a name="9">9</a>Хто б із цього всього не пізнав, що Господня рука це вчинила?</span> <span class="verse"><a name="10">10</a>Що в Нього в руці душа всього живого й дух кожного людського тіла?</span> <span class="verse"><a name="11">11</a>Чи ж не ухо слова розбирає, піднебіння ж смакує для себе поживу?</span> <span class="verse"><a name="12">12</a>Мудрість у старших, бо довгість днів розум.</span> <span class="verse"><a name="13">13</a>Мудрість та сила у Нього, Його рада та розум.</span> <span class="verse"><a name="14">14</a>Ось Він зруйнує й не буде воно відбудоване, замкне чоловіка й не буде він випущений.</span> <span class="verse"><a name="15">15</a>Ось Він стримає води і висохнуть, Він їх пустить то землю вони перевернуть.</span> <span class="verse"><a name="16">16</a>В Нього сила та задум, у Нього заблуджений і той, хто призводить до блуду.</span> <span class="verse"><a name="17">17</a>Він уводить у помилку радників, і обезумлює суддів,</span> <span class="verse"><a name="18">18</a>Він розв'язує пута царів і приперізує пояса на їхні стегна.</span> <span class="verse"><a name="19">19</a>Він провадить священиків босо, і потужних повалює,</span> <span class="verse"><a name="20">20</a>Він надійним уста відіймає й забирає від старших розумність.</span> <span class="verse"><a name="21">21</a>На достойників ллє Він погорду, а пояса можним ослаблює.</span> <span class="verse"><a name="22">22</a>Відкриває Він речі глибокі із темряви, а темне провадить на світло.</span> <span class="verse"><a name="23">23</a>Він робить народи потужними й знову їх нищить, Він народи поширює, й потім виводить в неволю.</span> <span class="verse"><a name="24">24</a>Відіймає Він розум в народніх голів на землі та блукати їх змушує по бездорожній пустелі,</span> <span class="verse"><a name="25">25</a>вони ходять навпомацки в темряві темній, і Він упроваджує їх в блуканину, мов п'яного!</span> </p></div</div></div></body></html>