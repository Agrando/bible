<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 16</strong></div><p><span class="verse"><a name="1">1</a>А Йов відповів та й сказав:</span> <span class="verse"><a name="2">2</a>Чув я такого багато, даремні розрадники всі ви!</span> <span class="verse"><a name="3">3</a>Чи настане кінець вітряним цим словам? Або що зміцнило тебе, що так відповідаєш?</span> <span class="verse"><a name="4">4</a>І я говорив би, як ви, якби ви на місці моєму були, я додав би словами на вас, і головою своєю кивав би на вас,</span> <span class="verse"><a name="5">5</a>устами своїми зміцняв би я вас, і не стримав би рух своїх губ на розраду!</span> <span class="verse"><a name="6">6</a>Якщо я говоритиму, біль мій не стримається, а якщо перестану, що відійде від мене?</span> <span class="verse"><a name="7">7</a>Та тепер ось Він змучив мене: Всю громаду мою Ти спустошив,</span> <span class="verse"><a name="8">8</a>і поморщив мене, і це стало за свідчення, і змарнілість моя проти мене повстала, і очевидьки мені докоряє!</span> <span class="verse"><a name="9">9</a>Його гнів мене шарпає та ненавидить мене, скрегоче на мене зубами своїми, мій ворог вигострює очі свої проти мене...</span> <span class="verse"><a name="10">10</a>Вони пащі свої роззявляють на мене, б'ють ганебно по щоках мене, збираються разом на мене:</span> <span class="verse"><a name="11">11</a>Бог злочинцеві видав мене, і кинув у руки безбожних мене...</span> <span class="verse"><a name="12">12</a>Спокійний я був, та тремтячим мене Він зробив... І за шию вхопив Він мене й розторощив мене, та й поставив мене Собі ціллю:</span> <span class="verse"><a name="13">13</a>Його стрільці мене оточили, розриває нирки мої Він не жалівши, мою жовч виливає на землю...</span> <span class="verse"><a name="14">14</a>Він робить пролім на проломі в мені, Він на мене біжить, як силач...</span> <span class="verse"><a name="15">15</a>Верету пошив я на шкіру свою та під порох знизив свою голову...</span> <span class="verse"><a name="16">16</a>Зашарілось обличчя моє від плачу, й на повіках моїх залягла смертна тінь,</span> <span class="verse"><a name="17">17</a>хоч насильства немає в долонях моїх, і чиста молитва моя!</span> <span class="verse"><a name="18">18</a>Не прикрий, земле, крови моєї, і хай місця не буде для зойку мого,</span> <span class="verse"><a name="19">19</a>бо тепер ось на небі мій Свідок, Самовидець мій на висоті...</span> <span class="verse"><a name="20">20</a>Глузливці мої, мої друзі, моє око до Бога сльозить,</span> <span class="verse"><a name="21">21</a>і нехай Він дозволить людині змагання із Богом, як між сином людським і ближнім його,</span> <span class="verse"><a name="22">22</a>бо почислені роки минуть, і піду я дорогою, та й не вернусь...</span> </p></div</div></div></body></html>