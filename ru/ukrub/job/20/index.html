<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 20</strong></div><p><span class="verse"><a name="1">1</a>І відповів нааматянин Цофар та й сказав:</span> <span class="verse"><a name="2">2</a>Тому то думки мої відповідати мене навертають, і тому то в мені цей мій поспіх!</span> <span class="verse"><a name="3">3</a>Соромливу нагану собі я почув, та дух з мого розуму відповідає мені.</span> <span class="verse"><a name="4">4</a>Чи знаєш ти те, що від вічности, відколи людина на землі була поставлена,</span> <span class="verse"><a name="5">5</a>то спів несправедливих короткий, а радість безбожного тільки на хвилю?</span> <span class="verse"><a name="6">6</a>Якщо піднесеться величність його аж до неба, а його голова аж до хмари досягне,</span> <span class="verse"><a name="7">7</a>проте він загине навіки, немов його гній, хто бачив його, запитає: де він?</span> <span class="verse"><a name="8">8</a>Немов сон улетить і не знайдуть його, мов видіння нічне, він сполошений буде:</span> <span class="verse"><a name="9">9</a>його бачило око, та бачити більше не буде, і вже не побачить його його місце...</span> <span class="verse"><a name="10">10</a>Сини його запобігатимуть ласки в нужденних, а руки його позвертають маєток його...</span> <span class="verse"><a name="11">11</a>Повні кості його молодечости, та до пороху з ним вона ляже!</span> <span class="verse"><a name="12">12</a>Якщо в устах його зло солодке, його він таїть під своїм язиком,</span> <span class="verse"><a name="13">13</a>над ним милосердиться та не пускає його, і тримає його в своїх устах,</span> <span class="verse"><a name="14">14</a>то цей хліб в його нутрощах зміниться, стане він жовчю зміїною в нутрі його!...</span> <span class="verse"><a name="15">15</a>Він маєток чужого ковтав, але його виблює: Бог виганяє його із утроби його...</span> <span class="verse"><a name="16">16</a>Отруту зміїну він ссатиме, гадючий язик його вб'є!</span> <span class="verse"><a name="17">17</a>Він річкових джерел не побачить, струмків меду та молока.</span> <span class="verse"><a name="18">18</a>Позвертає він працю чужу, і її не ковтне, як і маєток, набутий з виміни своєї, жувати не буде...</span> <span class="verse"><a name="19">19</a>Бо він переслідував, кидав убогих, він дім грабував, хоч не ставив його!</span> <span class="verse"><a name="20">20</a>Бо спокою не знав він у нутрі своїм, і свого наймилішого не збереже.</span> <span class="verse"><a name="21">21</a>Немає останку з обжирства його, тому нетривале добро його все:</span> <span class="verse"><a name="22">22</a>за повні достатку його буде тісно йому, рука кожного скривдженого прийде на нього!</span> <span class="verse"><a name="23">23</a>Хай наповнена буде утроба його, та пошле Він на нього жар гніву Свого, і буде дощити на нього недугами його...</span> <span class="verse"><a name="24">24</a>Він буде втікати від зброї залізної, та прониже його мідний лук...</span> <span class="verse"><a name="25">25</a>Він стане меча витягати, і вийде він із тіла, та держак його вийде із жовчі його, і перестрах на нього впаде!</span> <span class="verse"><a name="26">26</a>При скарбах його всі нещастя заховані, його буде жерти огонь не роздмухуваний, позостале в наметі його буде знищене...</span> <span class="verse"><a name="27">27</a>Небо відкриє його беззаконня, а земля проти нього повстане,</span> <span class="verse"><a name="28">28</a>урожай його дому втече, розпливеться в день гніву Його...</span> <span class="verse"><a name="29">29</a>Оце доля від Бога людині безбожній, і спадщина, обіцяна Богом для неї!</span> </p></div</div></div></body></html>