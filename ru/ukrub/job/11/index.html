<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 11</strong></div><p><span class="verse"><a name="1">1</a>І заговорив нааматянин Цофар та й сказав:</span> <span class="verse"><a name="2">2</a>Чи має зостатись без відповіді безліч слів? І хіба язиката людина невинною буде?</span> <span class="verse"><a name="3">3</a>Чи мужі замовчать твої теревені, й не буде кому засоромити тебе?</span> <span class="verse"><a name="4">4</a>Ось говориш ти: Чисте моє міркування, і я чистий в очах Твоїх, Боже!</span> <span class="verse"><a name="5">5</a>О, коли б говорити став Бог, і відкрив Свої уста до тебе,</span> <span class="verse"><a name="6">6</a>і представив тобі таємниці премудрости, бо вони як ті чуда роздумування! І знай, вимагає Бог менше від тебе, ніж провини твої того варті!</span> <span class="verse"><a name="7">7</a>Чи ти Божу глибінь дослідиш, чи знаєш ти аж до кінця Всемогутнього?</span> <span class="verse"><a name="8">8</a>Вона вища від неба, що зможеш зробити? І глибша вона за шеол, як пізнаєш її?</span> <span class="verse"><a name="9">9</a>Її міра довша за землю, і ширша за море вона!</span> <span class="verse"><a name="10">10</a>Якщо Він перейде й замкне щось, і згромадить, то хто заборонить Йому?</span> <span class="verse"><a name="11">11</a>Бо Він знає нікчемності людські та бачить насилля, і Він не догляне?</span> <span class="verse"><a name="12">12</a>Тож людина порожня мудрішає, хоч народжується, як те дике осля!</span> <span class="verse"><a name="13">13</a>Якщо ти зміцниш своє серце, і свої руки до Нього простягнеш,</span> <span class="verse"><a name="14">14</a>якщо є беззаконня в руці твоїй, то прожени ти його, і кривда в наметах твоїх нехай не пробуває,</span> <span class="verse"><a name="15">15</a>тож тоді ти підіймеш обличчя невинне своє, і будеш міцний, і не будеш боятись!</span> <span class="verse"><a name="16">16</a>Бо забудеш страждання, про них будеш згадувати, як про воду, яка пропливла...</span> <span class="verse"><a name="17">17</a>Від півдня повстане життя, а темрява буде, як ранок.</span> <span class="verse"><a name="18">18</a>І будеш ти певний, бо маєш надію, і викопаєш собі яму та й будеш безпечно лежати,</span> <span class="verse"><a name="19">19</a>і будеш лежати, й ніхто не сполошить, і багато-хто будуть підлещуватися до обличчя твого...</span> <span class="verse"><a name="20">20</a>А очі безбожних минуться, і згине притулок у них, а їхня надія то стогін душі!</span> </p></div</div></div></body></html>