<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 23</strong></div><p><span class="verse"><a name="1">1</a>А Йов відповів та й сказав:</span> <span class="verse"><a name="2">2</a>Моя мова й сьогодні гірка, тяжче страждання моє за стогнання мої...</span> <span class="verse"><a name="3">3</a>О, якби то я знав, де Його я знайду, то прийшов би до місця Його пробування!</span> <span class="verse"><a name="4">4</a>Я б перед обличчям Його свою справу поклав, а уста свої я наповнив би доводами,</span> <span class="verse"><a name="5">5</a>розізнав би слова, що мені відповість, і я зрозумів би, що скаже мені.</span> <span class="verse"><a name="6">6</a>Чи зо мною на прю Він з великою силою стане? О ні, тільки б увагу звернув Він на мене!</span> <span class="verse"><a name="7">7</a>Справедливий судився б там з Ним, я ж назавжди б звільнивсь від свойого Судді.</span> <span class="verse"><a name="8">8</a>Та піду я на схід і немає Його, а на захід удамся Його не побачу,</span> <span class="verse"><a name="9">9</a>на півночі шукаю Його й не вхоплю, збочу на південь і не добачаю...</span> <span class="verse"><a name="10">10</a>А Він знає дорогу, яка при мені, хай би випробував Він мене, мов те золото, вийду!</span> <span class="verse"><a name="11">11</a>Трималась нога моя коло стопи Його, дороги Його я держався й не збочив.</span> <span class="verse"><a name="12">12</a>Я не відступався від заповідей Його губ, над уставу свою я ховав слова уст Його.</span> <span class="verse"><a name="13">13</a>Але Він при одному, й хто заверне Його? Як чого зажадає душа Його, те Він учинить:</span> <span class="verse"><a name="14">14</a>бо Він виконає, що про мене призначив, і в Нього багато такого, як це!</span> <span class="verse"><a name="15">15</a>Тому перед обличчям Його я тремчу, розважаю й жахаюсь Його...</span> <span class="verse"><a name="16">16</a>А Бог пом'якшив моє серце, і Всемогутній мене настрашив,</span> <span class="verse"><a name="17">17</a>бо не знищений я від темноти, ані від обличчя свого, що темність закрила його!</span> </p></div</div></div></body></html>