<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 30</strong></div><p><span class="verse"><a name="1">1</a>А тепер насміхаються з мене молодші від мене літами, ті, що їхніх батьків я бридився б покласти із псами отари моєї...</span> <span class="verse"><a name="2">2</a>Та й сила рук їхніх для чого бувала мені? Повня сил їх минулась!</span> <span class="verse"><a name="3">3</a>Самотні були в недостатку та голоді, ссали вони суху землю, зруйновану та опустілу!</span> <span class="verse"><a name="4">4</a>рвали вони лободу на кущах, ялівцеве ж коріння було їхнім хлібом...</span> <span class="verse"><a name="5">5</a>Вони були вигнані з-поміж людей, кричали на них, немов на злодіїв,</span> <span class="verse"><a name="6">6</a>так що вони пробували в яругах долин, по ямах підземних та скелях,</span> <span class="verse"><a name="7">7</a>ревіли вони між кущами, збирались під терням,</span> <span class="verse"><a name="8">8</a>сини нерозумного й діти неславного, вони були вигнані з краю!</span> <span class="verse"><a name="9">9</a>А тепер я став піснею їм, і зробився для них поговором...</span> <span class="verse"><a name="10">10</a>Вони обридили мене, віддалились від мене, і від мойого обличчя не стримали слини,</span> <span class="verse"><a name="11">11</a>бо Він розв'язав мого пояса й мучить мене, то й вони ось вуздечку із себе відкинули перед обличчям моїм...</span> <span class="verse"><a name="12">12</a>По правиці встають жовтодзюбі, ноги мені підставляють, і топчуть на мене дороги нещастя свого...</span> <span class="verse"><a name="13">13</a>Порили вони мою стежку, хочуть мати користь із мойого життя, немає кому їх затримати,</span> <span class="verse"><a name="14">14</a>немов через вилім широкий приходять, валяються попід румовищем...</span> <span class="verse"><a name="15">15</a>Обернулось страхіття на мене, моя слава пронеслась, як вітер, і, як хмара, минулося щастя моє...</span> <span class="verse"><a name="16">16</a>А тепер розливається в мене душа моя, хапають мене дні нещастя!</span> <span class="verse"><a name="17">17</a>Вночі мої кості від мене віддовбуються, а жили мої не вспокоюються...</span> <span class="verse"><a name="18">18</a>З великої Божої сили змінилося тіло моє, і недуга мене оперізує, мов той хітон.</span> <span class="verse"><a name="19">19</a>Він укинув мене до болота, і став я подібний до пороху й попелу.</span> <span class="verse"><a name="20">20</a>Я кличу до Тебе, та Ти мені відповіді не даєш, я перед Тобою стою, Ти ж на мене лише придивляєшся...</span> <span class="verse"><a name="21">21</a>Ти змінився мені на жорстокого, мене Ти женеш силою Своєї руки...</span> <span class="verse"><a name="22">22</a>На вітер підняв Ти мене, на нього мене посадив, і робиш, щоб я розтопивсь на спустошення!</span> <span class="verse"><a name="23">23</a>Знаю я: Ти до смерти провадиш мене, і до дому зібрання, якого призначив для всього живого...</span> <span class="verse"><a name="24">24</a>Хіба не простягає руки потопельник, чи він у нещасті своїм не кричить?</span> <span class="verse"><a name="25">25</a>Чи ж не плакав я за бідарем? Чи за вбогим душа моя не сумувала?</span> <span class="verse"><a name="26">26</a>Бо чекав я добра, але лихо прийшло, сподівався я світла, та темнота прийшла...</span> <span class="verse"><a name="27">27</a>Киплять мої нутрощі й не замовкають, зустріли мене дні нещастя,</span> <span class="verse"><a name="28">28</a>ходжу почорнілий без сонця, на зборі встаю та кричу...</span> <span class="verse"><a name="29">29</a>Я став братом шакалам, а струсятам товаришем,</span> <span class="verse"><a name="30">30</a>моя шкіра зчорніла та й лупиться з мене, від спекоти спалилися кості мої...</span> <span class="verse"><a name="31">31</a>І стала жалобою арфа моя, а сопілка моя зойком плачливим...</span> </p></div</div></div></body></html>