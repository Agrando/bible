<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 3</strong></div><p><span class="verse"><a name="1">1</a>По цьому відкрив Йов уста свої та й прокляв був свій день народження.</span> <span class="verse"><a name="2">2</a>І Йов заговорив та й сказав:</span> <span class="verse"><a name="3">3</a>Хай загине той день, що я в ньому родився, і та ніч, що сказала: Зачавсь чоловік!</span> <span class="verse"><a name="4">4</a>Нехай стане цей день темнотою, нехай Бог з висоти не згадає його, і нехай не являється світло над ним!...</span> <span class="verse"><a name="5">5</a>Бодай темрява й морок його заступили, бодай хмара над ним пробувала, бодай темнощі денні лякали його!...</span> <span class="verse"><a name="6">6</a>Оця ніч бодай темність її обгорнула, нехай у днях року не буде названа вона, хай не ввійде вона в число місяців!...</span> <span class="verse"><a name="7">7</a>Тож ця ніч нехай буде самітна, хай не прийде до неї співання!</span> <span class="verse"><a name="8">8</a>Бодай її ті проклинали, що день проклинають, що левіятана готові збудити!</span> <span class="verse"><a name="9">9</a>Хай потемніють зорі поранку її, нехай має надію на світло й не буде його, і хай вона не побачить тремтячих повік зорі ранньої,</span> <span class="verse"><a name="10">10</a>бо вона не замкнула дверей нутра матернього, і не сховала страждання з очей моїх!...</span> <span class="verse"><a name="11">11</a>Чому я не згинув в утробі? Як вийшов, із нутра то чому я не вмер?</span> <span class="verse"><a name="12">12</a>Чого прийняли ті коліна мене? І нащо ті перса, які я був ссав?</span> <span class="verse"><a name="13">13</a>Бо тепер я лежав би спокійно, я спав би, та був би мені відпочинок</span> <span class="verse"><a name="14">14</a>з царями та з земними радниками, що гробниці будують собі,</span> <span class="verse"><a name="15">15</a>або із князями, що золото мали, що доми свої сріблом наповнювали!...</span> <span class="verse"><a name="16">16</a>Або чом я не ставсь недоноском прихованим, немов ті немовлята, що світла не бачили?</span> <span class="verse"><a name="17">17</a>Там же безбожники перестають докучати, і спочивають там змученосилі,</span> <span class="verse"><a name="18">18</a>разом з тим мають спокій ув'язнені, вони не почують вже крику гнобителя!...</span> <span class="verse"><a name="19">19</a>Малий та великий там рівні, а раб вільний від пана свого...</span> <span class="verse"><a name="20">20</a>І нащо Він струдженому дає світло, і життя гіркодухим,</span> <span class="verse"><a name="21">21</a>що вичікують смерти й немає її, що її відкопали б, як скарби заховані,</span> <span class="verse"><a name="22">22</a>тим, що радісно тішилися б, веселились, коли б знайшли гроба,</span> <span class="verse"><a name="23">23</a>мужчині, якому дорога закрита, що Бог тінню закрив перед ним?...</span> <span class="verse"><a name="24">24</a>Бо зідхання моє випереджує хліб мій, а зойки мої полились, як вода,</span> <span class="verse"><a name="25">25</a>бо страх, що його я жахався, до мене прибув, і чого я боявся прийшло те мені...</span> <span class="verse"><a name="26">26</a>Не знав я спокою й не був втихомирений, і я не відпочив, та нещастя прийшло!...</span> </p></div</div></div></body></html>