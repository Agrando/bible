<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 33</strong></div><p><span class="verse"><a name="1">1</a>Але слухай но, Йове, промови мої, і візьми до ушей всі слова мої.</span> <span class="verse"><a name="2">2</a>Ось я уста свої відкриваю, в моїх устах говорить язик мій.</span> <span class="verse"><a name="3">3</a>Простота мого серця слова мої, і висловлять ясно знання мої уста.</span> <span class="verse"><a name="4">4</a>Дух Божий мене учинив, й оживляє мене Всемогутнього подих.</span> <span class="verse"><a name="5">5</a>Якщо можеш, то дай мені відповідь, вишикуйсь передо мною, постався!</span> <span class="verse"><a name="6">6</a>Тож Божий і я, як і ти, з глини витиснений теж і я!</span> <span class="verse"><a name="7">7</a>Ото страх мій тебе не настрашить, і не буде тяжкою рука моя на тобі.</span> <span class="verse"><a name="8">8</a>Отож, говорив до моїх ушей ти, і я чув голос слів:</span> <span class="verse"><a name="9">9</a>Чистий я, без гріха, я невинний, і немає провини в мені!</span> <span class="verse"><a name="10">10</a>Оце Сам Він причини на мене знаходить, уважає мене Собі ворогом.</span> <span class="verse"><a name="11">11</a>У кайдани закув мої ноги, усі стежки мої Він стереже...</span> <span class="verse"><a name="12">12</a>Ось у цьому ти не справедливий! Відповім я тобі, бо більший же Бог за людину!</span> <span class="verse"><a name="13">13</a>Чого Ти із Ним сперечаєшся, що про всі Свої справи Він відповіді не дає?</span> <span class="verse"><a name="14">14</a>Бо Бог промовляє і раз, і два рази, та людина не бачить того:</span> <span class="verse"><a name="15">15</a>у сні, у видінні нічному, коли міцний сон на людей нападає, в дрімотах на ложі,</span> <span class="verse"><a name="16">16</a>тоді відкриває Він ухо людей, і настрашує їх осторогою,</span> <span class="verse"><a name="17">17</a>щоб відвести людину від чину її, і Він гордість від мужа ховає,</span> <span class="verse"><a name="18">18</a>щоб від гробу повстримати душу його, а живая його щоб не впала на ратище.</span> <span class="verse"><a name="19">19</a>І карається хворістю він на постелі своїй, а в костях його сварка міцна.</span> <span class="verse"><a name="20">20</a>І жива його бридиться хлібом, а душа його стравою влюбленою.</span> <span class="verse"><a name="21">21</a>Гине тіло його, аж не видно його, і вистають його кості, що перше не видні були.</span> <span class="verse"><a name="22">22</a>І до гробу душа його зближується, а живая його до померлих іде.</span> <span class="verse"><a name="23">23</a>Якщо ж Ангол-заступник при нім, один з тисячі, щоб представити людині її правоту,</span> <span class="verse"><a name="24">24</a>то Він буде йому милосердний та й скаже: Звільни ти його, щоб до гробу не йшов він, Я викуп знайшов.</span> <span class="verse"><a name="25">25</a>Тоді відмолодиться тіло його, поверне до днів його юности.</span> <span class="verse"><a name="26">26</a>Він благатиме Бога, й його Собі Він уподобає, і обличчя його буде бачити з окликом радости, і чоловікові верне його справедливість.</span> <span class="verse"><a name="27">27</a>Він дивитиметься на людей й говоритиме: Я грішив був і правду кривив, та мені не відплачено.</span> <span class="verse"><a name="28">28</a>Він викупив душу мою, щоб до гробу не йшла, і буде бачити світло живая моя.</span> <span class="verse"><a name="29">29</a>Бог робить це все двічі-тричі з людиною,</span> <span class="verse"><a name="30">30</a>щоб душу її відвернути від гробу, щоб він був освітлений світлом живих.</span> <span class="verse"><a name="31">31</a>Уважай, Йове, слухай мене, мовчи, а я промовлятиму!</span> <span class="verse"><a name="32">32</a>Коли маєш слова, то дай мені відповідь, говори, бо бажаю твого оправдання.</span> <span class="verse"><a name="33">33</a>Якщо ні ти послухай мене; помовчи, й я навчу тебе мудрости!</span> </p></div</div></div></body></html>