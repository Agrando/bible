<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 1</strong></div><p><span class="verse"><a name="1">1</a>Був чоловік у країні Уц, на ім'я йому Йов. І був чоловік цей невинний та праведний, і він Бога боявся, а від злого втікав.</span> <span class="verse"><a name="2">2</a>І народилися йому семеро синів та три дочки.</span> <span class="verse"><a name="3">3</a>А маєток його був: сім тисяч худоби дрібної, і три тисячі верблюдів, і п'ять сотень пар худоби великої, і п'ять сотень ослиць та дуже багато рабів. І був цей чоловік більший від усіх синів сходу.</span> <span class="verse"><a name="4">4</a>А сини його ходили один до одного, і справляли гостину в домі того, чий був день. І посилали вони, і кликали трьох своїх сестер, щоб їсти та пити із ними.</span> <span class="verse"><a name="5">5</a>І бувало, як миналося коло бенкетних днів, то Йов посилав за дітьми й освячував їх, і вставав він рано вранці, і приносив цілопалення за числом їх усіх, бо Йов казав: Може згрішили сини мої, і зневажили Бога в серці своєму. Так робив Йов по всі дні.</span> <span class="verse"><a name="6">6</a>І сталося одного дня, і поприходили Божі сини, щоб стати при Господі. І прийшов поміж ними й сатана.</span> <span class="verse"><a name="7">7</a>І сказав Господь до сатани: Звідки ти йдеш? А сатана відповів Господеві й сказав: Я мандрував по землі та й перейшов її.</span> <span class="verse"><a name="8">8</a>І сказав Господь до сатани: Чи звернув ти увагу на раба Мого Йова? Бо немає такого, як він, на землі: муж він невинний та праведний, що Бога боїться, а від злого втікає.</span> <span class="verse"><a name="9">9</a>І відповів сатана Господеві й сказав: Чи ж Йов дармо боїться Бога?</span> <span class="verse"><a name="10">10</a>Чи ж Ти не забезпечив його, і дім його, і все, що його? Чин його рук Ти поблагословив, а маєток його поширився по краю.</span> <span class="verse"><a name="11">11</a>Але простягни тільки руку Свою, і доторкнися до всього, що його, чи він не зневажить Тебе перед лицем Твоїм?</span> <span class="verse"><a name="12">12</a>І сказав Господь до сатани: Ось усе, що його, у твоїй руці, тільки на нього самого не простягай своєї руки! І пішов сатана від лиця Господнього.</span> <span class="verse"><a name="13">13</a>І сталося одного дня, коли сини його та дочки його їли та вино пили в домі свого первородженого брата,</span> <span class="verse"><a name="14">14</a>то прибіг до Йова посланець та й сказав: Худоба велика орала, а ослиці паслися при них.</span> <span class="verse"><a name="15">15</a>Аж тут напали сабеї й позабирали їх, а слуг повбивали вістрям меча. І втік тільки я сам, щоб донести тобі...</span> <span class="verse"><a name="16">16</a>Він ще говорив, аж прибігає інший та й каже: З неба спав Божий огонь, і спалив отару та слуг, та й пожер їх... А втік тільки я сам, щоб донести тобі...</span> <span class="verse"><a name="17">17</a>Він ще говорив, аж біжить ще інший та й каже: Халдеї поділилися на три відділи, і напали на верблюдів, та й позабирали їх, а слуг повбивали вістрям меча... І втік тільки я сам, щоб донести тобі...</span> <span class="verse"><a name="18">18</a>Поки він говорив, аж надбігає ще інший та й каже: Сини твої та дочки твої їли та вино пили в домі свого первородженого брата.</span> <span class="verse"><a name="19">19</a>Аж раптово надійшов великий вітер з боку пустині, та й ударив на чотири роги дому, і він упав на юнаків, і вони повмирали... І втік тільки я сам, щоб донести тобі...</span> <span class="verse"><a name="20">20</a>І встав Йов, і роздер плаща свого, й обстриг свою голову, та й упав на землю, і поклонився,</span> <span class="verse"><a name="21">21</a>та й сказав: Я вийшов нагий із утроби матері своєї, і нагий повернусь туди, в землю! Господь дав, і Господь узяв... Нехай буде благословенне Господнє Ім'я!</span> <span class="verse"><a name="22">22</a>При всьому цьому Йов не згрішив, і не сказав на Бога нічого безумного!</span> </p></div</div></div></body></html>