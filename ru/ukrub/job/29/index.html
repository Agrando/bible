<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 29</strong></div><p><span class="verse"><a name="1">1</a>І Йов далі вів мову свою та й сказав:</span> <span class="verse"><a name="2">2</a>О, коли б я був той, як за місяців давніх, як за днів тих, коли боронив мене Бог,</span> <span class="verse"><a name="3">3</a>коли над головою моєю світився світильник Його, і при світлі його я ходив в темноті,</span> <span class="verse"><a name="4">4</a>як був я за днів тих своєї погожої осени, коли Божа милість була над наметом моїм,</span> <span class="verse"><a name="5">5</a>коли Всемогутній зо мною ще був, а навколо мене мої діти,</span> <span class="verse"><a name="6">6</a>коли мої кроки купалися в маслі, а скеля оливні струмки біля мене лила!...</span> <span class="verse"><a name="7">7</a>Коли я виходив до брами при місті, і ставив на площі сидіння своє,</span> <span class="verse"><a name="8">8</a>як тільки вбачали мене юнаки то ховались, а старші вставали й стояли,</span> <span class="verse"><a name="9">9</a>зверхники стримували свою мову та клали долоню на уста свої,</span> <span class="verse"><a name="10">10</a>ховався тоді голос володарів, а їхній язик приліпав їм був до піднебіння...</span> <span class="verse"><a name="11">11</a>Бо яке ухо чуло про мене, то звало блаженним мене, і яке око бачило, то свідкувало за мене,</span> <span class="verse"><a name="12">12</a>бо я рятував бідаря, що про поміч кричав, і сироту та безпомічного.</span> <span class="verse"><a name="13">13</a>Благословення гинучого на мене приходило, а серце вдовиці чинив я співаючим!</span> <span class="verse"><a name="14">14</a>Зодягавсь я у праведність, і вона зодягала мене, немов плащ та завій було право моє.</span> <span class="verse"><a name="15">15</a>Очима я був для сліпого, а кривому ногами я був.</span> <span class="verse"><a name="16">16</a>Бідарям я був батьком, суперечку ж, якої не знав, я досліджував.</span> <span class="verse"><a name="17">17</a>Й я торощив злочинцеві щелепи, і виривав із зубів його схоплене.</span> <span class="verse"><a name="18">18</a>І я говорив: Умру я в своєму гнізді, і свої дні я помножу, немов той пісок:</span> <span class="verse"><a name="19">19</a>для води був відкритий мій корень, а роса зоставалась на вітці моїй...</span> <span class="verse"><a name="20">20</a>Моя слава була при мені все нова, і в руці моїй лук мій відновлював силу.</span> <span class="verse"><a name="21">21</a>Мене слухалися й дожидали, і мовчали на раду мою.</span> <span class="verse"><a name="22">22</a>По слові моїм уже не говорили, і падала мова моя на них краплями.</span> <span class="verse"><a name="23">23</a>І чекали мене, як дощу, і уста свої відкривали, немов на весінній той дощик...</span> <span class="verse"><a name="24">24</a>Коли я, бувало, сміявся до них, то не вірили, та світла обличчя мого не гасили.</span> <span class="verse"><a name="25">25</a>Вибирав я дорогу для них і сидів на чолі, і пробував, немов цар той у війську, коли тішить засмучених він!</span> </p></div</div></div></body></html>