<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 22</strong></div><p><span class="verse"><a name="1">1</a>І заговорив теманянин Еліфаз та й сказав:</span> <span class="verse"><a name="2">2</a>Чи для Бога людина корисна? Бо мудрий корисний самому собі!</span> <span class="verse"><a name="3">3</a>Хіба Всемогутній бажає, щоб ти ніби праведним був? І що за користь Йому, як дороги свої ти вважаєш невинними сам?</span> <span class="verse"><a name="4">4</a>Чи Він буде карати, тебе боячись, і чи піде з тобою на суд?</span> <span class="verse"><a name="5">5</a>Хіба твоє зло не велике? Таж твоїм беззаконням немає кінця!</span> <span class="verse"><a name="6">6</a>Таж з братів своїх брав ти заставу даремно, а з нагого одежу стягав!</span> <span class="verse"><a name="7">7</a>Не поїв ти водою знеможеного, і від голодного стримував хліб...</span> <span class="verse"><a name="8">8</a>А сильна людина то їй оцей край, і почесний у ньому сидітиме.</span> <span class="verse"><a name="9">9</a>Ти напорожньо вдів відсилав, і сирітські рамена гнобились,</span> <span class="verse"><a name="10">10</a>тому пастки тебе оточили, і жахає тебе наглий страх,</span> <span class="verse"><a name="11">11</a>твоє світло стемніло, нічого не бачиш, і велика вода закриває тебе...</span> <span class="verse"><a name="12">12</a>Чи ж Бог не високий, як небо? Та на зорі угору поглянь, які стали високі вони!</span> <span class="verse"><a name="13">13</a>А ти кажеш: Що відає Бог? Чи судитиме Він через млу?</span> <span class="verse"><a name="14">14</a>Хмари завіса Йому, й Він не бачить, і ходить по крузі небесному.</span> <span class="verse"><a name="15">15</a>Чи ти будеш триматись дороги відвічної, що нею ступали безбожні,</span> <span class="verse"><a name="16">16</a>що невчасно були вони згублені, що річка розлита, підвалина їх,</span> <span class="verse"><a name="17">17</a>що до Бога казали вони: Відступися від нас! та: Що зробить для нас Всемогутній?</span> <span class="verse"><a name="18">18</a>А Він доми їхні наповнив добром!... Але віддалилась від мене порада безбожних!</span> <span class="verse"><a name="19">19</a>Справедливі це бачать та тішаться, і насміхається з нього невинний:</span> <span class="verse"><a name="20">20</a>Справді вигублений наш противник, а останок їх вижер огонь!</span> <span class="verse"><a name="21">21</a>Заприязнися із Ним, та й май спокій, цим прийде на тебе добро.</span> <span class="verse"><a name="22">22</a>Закона візьми з Його уст, а слова Його в серце своє поклади.</span> <span class="verse"><a name="23">23</a>Якщо вернешся до Всемогутнього, будеш збудований, і віддалиш беззаконня з наметів своїх.</span> <span class="verse"><a name="24">24</a>І викинь до пороху золото, і мов камінь з потоку офірське те золото,</span> <span class="verse"><a name="25">25</a>і буде тобі Всемогутній за золото та за срібло блискуче тобі!</span> <span class="verse"><a name="26">26</a>Бо тоді Всемогутнього ти покохаєш і до Бога підіймеш обличчя своє,</span> <span class="verse"><a name="27">27</a>будеш благати Його й Він почує тебе, і ти обітниці свої надолужиш.</span> <span class="verse"><a name="28">28</a>А що постановиш, то виповниться те тобі, й на дорогах твоїх буде сяяти світло.</span> <span class="verse"><a name="29">29</a>Бо знижує Він спину пишного, хто ж смиренний, тому помагає.</span> <span class="verse"><a name="30">30</a>Рятує Він і небезвинного, і той чистотою твоїх рук урятований буде.</span> </p></div</div></div></body></html>