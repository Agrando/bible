<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/job">Job</a> &gt <strong>Chapter 24</strong></div><p><span class="verse"><a name="1">1</a>Для чого часи не заховані від Всемогутнього? Ті ж, що знають Його, Його днів не побачать!</span> <span class="verse"><a name="2">2</a>Пересовують межі безбожні, стадо грабують вони та пасуть,</span> <span class="verse"><a name="3">3</a>займають осла в сиротини, беруть у заставу вола від удовиць,</span> <span class="verse"><a name="4">4</a>вони бідних з дороги спихають, разом мусять ховатися збіджені краю...</span> <span class="verse"><a name="5">5</a>Тож вони, бідарі, немов дикі осли на пустині, виходять на працю свою, здобичі шукаючи, степ йому хліба дає для дітей...</span> <span class="verse"><a name="6">6</a>На полі вночі вони жнуть, і збирають собі виноград у безбожного,</span> <span class="verse"><a name="7">7</a>наго ночують вони, без одежі, і не мають вкриття собі в холоді,</span> <span class="verse"><a name="8">8</a>мокнуть від зливи гірської, а заслони не маючи, скелю вони обіймають...</span> <span class="verse"><a name="9">9</a>Сироту відривають від перс, і в заставу беруть від убогого...</span> <span class="verse"><a name="10">10</a>Ходять наго вони, без вбрання, і голодними носять снопи.</span> <span class="verse"><a name="11">11</a>Хоч між мурами їхніми роблять оливу, топчуть чавила, та прагнуть вони!</span> <span class="verse"><a name="12">12</a>Стогнуть люди із міста, і кричить душа вбиваних, а Бог на це зло не звертає уваги...</span> <span class="verse"><a name="13">13</a>Вони проти світла бунтують, не знають доріг Його, і на стежках Його не сидять.</span> <span class="verse"><a name="14">14</a>На світанку встає душогуб, замордовує бідного та злидаря, а ніч він проводить, як злодій...</span> <span class="verse"><a name="15">15</a>А перелюбника око чекає смеркання, говорячи: Не побачить мене жодне око! і заслону кладе на обличчя...</span> <span class="verse"><a name="16">16</a>Підкопуються під доми в темноті, замикаються вдень, світла не знають вони,</span> <span class="verse"><a name="17">17</a>бо ранок для них усіх разом то темрява, і знають вони жахи темряви...</span> <span class="verse"><a name="18">18</a>Такий легкий він на поверхні води, на землі їхня частка проклята, не вернеться він на дорогу садів-виноградів...</span> <span class="verse"><a name="19">19</a>Як посуха та спека їдять сніжну воду, так шеол поїсть грішників!</span> <span class="verse"><a name="20">20</a>Забуде його лоно матері, буде жерти черва його, мов солодощі, більше не буде він згадуваний, і безбожник поламаний буде, мов дерево!...</span> <span class="verse"><a name="21">21</a>Чинить зло для бездітної він, щоб вона не родила, і вдовиці не зробить добра.</span> <span class="verse"><a name="22">22</a>А міццю своєю він тягне могутніх, коли він встає, то ніхто вже не певний свойого життя!</span> <span class="verse"><a name="23">23</a>Бог дає йому все на безпеку, і на те він спирається, та очі Його бачать їхні дороги:</span> <span class="verse"><a name="24">24</a>підіймуться трохи й немає вже їх, бо понижені... Як усе, вони гинуть, і зрізуються, немов та колоскова головка...</span> <span class="verse"><a name="25">25</a>Якщо ж ні, то хто зробить мене неправдомовцем, а слово моє на марноту оберне?</span> </p></div</div></div></body></html>