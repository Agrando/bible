<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 5</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Накажи Ізраїлевим синам, і нехай повисилають з табору кожного прокаженого, і кожного течивого, і кожного нечистого через доторкнення до мертвого тіла.</span> <span class="verse"><a name="3">3</a>І чоловіка й жінку будете висилати, поза табір будете висилати їх, і вони не занечистять таборів своїх, що Я серед них пробуваю.</span> <span class="verse"><a name="4">4</a>І зробили так Ізраїлеві сини, і повисилали їх поза табір, як Господь промовляв був Мойсеєві, так зробили Ізраїлеві сини.</span> <span class="verse"><a name="5">5</a>І Господь промовляв до Мойсея, говорячи:</span> <span class="verse"><a name="6">6</a>Промовляй до Ізраїлевих синів: Чоловік або жінка, коли зробить який людський гріх, чинячи тим спроневірення проти Господа, і завинить душа та,</span> <span class="verse"><a name="7">7</a>то вони визнають свій гріх, що зробили, і кожен зверне найперше ціну провини своєї, і додасть до неї п'ятину її, та й дасть тому, кому завинив він.</span> <span class="verse"><a name="8">8</a>А якщо в того чоловіка нема викупника, щоб йому звернути ту ціну провини, то провина та буде звернена Господеві, і буде це священикові, опріч барана очищення, що ним очистить його.</span> <span class="verse"><a name="9">9</a>А кожне приношення зо всяких святощів Ізраїлевих синів, що принесуть священикові, буде йому.</span> <span class="verse"><a name="10">10</a>І що хто посвятить, буде йому. Що хто дасть священикові, буде йому.</span> <span class="verse"><a name="11">11</a>І Господь промовляв до Мойсея, говорячи:</span> <span class="verse"><a name="12">12</a>Промовляй до Ізраїлевих синів і скажи їм: Кожен чоловік, коли жінка його зрадить і спроневірить його,</span> <span class="verse"><a name="13">13</a>і буде хто злягатися з нею і буде затаєне від очей її чоловіка, і буде заховане, і вона занечиститься, а свідка проти неї нема, і вона не буде схоплена,</span> <span class="verse"><a name="14">14</a>та на ньому перейде дух ревнощів, і він буде ревнивий за свою жінку, що вона занечищена; або перейде на ньому дух ревнощів, і він буде ревнивий за свою жінку, а вона не була занечищена,</span> <span class="verse"><a name="15">15</a>то приведе той чоловік свою жінку до священика, і принесе за неї жертву її, десяту частину ефи ячної муки, оливи на неї виллє, і не дасть на неї ладану, бо це хлібна жертва ревнощів, жертва пригадувальна, що пригадує провину.</span> <span class="verse"><a name="16">16</a>І священик приведе її, і поставить перед Господнім лицем.</span> <span class="verse"><a name="17">17</a>І візьме священик святої води в глиняну посудину, і пороху, що буде на долівці скинії, візьме священик, та й дасть до води.</span> <span class="verse"><a name="18">18</a>І поставить священик ту жінку перед лицем Господнім, і відкриє голову тієї жінки, і дасть на руки її хлібну жертву пригадувальну, це хлібна жертва ревнощів. А в руці священика буде гірка вода, що наводить прокляття.</span> <span class="verse"><a name="19">19</a>І закляне її священик та й скаже до жінки: Якщо ніхто не лежав із тобою, і якщо ти не зрадила нечистим гріхом, живши з чоловіком своїм, очисться від гіркої води, що наводить прокляття!</span> <span class="verse"><a name="20">20</a>А коли ж ти зрадила, живши з чоловіком своїм, і коли ти занечистилась, і хтось злігся з тобою, крім твого чоловіка,</span> <span class="verse"><a name="21">21</a>і закляне священик ту жінку клятвою прокляття, і скаже священик тій жінці: Нехай дасть тебе Господь на прокляття та клятву серед народу твого тим, що Господь зробить стегно твоє опалим, а живіт твій напухлим,</span> <span class="verse"><a name="22">22</a>і ввійде ця вода, що наводить прокляття, до нутра твого, щоб зробити живіт напухлим, і щоб зробити стегно опалим. А жінка та скаже: Амінь, амінь!</span> <span class="verse"><a name="23">23</a>І напише священик ті прокляття на звої, й обмиє гіркою водою,</span> <span class="verse"><a name="24">24</a>і напоїть ту жінку гіркою водою, що наводить прокляття; і ввійде в неї та вода, що наводить прокляття, і дає гіркий біль.</span> <span class="verse"><a name="25">25</a>І візьме священик із руки тієї жінки ту хлібну жертву ревнощів, і буде колихати ту хлібну жертву перед Господнім лицем, та й принесе її до жертівника.</span> <span class="verse"><a name="26">26</a>І візьме священик жменю з хлібної жертви, як пригадувальну частину, та й спалить на жертівнику. А потім напоїть ту жінку водою.</span> <span class="verse"><a name="27">27</a>І напоїть водою, і станеться, якщо була вона занечищена й спроневірила своєму чоловікові, то ввійде в неї та вода, що наводить прокляття, і дасть гіркий біль, і опухне живіт її, і западе стегно її, і стане та жінка прокляттям серед народу свого.</span> <span class="verse"><a name="28">28</a>А якщо та жінка не була занечищена, і чиста вона, то буде очищена, і буде здатна родити дітей.</span> <span class="verse"><a name="29">29</a>Оце закон про ревнощі, коли зрадить жінка чоловікові своєму, і занечиститься,</span> <span class="verse"><a name="30">30</a>або коли на чоловіка найде дух ревнощів, і він буде ревнивий за жінку свою, то поставить ту жінку перед Господнім лицем, а священик виконає над нею ввесь цей закон.</span> <span class="verse"><a name="31">31</a>І буде очищений той чоловік від гріха, а жінка та понесе свій гріх.</span> </p></div</div></div></body></html>