<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 35</strong></div><p><span class="verse"><a name="1">1</a>І Господь промовляв до Мойсея на моавських степах над приєрихонським Йорданом, говорячи:</span> <span class="verse"><a name="2">2</a>Накажи Ізраїлевим синам, і нехай вони дадуть Левитам зо спадку свого володіння міста на сидіння; і пасовисько для міст навколо них дасте ви Левитам.</span> <span class="verse"><a name="3">3</a>І будуть ті міста їм на сидіння, а їхні пасовиська будуть для їхньої скотини, і для їхньої худоби та для всієї їхньої звірини.</span> <span class="verse"><a name="4">4</a>А пасовиська тих міст, що дасте Левитам, будуть тягнутись від міської стіни й назовні тисяча локтів навколо.</span> <span class="verse"><a name="5">5</a>І відміряєте поза містом на східню сторону дві тисячі ліктів, і на південну сторону дві тисячі ліктів, і на західню сторону дві тисячі ліктів, і на північну сторону дві тисячі ліктів, а місто усередині. Це будуть для вас міські пасовиська.</span> <span class="verse"><a name="6">6</a>А з міст, що дасте Левитам, буде шість міст на сховища, що дасте, щоб утікати туди убійникові. А окрім них дасте сорок і два міста.</span> <span class="verse"><a name="7">7</a>Усі ті міста, що дасте Левитам, сорок і вісім їхніх міст та їхні пасовиська.</span> <span class="verse"><a name="8">8</a>А ті міста, що дасте з володіння Ізраїлевих синів, від більшого дасте більше, а від меншого менше, кожен за спадком своїм, яким володітиме, дасть із своїх міст Левитам.</span> <span class="verse"><a name="9">9</a>І Господь промовляв до Мойсея, говорячи:</span> <span class="verse"><a name="10">10</a>Промовляй до Ізраїлевих синів та й скажи їм: Коли ви перейдете Йордан до ханаанського Краю,</span> <span class="verse"><a name="11">11</a>то виберіть собі міста, вони будуть на сховища для вас, і втече туди убійник, що заб'є душу невмисне.</span> <span class="verse"><a name="12">12</a>І будуть для вас ті міста на сховища перед месником, і не помре убійник, поки не стане на суд перед громадою.</span> <span class="verse"><a name="13">13</a>А ті міста, що дасте, шість міст на сховища буде для вас.</span> <span class="verse"><a name="14">14</a>Три місті дасте по той бік Йордану, а три місті дасте в ханаанському Краї, вони будуть міста на сховища.</span> <span class="verse"><a name="15">15</a>Ці шість міст будуть на сховища для Ізраїлевих синів, і для приходька та для осілого серед них, щоб утік туди кожен, хто заб'є кого невмисне.</span> <span class="verse"><a name="16">16</a>А коли б хто вдарив кого залізним знаряддям, а той помер, він убійник, буде конче забитий той убійник.</span> <span class="verse"><a name="17">17</a>А якщо вдарив його каменем, що був у руці, що від нього можна померти, і той помер, він убійник, буде конче забитий той убійник.</span> <span class="verse"><a name="18">18</a>Або вдарив його дерев'яним знаряддям, що було в руці, що від нього можна померти, і той помер, він убійник, буде конче забитий той убійник.</span> <span class="verse"><a name="19">19</a>Месник за кров він заб'є убійника; як спіткає його, він заб'є його.</span> <span class="verse"><a name="20">20</a>А якщо пхне його з ненависти, або кине на нього чим навмисне, а той помре,</span> <span class="verse"><a name="21">21</a>або з ворогування вдарив його своєю рукою, а той помер, буде конче забитий той, хто вдарив, він убійник; месник за кров заб'є убійника, як спіткає його.</span> <span class="verse"><a name="22">22</a>А як хто випадково, без ненависти пхнув кого або кинув на нього невмисне якимбудь знаряддям,</span> <span class="verse"><a name="23">23</a>або якимбудь каменем, що від нього можна померти, кинув на нього не бачачи, і той помер, а він не був ворог йому й не шукав йому зла,</span> <span class="verse"><a name="24">24</a>то розсудить громада між убійником та між месником за кров за цими постановами.</span> <span class="verse"><a name="25">25</a>І громада визволить убійника з руки месника за кров, і громада верне його до міста сховища його, що втік був туди. І осяде він у ньому аж до смерти найвищого священика, помазаного святою оливою.</span> <span class="verse"><a name="26">26</a>А якщо убійник, виходячи, вийде з границі міста сховища його, куди втік був,</span> <span class="verse"><a name="27">27</a>і знайде його месник за кров поза границями міста сховища його, і замордує месник за кров убійника, нема йому вини крови!</span> <span class="verse"><a name="28">28</a>Бо він повинен сидіти в місті сховища свого аж до смерти найвищого священика. А по смерті найвищого священика вернеться убійник до землі володіння свого.</span> <span class="verse"><a name="29">29</a>І буде це для вас на правну постанову для ваших поколінь по всіх ваших оселях.</span> <span class="verse"><a name="30">30</a>Коли хто заб'є кого, то месник за словами свідків заб'є убійника. А одного свідка не досить проти кого, щоб осудити на смерть.</span> <span class="verse"><a name="31">31</a>І не візьмете окупу для душі убійника, що він повинен умерти, бо буде він конче забитий.</span> <span class="verse"><a name="32">32</a>І не візьмете окупу від змушеного втікати до міста сховища його, щоб вернувся сидіти в Краю до смерти священика.</span> <span class="verse"><a name="33">33</a>І не збезчестите того Краю, що ви в ньому, бо та кров вона безчестить Край, а Краєві не прощається за кров, що пролита в ньому, як тільки кров'ю того, хто її пролив.</span> <span class="verse"><a name="34">34</a>І не занечистиш того Краю, що ви сидите в ньому, що Я пробуваю серед нього. Бо Я Господь, що пробуваю посеред синів Ізраїлевих!</span> </p></div</div></div></body></html>