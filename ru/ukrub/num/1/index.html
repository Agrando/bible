<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 1</strong></div><p><span class="verse"><a name="1">1</a>І Господь промовляв до Мойсея в Сінайській пустині в скинії заповіту першого дня другого місяця, другого року від виходу їх з єгипетського краю, говорячи:</span> <span class="verse"><a name="2">2</a>Перелічіть усю громаду Ізраїлевих синів за родами їхніми, за домами їхніх батьків числом усіх чоловічої статі за їх головами,</span> <span class="verse"><a name="3">3</a>від віку двадцяти літ і вище, кожного, хто здатний до війська в Ізраїлі, за військовими відділами їхніми перелічіть їх ти та Аарон.</span> <span class="verse"><a name="4">4</a>А з вами будуть по одному мужеві для племени; той муж голова дому батьків своїх він.</span> <span class="verse"><a name="5">5</a>А оце ймення тих мужів, що стануть із вами: для Рувима Еліцур, син Шедеурів;</span> <span class="verse"><a name="6">6</a>для Симеона Шелуміїл, син Цурішаддаїв;</span> <span class="verse"><a name="7">7</a>для Юди Нахшон, син Аммінадавів;</span> <span class="verse"><a name="8">8</a>для Іссахара Натанаїл, син Цуарів;</span> <span class="verse"><a name="9">9</a>для Завулона Елів, син Хелонів;</span> <span class="verse"><a name="10">10</a>для Йосипових синів, від Єфрема Елішама, син Аммігудів; від Манасії Гамаліїл, син Педацурів;</span> <span class="verse"><a name="11">11</a>для Веніямина Авідан, син Ґід'оніїв;</span> <span class="verse"><a name="12">12</a>для Дана Ахіезер, син Аммішаддаїв;</span> <span class="verse"><a name="13">13</a>для Асира Паґ'іїл, син Охранів;</span> <span class="verse"><a name="14">14</a>для Ґада Ел'ясаф, син Деуїлів;</span> <span class="verse"><a name="15">15</a>для Нефталима Ахіра, син Енанів.</span> <span class="verse"><a name="16">16</a>Оце покликані громади, начальники племен їхніх батьків. Вони голови тисяч Ізраїлевих.</span> <span class="verse"><a name="17">17</a>І взяв Мойсей та Аарон тих мужів, що були названі пойменно,</span> <span class="verse"><a name="18">18</a>і вони зібрали всю ту громаду першого дня другого місяця. І вони виявили родоводи свої за домами їхніх батьків числом імен від віку двадцяти літ і вище, за головами їх,</span> <span class="verse"><a name="19">19</a>як Господь наказав був Мойсеєві. І він перелічив їх у Сінайській пустині.</span> <span class="verse"><a name="20">20</a>І було синів Рувима, перворідного Ізраїлевого, їхніх нащадків за їхніми родами, за домами їхніх батьків числом імен за головами їх, усіх чоловічої статі від віку двадцяти літ і вище, кожен, хто здатний до війська,</span> <span class="verse"><a name="21">21</a>перелічені їхні від Рувимового племені сорок і шість тисяч і п'ятсот.</span> <span class="verse"><a name="22">22</a>У Симеонових синів їхніх нащадків за їхніми родами, за домами їхніх батьків перелік їх числом імен за головами їхніми, усі чоловічої статі від віку двадцяти літ і вище, кожен, хто здатний до війська,</span> <span class="verse"><a name="23">23</a>перелічені їхні від Симеонового племени п'ятдесят і дев'ять тисяч і триста.</span> <span class="verse"><a name="24">24</a>У Ґадових синів їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="25">25</a>перелічені їхні від Ґадового племени сорок і п'ять тисяч і шістсот і п'ятдесят.</span> <span class="verse"><a name="26">26</a>У Юдових синів їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="27">27</a>перелічені їхні від Юдового племени сімдесят і чотири тисячі й шістсот.</span> <span class="verse"><a name="28">28</a>У Іссахарових синів їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="29">29</a>перелічені їхні від Іссахарового племени п'ятдесят і чотири тисячі й чотириста.</span> <span class="verse"><a name="30">30</a>У Завулонових синів їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="31">31</a>перелічені їхні від Завулонового племени п'ятдесят і сім тисяч і чотириста.</span> <span class="verse"><a name="32">32</a>У Йосипових синів: у Єфремових синів їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="33">33</a>перелічені їхні від Єфремового племени сорок тисяч і п'ятсот.</span> <span class="verse"><a name="34">34</a>У синів Манасії їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="35">35</a>перелічені їхні від племени Манасіїного тридцять і дві тисячі й двісті.</span> <span class="verse"><a name="36">36</a>У Веніяминових синів їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="37">37</a>перелічені їхні від Веніяминового племени тридцять і п'ять тисяч і чотириста.</span> <span class="verse"><a name="38">38</a>У Данових синів їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="39">39</a>перелічені їхні від Данового племени шістдесят і дві тисячі й сімсот.</span> <span class="verse"><a name="40">40</a>У Асирових синів їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="41">41</a>перелічені їхні від Асирового племени, сорок і одна тисяча й п'ятсот.</span> <span class="verse"><a name="42">42</a>У синів Нефталимових їхніх нащадків за їхніми родами, за домами їхніх батьків числом імен від віку двадцяти літ і вище, кожен, хто здатний до війська,</span> <span class="verse"><a name="43">43</a>перелічені їхні від племени Нефталимового п'ятдесят і три тисячі й чотириста.</span> <span class="verse"><a name="44">44</a>Оце ті перелічені, кого перелічив Мойсей й Аарон та Ізраїлеві начальники, дванадцятеро мужа, вони були по одному мужеві для дому батьків своїх.</span> <span class="verse"><a name="45">45</a>І були всі перелічені з Ізраїлевих синів за домами батьків своїх від віку двадцяти літ і вище, кожен, хто здатний до війська, в Ізраїлі,</span> <span class="verse"><a name="46">46</a>і були всі перелічені шістсот тисяч і три тисячі й п'ятсот і п'ятдесят.</span> <span class="verse"><a name="47">47</a>А Левити не були перелічені серед них за племенем батьків своїх.</span> <span class="verse"><a name="48">48</a>І Господь промовляв до Мойсея, говорячи:</span> <span class="verse"><a name="49">49</a>Тільки Левієвого племени не переглянеш і не перелічиш їх серед Ізраїлевих синів.</span> <span class="verse"><a name="50">50</a>А ти постав Левитів наглядачами над скинією свідоцтва, і над усіма речами її та над усім, що її. Вони будуть носити скинію та всі її речі, і вони будуть обслуговувати її, і отаборяться навколо скинії.</span> <span class="verse"><a name="51">51</a>А коли скинія буде рушати, Левити розберуть її, а коли буде спинятися скинія, Левити поставлять її. А якщо наблизиться чужий, він нехай буде забитий.</span> <span class="verse"><a name="52">52</a>І отаборяться Ізраїлеві сини кожен у таборі своїм, і кожен при своїм прапорі за своїми військовими відділами.</span> <span class="verse"><a name="53">53</a>А Левити отаборяться навколо скинії свідоцтва, щоб не було гніву на громаду Ізраїлевих синів. І будуть Левити виконувати сторожу скинії свідоцтва.</span> <span class="verse"><a name="54">54</a>І зробили Ізраїлеві сини, згідно зо всім, як наказав був Господь Мойсеєві, так зробили вони.</span> </p></div</div></div></body></html>