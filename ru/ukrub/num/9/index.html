<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 9</strong></div><p><span class="verse"><a name="1">1</a>І Господь промовляв до Мойсея в Сінайській пустині другого року по виході з єгипетського краю, першого місця, говорячи:</span> <span class="verse"><a name="2">2</a>І нехай справлять Ізраїлеві сини Пасху в означений час.</span> <span class="verse"><a name="3">3</a>Чотирнадцятого дня цього місяця надвечір справите її означеного часу його, за всіма постановами її та за всіма уставами її спорядите її.</span> <span class="verse"><a name="4">4</a>І Мойсей промовляв до Ізраїлевих синів, щоб справили Пасху.</span> <span class="verse"><a name="5">5</a>І справили вони Пасху першого місяця, чотирнадцятого дня місяця надвечір у Сінайській пустині, усе, як Господь наказав був Мойсеєві, так зробили Ізраїлеві сини.</span> <span class="verse"><a name="6">6</a>Та були люди, що були нечисті від дотику до тіла померлої людини, і не могли справити Пасху того дня. І прийшли вони того дня до Мойсея й до Аарона,</span> <span class="verse"><a name="7">7</a>та й сказали ті люди до нього: Ми нечисті через дотик до тіла померлої людини. Чому ми будемо позбавлені ласки принести жертву Господню означеного часу серед Ізраїлевих синів?</span> <span class="verse"><a name="8">8</a>І сказав до них Мойсей: Постійте, а я послухаю, що Господь накаже про вас.</span> <span class="verse"><a name="9">9</a>І Господь промовляв до Мойсея, говорячи:</span> <span class="verse"><a name="10">10</a>Промовляй до Ізраїлевих синів, говорячи: Кожен чоловік із вас, або з ваших нащадків, коли буде нечистий через дотик до мертвого тіла, або буде в далекій дорозі, то й він справить Пасху для Господа.</span> <span class="verse"><a name="11">11</a>Місяця другого, чотирнадцятого дня надвечір спорядять вони її, з опрісноками та з гірким зіллям будуть їсти її.</span> <span class="verse"><a name="12">12</a>Не позоставлять із неї до ранку, а костей не зламають у ній, за повною постановою Пасхи справлять її.</span> <span class="verse"><a name="13">13</a>А чоловік, який чистий, а в дорозі не є, і стримається споряджати Пасху, то буде винищена душа та з народу її, бо Господньої жервти він не приніс означеного часу її. Гріх свій понесе той чоловік!</span> <span class="verse"><a name="14">14</a>А коли перебуватиме з вами приходько, то справить він Пасху для Господа, за постановою про Пасху та за уставом про неї, так зробить. Постанова одна буде для вас, і для приходька, і для тубільця землі.</span> <span class="verse"><a name="15">15</a>А того дня, коли поставлено скинію, хмара покрила скинію над ковчегом свідоцтва. А ввечорі було над скинією, як подоба огню, аж до ранку.</span> <span class="verse"><a name="16">16</a>Так завжди бувало: удень покривала його та хмара, а вночі подоба огню.</span> <span class="verse"><a name="17">17</a>І коли підіймалася хмара з-над скинії, то потому рушали Ізраїлеві сини, а на тому місці, на якому хмара ставала, там таборували Ізраїлеві сини.</span> <span class="verse"><a name="18">18</a>На Господній наказ рушали Ізраїлеві сини, і на Господній наказ таборували. Усі ті дні, коли хмара перебувала над скинією, вони таборували.</span> <span class="verse"><a name="19">19</a>А коли хмара багато днів позоставалася над скинією, то Ізраїлеві сини виконували Господню сторожу, і не рушали.</span> <span class="verse"><a name="20">20</a>І бувало, що хмара була над скинією полічені дні, то вони на Господній наказ таборували, і на Господній наказ рушали.</span> <span class="verse"><a name="21">21</a>І бувало, що хмара була від вечора аж до ранку, а підіймалася хмара вранці, то рушали вони. Або день і ніч була, і підіймалася хмара, то рушали вони.</span> <span class="verse"><a name="22">22</a>Або два дні, або місяць, або рік хмара була над нею, над скинією, Ізраїлеві сини таборували, і не рушали, а коли вона підіймалась, рушали вони.</span> <span class="verse"><a name="23">23</a>На Господній наказ таборували вони, і на Господній наказ рушали вони. Вони виконували Господню сторожу на Господній наказ через Мойсея.</span> </p></div</div></div></body></html>