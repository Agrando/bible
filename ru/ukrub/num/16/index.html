<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 16</strong></div><p><span class="verse"><a name="1">1</a>І взяли Корей, син Їцгара, сина Кегата, сина Левієвого, і Датан, і Авірон, сини Еліявові, та Он, син Пелета, сини Рувимові,</span> <span class="verse"><a name="2">2</a>та й повстали проти Мойсея, а з ними двісті й п'ятдесят мужа Ізраїлевих синів, начальники громади, закликувані на збори, люди вельможні.</span> <span class="verse"><a name="3">3</a>І зібралися вони на Мойсея та на Аарона, та й сказали до них: Досить вам, бо вся громада усі вони святі, а серед них Господь! І чому ви несетеся понад зборами Господніми?</span> <span class="verse"><a name="4">4</a>І почув це Мойсей, та й упав на обличчя своє.</span> <span class="verse"><a name="5">5</a>І промовив він до Корея та до всієї громади його, говорячи: Уранці Господь дасть знати, хто Його та хто святий, щоб наблизити його до Себе; а кого вибере, того Він і наблизить до Себе.</span> <span class="verse"><a name="6">6</a>Зробіть ви оце: візьміть собі кадильниці, Корею та вся громадо твоя,</span> <span class="verse"><a name="7">7</a>і дайте в них огню та покладіть на них кадила перед Господнє лице взавтра. І станеться, той чоловік, що Господь його вибере, він святий. Досить вам, Левієві сини!</span> <span class="verse"><a name="8">8</a>І сказав Мойсей до Корея: Слухайте ж, Левієві сини,</span> <span class="verse"><a name="9">9</a>чи вам мало, що Бог Ізраїлів відділив вас від Ізраїлевої громади, щоб наблизити вас до Себе, і щоб ви виконували службу Господньої скинії, і стояли перед громадою, щоб служити їй?</span> <span class="verse"><a name="10">10</a>І Він наблизив тебе та всіх братів твоїх, Левієвих синів, із тобою; а ти будеш домагатися ще й священства?.</span> <span class="verse"><a name="11">11</a>Тому ти та вся громада твоя змовилися проти Господа. А Аарон, що він, що ви ремствуєте проти нього?</span> <span class="verse"><a name="12">12</a>І послав Мойсей та Аарон закликати Датана й Авірона, синів Еліявових, та сказали вони: Не вийдемо!</span> <span class="verse"><a name="13">13</a>Чи мало того, що ти вивів нас із краю, який тече молоком та медом, щоб повбивати нас у пустині? Хочеш ще панувати над нами, щоб бути також вельможею?</span> <span class="verse"><a name="14">14</a>Ти не впровадив нас ані до Краю, що тече молоком та медом, ані не дав нам на власність поля та виноградники. Чи ти вибереш очі цим людям? Не вийдемо!</span> <span class="verse"><a name="15">15</a>А Мойсей сильно запалився, та й сказав до Господа: Не обернися до їхнього приношення! Я не взяв від них жодного осла, і зла не вчинив жодному з них!</span> <span class="verse"><a name="16">16</a>І сказав Мойсей до Корея: Ти та вся громада твоя будьте перед Господнім лицем, ти й вони та Аарон узавтра.</span> <span class="verse"><a name="17">17</a>І візьміть кожен свою кадильницю, і покладіть на неї кадила та й принесете перед Господнє лице кожен кадильницю свою, двісті й п'ятдесят кадильниць, і ти та Аарон, кожен кадильницю свою.</span> <span class="verse"><a name="18">18</a>І взяли кожен кадильницю свою, і поклали на них огню, і поклали на неї кадила, та й стали при вході скинії заповіту, а також Мойсей та Аарон.</span> <span class="verse"><a name="19">19</a>І Корей зібрав на них усю громаду до входу скинії заповіту. І показалася слава Господня всій громаді!</span> <span class="verse"><a name="20">20</a>І промовив Господь до Мойсея та до Аарона, говорячи:</span> <span class="verse"><a name="21">21</a>Відділіться від цієї громади, Я винищу їх умить!</span> <span class="verse"><a name="22">22</a>А вони попадали на обличчя свої та й сказали: Боже, Боже духів і кожного тіла! Як згрішить один чоловік, чи Ти будеш гніватися на всю громаду?</span> <span class="verse"><a name="23">23</a>І Господь промовляв до Мойсея, говорячи:</span> <span class="verse"><a name="24">24</a>Скажи до громади, говорячи: Відступіться зо всіх боків від місця мешкання Корея, Датана й Авірона!</span> <span class="verse"><a name="25">25</a>І встав Мойсей, і пішов до Датана та Авірона, і пішли за ним старші Ізраїлеві.</span> <span class="verse"><a name="26">26</a>І він промовляв до громади, говорячи: Відступіть від наметів тих несправедливих людей, і не доторкніться до всього, що їхнє, щоб і ви не загинули за всі їхні гріхи!</span> <span class="verse"><a name="27">27</a>І вони відступилися від місця мешкання Корея, Датана й Авірона зо всіх боків; а Датан та Авірон вийшли, і стояли при вході наметів своїх, і жінки їх, і сини їх, та діти їхні.</span> <span class="verse"><a name="28">28</a>І сказав Мойсей: Оцим пізнаєте, що Господь послав мене зробити всі діла ці, що вони не з моєї вигадки.</span> <span class="verse"><a name="29">29</a>Якщо вони повмирають, як умирає кожна людина, і їх спіткає доля кожної людини, то не Господь послав мене!</span> <span class="verse"><a name="30">30</a>А коли Господь створить щось нове, і земля відкриє уста свої та й поглине їх та все, що їхнє, і вони зійдуть живі до шеолу, то пізнаєте, що люди образили Господа.</span> <span class="verse"><a name="31">31</a>І сталося, як скінчив він говорити всі ці слова, то розступилася та земля, що під ними!</span> <span class="verse"><a name="32">32</a>А земля відкрила свої уста, та й поглинула їх, і доми їхні, і кожну людину, що Кореєва, та ввесь їх маєток.</span> <span class="verse"><a name="33">33</a>І зійшли вони та все, що їхнє, живі до шеолу, і накрила їх земля, і вони погинули з-посеред збору!</span> <span class="verse"><a name="34">34</a>А ввесь Ізраїль, що був навколо них, повтікав на їхній крик, бо казали: Щоб земля не поглинула й нас!</span> <span class="verse"><a name="35">35</a>І вийшов огонь від Господа, та й поїв тих двісті й п'ятдесят чоловіка, що приносили кадило!</span> <span class="verse"><a name="36">36</a>(17-1) І Господь промовляв до Мойсея, говорячи:</span> <span class="verse"><a name="37">37</a>(17-2) Скажи до Елеазара, сина священика Аарона, і нехай він позбирає ті кадильниці з-посеред погорілища, а огонь повикидає геть, бо вони освятилися,</span> <span class="verse"><a name="38">38</a>(17-3) кадильниці тих грішників, їхньою смертю. І нехай і вони зроблять із них биті бляхи на покриття для жертівника, бо приносили їх перед Господнє лице, і вони освятилися. І будуть вони знаком для Ізраїлевих синів.</span> <span class="verse"><a name="39">39</a>(17-4) І взяв священик Елеазар мідяні кадильниці, що приносили їх ті, що спалені, і перекували їх на покриття для жертівника,</span> <span class="verse"><a name="40">40</a>(17-5) пам'ятка для Ізраїлевих синів, щоб чужий чоловік, хто не з Ааронового насіння, не наближався кадити кадило перед Господнім лицем, щоб не сталося з ними, як із Кореєм та з громадою його, як Господь говорив йому через Мойсея.</span> <span class="verse"><a name="41">41</a>(17-6) А назавтра вся громада Ізраїлевих синів нарікали на Мойсея та на Аарона, говорячи: Ви повбивали Господній народ!</span> <span class="verse"><a name="42">42</a>(17-7) І сталося, коли громада збиралася на Мойсея та на Аарона, то обернулися вони до скинії заповіту, аж ось покрила її хмара, і показалася слава Господня!</span> <span class="verse"><a name="43">43</a>(17-8) І ввійшли Мойсей та Аарон до переду скинії заповіту.</span> <span class="verse"><a name="44">44</a>(17-9) І Господь промовляв до Мойсея, говорячи:</span> <span class="verse"><a name="45">45</a>(17-10) Вийдіть з-посеред цієї громади, а Я винищу їх умить! І вони попадали на обличчя свої.</span> <span class="verse"><a name="46">46</a>(17-11) І сказав Мойсей до Аарона: Візьми кадильницю, і поклади на неї огню від жертівника, і поклади кадила, та й понеси швидко до громади, та й очисть її, бо вийшов гнів від Господнього лиця, і розпочалася поразка.</span> <span class="verse"><a name="47">47</a>(17-12) І взяв Аарон, як говорив Мойсей, і побіг до середини зборів, аж ось розпочалася поразка народу! І він поклав кадила, і очистив народ.</span> <span class="verse"><a name="48">48</a>(17-13) І став він поміж умерлими та поміж живими, і затрималась та поразка.</span> <span class="verse"><a name="49">49</a>(17-14) І було померлих поразкою чотирнадцять тисяч і сімсот, окрім померлих у справі Корея.</span> <span class="verse"><a name="50">50</a>(17-15) І вернувся Аарон до Мойсея до входу скинії заповіту, а поразка припинилася.</span> </p></div</div></div></body></html>