<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 25</strong></div><p><span class="verse"><a name="1">1</a>І осівся Ізраїль у Шіттімі, і народ зачав ходити на розпусту до моавських дочок,</span> <span class="verse"><a name="2">2</a>а вони закликали народ до жертов їхнім богам, і народ їв та вклонявся богам їхнім.</span> <span class="verse"><a name="3">3</a>І Ізраїль приліпився був до пеорського Ваала. І запалав гнів Господній на Ізраїля.</span> <span class="verse"><a name="4">4</a>І сказав Господь до Мойсея: Візьми всіх голів народу, та й повішай їх для Господа навпроти сонця. І відвернеться палючий Господній гнів від Ізраїля.</span> <span class="verse"><a name="5">5</a>І сказав Мойсей до Ізраїлевих суддів: Позабивайте кожен мужів своїх, приліплених до пеорського Ваала.</span> <span class="verse"><a name="6">6</a>Аж ось прийшов один із Ізраїлевих синів, та й привів до братів своїх мідіянітянку на очах Мойсея й на очах усієї громади Ізраїлевих синів, а вони плакали при вході скинії заповіту.</span> <span class="verse"><a name="7">7</a>І побачив це Пінхас, син Елеазара, сина священика Аарона. І встав він з-посеред громади, і взяв списа в свою руку.</span> <span class="verse"><a name="8">8</a>І ввійшов він за Ізраїлевим мужем до середини мешкання, та й пробив їх обох ізраїльтянина та ту жінку, аж через її черево. І була стримана поразка Ізраїлевих синів.</span> <span class="verse"><a name="9">9</a>І померло в поразці двадцять і чотири тисячі.</span> <span class="verse"><a name="10">10</a>І промовив Господь до Мойсея, говорячи:</span> <span class="verse"><a name="11">11</a>Пінхас, син Елеазара, сина священика Аарона, відвернув Мою лють від Ізраїлевих синів, коли він запалився горливістю Моєю серед них. І Я не вигубив Ізраїлевих синів у Своїй горливості.</span> <span class="verse"><a name="12">12</a>Тому скажи: ось Я даю йому свого заповіта: мир.</span> <span class="verse"><a name="13">13</a>І буде йому та насінню його по нім заповіт вічного священства за те, що він запалився для Бога свого, і очистив Ізраїлевих синів.</span> <span class="verse"><a name="14">14</a>А ймення забитого Ізраїлевого мужа, що був забитий з тією мідіянітянкою, Зімрі, син Салу, начальник батькового дому Симеона.</span> <span class="verse"><a name="15">15</a>І ім'я тієї забитої мідіянітської жінки Козбі, дочка Цура, що був головою племен батькового дому в Мідіяні.</span> <span class="verse"><a name="16">16</a>І Господь промовляв до Мойсея, говорячи:</span> <span class="verse"><a name="17">17</a>Ненавидіти мідіянітів, і будете їх забивати!</span> <span class="verse"><a name="18">18</a>Бож вони ненавидять вас у своїх підступах, що зводили вас через Пеора, і через Козбі, дочку мідіянітського начальника, сестру їх, забиту дня поразки за Пеора.</span> </p></div</div></div></body></html>