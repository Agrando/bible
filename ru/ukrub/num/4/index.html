<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 4</strong></div><p><span class="verse"><a name="1">1</a>І Господь промовляв до Мойсея й до Аарона, говорячи:</span> <span class="verse"><a name="2">2</a>Перелічи Кегатових синів серед синів Левієвих за їхніми родами, за домами їхніх батьків</span> <span class="verse"><a name="3">3</a>від віку тридцяти літ і вище й аж до віку п'ятидесяти літ, кожного, хто здатний до війська, щоб виконувати працю в наметі скинії заповіту.</span> <span class="verse"><a name="4">4</a>Оце служба Кегатових синів у скинії заповіту: носити Святеє Святих.</span> <span class="verse"><a name="5">5</a>Коли табір рушатиме, то ввійде Аарон та сини його, та й здіймуть завісу заслони, і покриють нею ковчега свідоцтва.</span> <span class="verse"><a name="6">6</a>І дадуть на нього шкуряне тахашеве накриття, і розкладуть згори покривало, усе з блакиті, і накладуть держаки його.</span> <span class="verse"><a name="7">7</a>А на столі показних хлібів розкладуть блакитну шату, і дадуть на нього миски, і ложки, і чаші, і кухлі на лиття, і хліб повсякчасний буде на ньому.</span> <span class="verse"><a name="8">8</a>І розкладуть на них шату з червені, і покриють її шкуряним тахашевим покриттям, і накладуть держаки його.</span> <span class="verse"><a name="9">9</a>І візьмуть блакитну шату, і покриють свічника освітлення, і лямпадки його, і щипці його, і його лопатки на вугіль, і всі посудини для оливи його, якими служать при ньому,</span> <span class="verse"><a name="10">10</a>і покриють його і ввесь посуд його шкуряним тахашевим покриттям, і покладуть на держаки.</span> <span class="verse"><a name="11">11</a>А на золотий жертівник розкладуть блакитну шату, і покриють його шкуряним тахашевим покриттям, і вкладуть його держаки.</span> <span class="verse"><a name="12">12</a>І візьмуть увесь посуд служення, що ним служать у святині, і дадуть до блакитної шати, і покриють їх шкуряним тахашевим покриттям, і покладуть на держаки.</span> <span class="verse"><a name="13">13</a>І заберуть попіл із жертівника, і розкладуть на ньому шату пурпурову,</span> <span class="verse"><a name="14">14</a>і покладуть на нього ввесь посуд його, що ним служать на ньому: лопатки на вугіль, видельця, і шуфлі, і кропильниці, ввесь посуд жертівника; і розкладуть на ньому шкуряне тахашеве покриття, і вкладуть держаки його.</span> <span class="verse"><a name="15">15</a>І скінчить Аарон та сини покривати святиню та ввесь святий посуд, коли табір рушає, а потім увійдуть Кегатові сини, щоб нести але не доторкнуться до святого, щоб не повмирати.</span> <span class="verse"><a name="16">16</a>А догляд Елеазара, сина священика Аарона, олива освітлення, і кадило пахощів, і повсякчасна хлібна жертва, і олива помазання, догляд усієї скинії та всього, що в ній, у святині та в речах її.</span> <span class="verse"><a name="17">17</a>І Господь промовляв до Мойсея й до Аарона, говорячи:</span> <span class="verse"><a name="18">18</a>Не винищуйте племени Кегатових родів з-посеред Левитів.</span> <span class="verse"><a name="19">19</a>І оце зробіть їм, і будуть жити й не повмирають, коли вони підходять до Святого Святих: увійдуть Аарон та сини його, і розмістять їх одного по одному на службі його та на ношенні його.</span> <span class="verse"><a name="20">20</a>А самі вони не ввійдуть, щоб ані на хвилю не бачити святині, і щоб не повмирати.</span> <span class="verse"><a name="21">21</a>І Господь промовляв до Мойсея, говорячи:</span> <span class="verse"><a name="22">22</a>Перелічи також Ґершонових синів, вони за домами свої батьків, за родами своїми,</span> <span class="verse"><a name="23">23</a>від віку тридцяти літ і вище аж до віку п'ятидесяти літ перелічиш їх усіх, хто здатний для праці, щоб служити в скинії заповіту.</span> <span class="verse"><a name="24">24</a>Оце служба Ґершонових родів, на службу й на ношення:</span> <span class="verse"><a name="25">25</a>вони будуть носити покривала скинії, і скинію заповіту, покриття її й покриття тахашеве, що на ній згори, і завісу входу скинії заповіту,</span> <span class="verse"><a name="26">26</a>і запони подвір'я, і заслону входу брами подвір'я, що при скинії та при жертівнику навколо, і шнури їхні, і ввесь посуд служби їх, і все, що буде зроблене для них, і будуть служити вони.</span> <span class="verse"><a name="27">27</a>На наказ Аарона та синів його буде вся служба Ґершонових синів щодо всього ношення їхнього та щодо всієї служби їхньої. І доручите їм пильнувати про все, що вони будуть носити.</span> <span class="verse"><a name="28">28</a>Оце служба родів Ґершонових синів у скинії заповіту, а їхня сторожа у руці Ітамара, сина священика Ааронового.</span> <span class="verse"><a name="29">29</a>Синів Мерарієвих за родами їхніми, за домами їхніх батьків перелічиш їх</span> <span class="verse"><a name="30">30</a>від віку тридцяти літ і вище, й аж до віку п'ятидесяти літ, перелічиш їх кожного, хто здатний для праці, щоб служити в скинії заповіту.</span> <span class="verse"><a name="31">31</a>А оце те, що вони повинні носити під час їхньої служби в скинії заповіту: дошки скинії, і засуви її, і стовпи її, і підстави її,</span> <span class="verse"><a name="32">32</a>і стовпи подвір'я навколо, і їхні підстави, і їхні кілки, і їхні шнури, зо всіма їхніми речами, і зо всією службою їхньою, і пойменно перелічиш речі, що вони дбають про їхнє ношення.</span> <span class="verse"><a name="33">33</a>Оце служба родин синів Мерарієвих щодо всієї їхньої служби в скинії заповіту під рукою Ітамара, сина священика Аарона.</span> <span class="verse"><a name="34">34</a>І перелічив Мойсей та Аарон, та начальники громади Кегатових синів за їхніми родами й за домами їхніх батьків</span> <span class="verse"><a name="35">35</a>від віку тридцяти літ і вище, і аж до віку п'ятидесяти літ, кожного, хто входить до відділу на службу в скинії заповіту.</span> <span class="verse"><a name="36">36</a>І було їхніх перелічених за їхніми родами дві тисячі сімсот і п'ятдесят.</span> <span class="verse"><a name="37">37</a>Оце перелічені Кегатових родів, кожен, хто працює в скинії заповіту, що перелічив Мойсей та Аарон за Господнім наказом через Мойсея.</span> <span class="verse"><a name="38">38</a>А перелічені Ґершонових синів за своїми родами та за домами своїх батьків</span> <span class="verse"><a name="39">39</a>від віку тридцяти літ і вище, і аж до віку п'ятидесяти літ, кожен, хто входить до відділу на службу в скинії заповіту,</span> <span class="verse"><a name="40">40</a>і було їхніх перелічених за родами їхніми, за домами своїх батьків дві тисячі й шістсот і тридцять.</span> <span class="verse"><a name="41">41</a>Оце перелічені родів Ґершонових синів, кожен, хто працює в скинії заповіту, що перелічив Мойсей та Аарон за Господнім наказом.</span> <span class="verse"><a name="42">42</a>А перелічені родів синів Мерарієвих за їхніми родами, за домами своїх батьків</span> <span class="verse"><a name="43">43</a>від віку тридцяти літ і вище, і аж до віку п'ятидесяти літ, кожен, хто входить до відділу на службу в скинії заповіту,</span> <span class="verse"><a name="44">44</a>і було їхніх перелічених за родами їхніми три тисячі й двісті.</span> <span class="verse"><a name="45">45</a>Оце перелічені родів синів Мерарієвих, що перелічив Мойсей та Аарон за Господнім наказом через Мойсея.</span> <span class="verse"><a name="46">46</a>Усі перелічені Левити, кого перелічив Мойсей й Аарон та Ізраїлеві начальники, за родами своїми, за домами своїх батьків</span> <span class="verse"><a name="47">47</a>від віку тридцяти літ і вище, і аж до віку п'ятидесяти літ, кожен, хто входить, щоб виконувати працю служби й працю ношення в скинії заповіту,</span> <span class="verse"><a name="48">48</a>і було їхніх перелічених вісім тисяч і п'ятсот і вісімдесят.</span> <span class="verse"><a name="49">49</a>За Господнім наказом перелічено їх через Мойсея кожного на службі його та на ношенні його. І були перелічені, як Господь наказав був Мойсеєві.</span> </p></div</div></div></body></html>