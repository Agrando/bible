<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 15</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Промовляй до Ізраїлевих синів і скажеш їм: Коли ви ввійдете до Краю ваших осель, що Я даю вам,</span> <span class="verse"><a name="3">3</a>і принесете огняну жертву для Господа, цілопалення, або криваву жертву на сповнення обітниці, або в дарі, або в означених часах при спорядженні любих пахощів для Господа з худоби великої або з худоби дрібної,</span> <span class="verse"><a name="4">4</a>то той, хто приносить, принесе свою жертву для Господа, хлібну жертву, десяту частину ефи пшеничної муки, мішаної в чверті гіна оливи,</span> <span class="verse"><a name="5">5</a>і вина для литої жертви принесеш чверть гіна на цілопалення або для жертви для кожного ягняти.</span> <span class="verse"><a name="6">6</a>Або для барана принесеш хлібну жертву, дві десятих частини ефи пшеничної муки, мішаної в оливі третьої частини гіна.</span> <span class="verse"><a name="7">7</a>І вина для литої жертви третю частину гіна, принесеш пахощі любі для Господа.</span> <span class="verse"><a name="8">8</a>А коли принесеш молодого бичка як цілопалення, або як жертву на сповнення обітниці, або як мирну жертву для Господа,</span> <span class="verse"><a name="9">9</a>то принесеш молодого бичка і хлібну жертву, три десяті частини ефи пшеничної муки, мішаної в оливі половини гіна.</span> <span class="verse"><a name="10">10</a>І принесеш на литу жертву пів гіна вина, жертва огняна, пахощі любі для Господа.</span> <span class="verse"><a name="11">11</a>Так буде робитися для одного вола, або для одного барана, або для ягняти з-поміж овець, або з-поміж кіз.</span> <span class="verse"><a name="12">12</a>За числом жертов, що принесете, так зробите для кожної, за числом їх.</span> <span class="verse"><a name="13">13</a>Кожен тубілець так принесе це, щоб принести огняну жертву, пахощі любі для Господа.</span> <span class="verse"><a name="14">14</a>А коли з вами буде тимчасово мешкати приходько, або той, що серед вас, постанова для ваших поколінь, то він принесе огняну жертву, пахощі любі для Господа, як принесете ви, так принесе й він.</span> <span class="verse"><a name="15">15</a>Збори, постанова одна для вас та для приходька, що мешкає тимчасово, постанова вічна для ваших поколінь: як ви, так і приходько буде перед Господнім лицем!</span> <span class="verse"><a name="16">16</a>Один закон і одна постанова буде вам і приходькові, що мешкає тимчасово з вами.</span> <span class="verse"><a name="17">17</a>І Господь промовляв до Мойсея, говорячи:</span> <span class="verse"><a name="18">18</a>Промовляй до синів Ізраїлевих, та й скажи їм: Як ви ввійдете до Краю, що Я впроваджую вас туди,</span> <span class="verse"><a name="19">19</a>то станеться, коли ви їстимете хліб того Краю, ви принесете приношення для Господа.</span> <span class="verse"><a name="20">20</a>Як початок діж ваших, калача принесете на приношення, як приношення току, принесете його.</span> <span class="verse"><a name="21">21</a>Від початку діж ваших дасте Господеві приношення, постанова для ваших поколінь!</span> <span class="verse"><a name="22">22</a>А коли ви помилитеся, і не виконаєте всіх тих заповідей, що Господь говорив до Мойсея,</span> <span class="verse"><a name="23">23</a>усього, що наказав вам Господь через Мойсея, від дня, коли Господь наказав був і далі для ваших поколінь,</span> <span class="verse"><a name="24">24</a>то станеться, коли зроблено помилку через недогляд громади, нехай вся громада принесе одного бичка, молоде з великої худоби, на цілопалення, на пахощі любі для Господа, а хлібна його жертва та лита жертва його за постановою, і козла на жертву за гріх.</span> <span class="verse"><a name="25">25</a>І очистить священик всю громаду синів Ізраїлевих, і буде прощено їм, бо то помилка, а вони принесли жертву свою, жертву огняну для Господа та жертву свою за гріх перед лице Господнє за свою помилку.</span> <span class="verse"><a name="26">26</a>І буде прощено всій громаді Ізраїлевих синів та приходькові, що мешкає тимчасово серед них, бо то помилковий гріх усього народу.</span> <span class="verse"><a name="27">27</a>А якщо згрішить помилково одна душа, то вона принесе однорічну козу на жертву за гріх.</span> <span class="verse"><a name="28">28</a>І очистить священик ту душу, що помилилась, що згрішила помилково перед Господнім лицем, на очищення її, і буде прощено їй.</span> <span class="verse"><a name="29">29</a>Тубільцеві серед Ізраїлевих синів та приходькові, що мешкає тимчасово серед них, закон один буде вам для того, хто зробить гріх помилково.</span> <span class="verse"><a name="30">30</a>А та душа, що зробить зухвалою рукою, чи з тубільця, чи з приходька, він Господа зневажає, і буде винищена душа та з-посеред народу її.</span> <span class="verse"><a name="31">31</a>Бо він знехтував слово Господа, і зламав Його заповідь, конче буде винищена душа та, гріх її на ній.</span> <span class="verse"><a name="32">32</a>І були Ізраїлеві сини в пустині, та й знайшли чоловіка, що збирає дрова суботнього дня.</span> <span class="verse"><a name="33">33</a>І привели його ті, хто знайшов його, як збирав дрова, до Мойсея й до Аарона та до всієї громади.</span> <span class="verse"><a name="34">34</a>І взяли його під сторожу, бо не було вирішене, що зробити йому.</span> <span class="verse"><a name="35">35</a>І сказав Господь до Мойсея: Конче буде забитий цей чоловік, закидати його камінням усій громаді поза табором!</span> <span class="verse"><a name="36">36</a>І випровадила його вся громада поза табір, та й закидала його камінням, і він помер, як Господь наказав був Мойсеєві.</span> <span class="verse"><a name="37">37</a>І сказав Господь до Мойсея, говорячи:</span> <span class="verse"><a name="38">38</a>Промовляй до Ізраїлевих синів, та й скажи їм: Нехай вони зроблять собі кутаси на краях своїх одеж, вони й їхні покоління, і дадуть на кутаса поли блакитну нитку.</span> <span class="verse"><a name="39">39</a>І буде вона вам за кутаса, і будете бачити його, і пам'ятатимете всі Господні заповіді, і виконаєте їх, і не будете оглядатися за серцем своїм та за очима своїми, за якими йдучи, ви зраджуєте,</span> <span class="verse"><a name="40">40</a>щоб згадували ви та виконували всі Мої заповіді, і будьте святі для вашого Бога!</span> <span class="verse"><a name="41">41</a>Я Господь, Бог ваш, що вивів вас з єгипетського краю, щоб бути вашим Богом. Я Господь, Бог ваш!</span> </p></div</div></div></body></html>