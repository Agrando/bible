<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 12</strong></div><p><span class="verse"><a name="1">1</a>І нарікали Маріям та Аарон на Мойсея за жінку кушитянку, що взяв, бо він узяв був жінку кушитянку.</span> <span class="verse"><a name="2">2</a>І казали вони: Чи тільки з Мойсеєм Господь говорив? Чи ж не говорив Він також із нами? І почув це Господь.</span> <span class="verse"><a name="3">3</a>А той муж, Мойсей, був найлагідніший за всяку людину, що на поверхні землі.</span> <span class="verse"><a name="4">4</a>І нагло сказав Господь до Мойсея й до Аарона та до Маріям: Вийдіть ви троє до скинії заповіту. І вони троє вийшли.</span> <span class="verse"><a name="5">5</a>І зійшов Господь у стовпі хмари, і став при вході скинії, та й покликав Аарона й Маріям. І вийшли обоє вони.</span> <span class="verse"><a name="6">6</a>І сказав Він: Послухайте ж ви Моїх слів: Якщо буде між вами пророк, то Я, Господь, дамся пізнати в видінні йому, у сні говорити з ним буду.</span> <span class="verse"><a name="7">7</a>Не так раб мій Мойсей: у всім домі Моїм він довірений!</span> <span class="verse"><a name="8">8</a>Говорю Я з ним уста до уст, а не видінням і не загадками, і Образ Господа він оглядає. І чому не боялися ви нарікать на Мойсея, Мойого раба?</span> <span class="verse"><a name="9">9</a>І запалав гнів Господній на них, і Він пішов,</span> <span class="verse"><a name="10">10</a>а хмара відступила з-над скинії. А ось Маріям прокажена, збілівши, як сніг! І обернувся Аарон до Маріям, аж ось вона прокажена!</span> <span class="verse"><a name="11">11</a>І сказав Аарон до Мойсея: Будь ласкав, мій пане, не поклади ж на нас гріха, що були ми нерозумні та що прогрішились!</span> <span class="verse"><a name="12">12</a>Нехай же не буде вона, як та мертва дитина, що, як виходить з утроби матері своєї, то зітліла половина тіла її.</span> <span class="verse"><a name="13">13</a>І Мойсей кликав до Господа, говорячи: Боже, вилікуй же її!</span> <span class="verse"><a name="14">14</a>І сказав Господь до Мойсея: А коли б її батько справді плюнув на обличчя її, чи не буде вона сім день засоромлена? Вона буде замкнена сім день поза табором, а потім повернеться.</span> <span class="verse"><a name="15">15</a>І була замкнена Маріям поза табором сім день, а народ не рушив аж до повернення Маріям.</span> <span class="verse"><a name="16">16</a>А потім рушив народ із Гацероту, і таборував у пустині Паран.</span> </p></div</div></div></body></html>