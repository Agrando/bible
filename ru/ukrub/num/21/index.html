<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 21</strong></div><p><span class="verse"><a name="1">1</a>І почув ханаанеянин, цар Араду, що сидів на полудні, що Ізраїль увійшов дорогою Атарім, і він став воювати з Ізраїлем, і взяв у нього до неволі полонених.</span> <span class="verse"><a name="2">2</a>І склав Ізраїль обітницю Господеві й сказав: Якщо справді даси Ти народ той у мою руку, то я вчиню їхні міста закляттям.</span> <span class="verse"><a name="3">3</a>І вислухав Господь голос Ізраїлів, і дав йому ханаанеянина, і він учинив закляттям їх та їхні міста, і назвав ім'я тому міста: Хорма.</span> <span class="verse"><a name="4">4</a>І рушили вони з Гор-гори дорогою Червоного моря, щоб обійти едомський край. І підупала душа того народу в тій дорозі.</span> <span class="verse"><a name="5">5</a>І промовляв той народ проти Бога та проти Мойсея: Нащо ви вивели нас із Єгипту, щоб ми повмирали в пустині? Бож нема тут хліба й нема води, а душі нашій обридла ця непридатна їжа.</span> <span class="verse"><a name="6">6</a>І послав Господь на той народ зміїв сарафів, і вони кусали народ. І померло багато народу з Ізраїля.</span> <span class="verse"><a name="7">7</a>І прийшов народ до Мойсея та й сказав: Згрішили ми, бо говорили проти Господа та проти тебе. Молися до Господа, і нехай Він забере від нас цих зміїв. І молився Мойсей за народ.</span> <span class="verse"><a name="8">8</a>І сказав Господь до Мойсея: Зроби собі сарафа, і вистав його на жердині. І станеться, кожен покусаний, як погляне на нього, то буде жити.</span> <span class="verse"><a name="9">9</a>І зробив Мойсей мідяного змія, і виставив його на жердині. І сталося, якщо змій покусав кого, то той дивився на мідяного змія і жив!</span> <span class="verse"><a name="10">10</a>І рушили Ізраїлеві сини, і таборували в Овоті.</span> <span class="verse"><a name="11">11</a>І рушили вони з Овоту, і таборували в Ійє-Гааварімі, на пустині, що перед Моавом, від сходу сонця.</span> <span class="verse"><a name="12">12</a>Звідти вони рушили, і таборували в долині Зереду.</span> <span class="verse"><a name="13">13</a>Звідти рушили й таборували на тім боці Арнону в пустині, що виходить із аморейської границі, бо Арнон границя Моаву між Моавом та амореянином.</span> <span class="verse"><a name="14">14</a>Тому розповідається в Книжці воєн Господніх: Вагев у Суфі, і потоки Арнону,</span> <span class="verse"><a name="15">15</a>і спад потоків, що збочив на місце Ару, і на моавську границю опертий.</span> <span class="verse"><a name="16">16</a>А звідти до Бееру. Це той Беер, що про нього сказав Господь до Мойсея: Збери народ, і нехай Я дам їм воду.</span> <span class="verse"><a name="17">17</a>Тоді заспівав був Ізраїль цю пісню: Піднесися, кринице, співайте про неї!</span> <span class="verse"><a name="18">18</a>Криниця, вельможі копали її, її викопали народні достойники берлом, жезлами своїми. А з Мідбару до Маттани,</span> <span class="verse"><a name="19">19</a>а з Маттани до Нахаліїлу, а з Нахаліїлу до Бамоту,</span> <span class="verse"><a name="20">20</a>а з Бамоту до долини, що на моавському полі, у верхівки Пісґі, що звернена до пустині.</span> <span class="verse"><a name="21">21</a>І послав Ізраїль послів до Сигона аморейського царя, говорячи:</span> <span class="verse"><a name="22">22</a>Нехай я перейду в твоїм краї! Ми не збочимо ні на поле, ні на виноградник, не будемо пити води з криниці, ми підемо царською дорогою, аж поки перейдемо землю твою.</span> <span class="verse"><a name="23">23</a>І не дав Сигон Ізраїлеві перейти в границі його. І зібрав Сигон увесь свій народ, та й вийшов навпроти Ізраїля на пустині, і прибув до Йогці, і воював з Ізраїлем.</span> <span class="verse"><a name="24">24</a>І вдарив його Ізраїль вістрям меча, і посів край його від Арнону аж до Яббоку, аж до синів Аммону, бо Аз границя синів Аммону.</span> <span class="verse"><a name="25">25</a>І позабирав Ізраїль усі ті міста. І осів Ізраїль у всіх аморейських містах: у Хешбоні й по всіх залежних містах його.</span> <span class="verse"><a name="26">26</a>Бо Хешбон місто Сигона, царя аморейського він; і він воював з першим моавським царем, і забрав увесь його край з його руки аж до Арнону.</span> <span class="verse"><a name="27">27</a>Тому й розповідають кобзарі: Підіть до Хешбону, нехай він збудується, і хай міцно поставиться місто Сигонове.</span> <span class="verse"><a name="28">28</a>Бо вийшов огонь із Хешбону, а полум'я з міста Сигонового, він місто моавське пожер, володарів арнонських висот.</span> <span class="verse"><a name="29">29</a>Горе тобі, о Моаве, ти згинув, народе Кемошів! Він зробив був синів своїх утікачами, а дочок своїх дав у неволю Сигону, царю аморейському.</span> <span class="verse"><a name="30">30</a>І розбили ми їх, згинув Хешбон до Дівону, і ми попустошили аж до Нофаху, що аж до Медви.</span> <span class="verse"><a name="31">31</a>І Ізраїль осів в аморейському краї.</span> <span class="verse"><a name="32">32</a>І послав Мойсей розвідати про Язера, і вони здобули його залежні міста, і заволоділи амореянином, що жив там.</span> <span class="verse"><a name="33">33</a>І повернулись вони, і пішли дорогою Башану. І вийшов Оґ, цар башанський, насупроти них, він та ввесь його народ, на війну до Едреї.</span> <span class="verse"><a name="34">34</a>І сказав Господь до Мойсея: Не бійся його, бо в руку твою дав Я його й увесь народ його та край його, і зробиш йому, як зробив ти Сигону, цареві аморейському, що сидів у Хешбоні.</span> <span class="verse"><a name="35">35</a>І вони побили його й синів його та ввесь народ його, так що нікого не зосталося. І вони заволоділи краєм його.</span> </p></div</div></div></body></html>