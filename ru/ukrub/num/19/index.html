<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 19</strong></div><p><span class="verse"><a name="1">1</a>І Господь промовляв до Мойсея та до Аарона, говорячи:</span> <span class="verse"><a name="2">2</a>Промовляй до Ізраїлевих синів, і нехай вони візьмуть для тебе безвадну руду ялівку, що в ній нема вади, що на неї не накладали ярма.</span> <span class="verse"><a name="3">3</a>І дасте її до священика Елеазара, а він виведе її поза табір. І заріжуть її перед ним.</span> <span class="verse"><a name="4">4</a>І візьме Елеазар пальцем своїм її крови, та й покропить кров'ю її перед скинії заповіту сім раз.</span> <span class="verse"><a name="5">5</a>І спалиться та ялівка на його очах, шкура її, і м'ясо її, і кров її з її нечистостями спалиться.</span> <span class="verse"><a name="6">6</a>І візьме священик кедрове дерево, і ісоп та червень, та й кине до середини погорілища тієї ялівки.</span> <span class="verse"><a name="7">7</a>І випере той священик шати свої та обмиє тіло своє в воді, а потім увійде до табору. І буде той священик нечистий аж до вечора.</span> <span class="verse"><a name="8">8</a>А той, хто палить її, випере одежу свою в воді й обмиє тіло своє в воді, та й буде нечистий аж до вечора.</span> <span class="verse"><a name="9">9</a>І збере чистий чоловік попіл тієї ялівки, і покладе поза табором в чистому місці, і буде це для громади Ізраїлевих синів на сховок для очищальної води, це жертва за гріх.</span> <span class="verse"><a name="10">10</a>А той, хто збирає попіл тієї ялівки, випере одежу свою, і буде нечистий аж до вечора. І це буде на вічну постанову для Ізраїлевих синів та для приходька, що мешкає серед них тимчасово.</span> <span class="verse"><a name="11">11</a>А той, хто доторкається до всякого мертвого тіла людини, то буде нечистий сім день.</span> <span class="verse"><a name="12">12</a>Він очиститься тим попелом дня третього та дня сьомого, і буде чистий. А якщо він не очиститься дня третього та дня сьомого, не буде чистий.</span> <span class="verse"><a name="13">13</a>Кожен, хто доторкується до померлого, до тіла людини, що померла, і не очиститься, він занечистив Господню скинію, і буде винищена душа та з Ізраїля, бо очищальна вода не була покроплена на нього, нечистий він буде, нечистість його в ньому.</span> <span class="verse"><a name="14">14</a>Оце той закон: коли в наметі помре людина, то кожен, хто входить до того намету, та все, що в наметі, буде нечисте сім день.</span> <span class="verse"><a name="15">15</a>І кожна відкрита посудина, що на ній нема міцно прив'язаного накриття, нечиста вона.</span> <span class="verse"><a name="16">16</a>А кожен, хто доторкнеться на поверхні поля до трупа від меча, або до померлого, або до костей людини, або до гробу, буде нечистий сім день.</span> <span class="verse"><a name="17">17</a>І візьмуть для того нечистого пороху з погорілища жертви за гріх, і наллють на нього живої води до посуду.</span> <span class="verse"><a name="18">18</a>А чистий чоловік візьме ісопу, і вмочить у ту воду, та й покропить на того намета, і на всі посудини, і на душі ті, що були там, та на того, хто доторкується до тієї кістки, або до трупа, або до померлого, або до гробу.</span> <span class="verse"><a name="19">19</a>І покропить той чистий на нечистого дня третього та дня сьомого, та й очистить його сьомого дня. І випере він одежу свою й обмиє в воді, і стане чистий увечері.</span> <span class="verse"><a name="20">20</a>А чоловік, що стане нечистим і не очиститься, то буде знищена душа та з-посеред збору, бо він занечистив Господню святиню, очищальна вода не була кроплена на нього, нечистий він.</span> <span class="verse"><a name="21">21</a>І буде це для них на вічну постанову, а той, хто кропить очищальну воду, випере одежу свою, а хто доторкається до очищальної води, буде нечистий аж до вечора.</span> <span class="verse"><a name="22">22</a>А кожен, до кого доторкнеться нечистий, буде нечистий, а особа, що доторкується, буде нечиста аж до вечора.</span> </p></div</div></div></body></html>