<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 6</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Промовляй до Ізраїлевих синів, і скажи їм: Чоловік або жінка, коли вирішиться скласти обітницю назіра, щоб посвятити себе Господеві,</span> <span class="verse"><a name="3">3</a>то він стримається від вина та п'янкого напою, не буде пити оцту винного та оцту з п'янкого напою, і жодного виноградного соку не питиме, і не їстиме ані свіжого, ані сухого винограду.</span> <span class="verse"><a name="4">4</a>Усі дні посвячення свого не буде він їсти нічого, що зроблене з винограду, від зернят аж до лушпиння.</span> <span class="verse"><a name="5">5</a>Усі дні його посвячення на назіра бритва не торкнеться голови його; аж до виповнення днів, що посвятить Господеві, він буде святий, мусить запустити волосся голови своєї!</span> <span class="verse"><a name="6">6</a>Усі дні посвячення його Господеві не підійде він до мертвого тіла,</span> <span class="verse"><a name="7">7</a>навіть через батька свого та через матір свою, через брата свого та через сестру свою не занечиститься ними, коли б вони померли, бо на голові його посвячення Богу його.</span> <span class="verse"><a name="8">8</a>Усі дні посвячення його святий він для Господа.</span> <span class="verse"><a name="9">9</a>А коли хто помре при ньому несподівано нагло, і він занечистить цим голову свого посвячення, то оголить голову свою в день очищення свого, сьомого дня оголить її.</span> <span class="verse"><a name="10">10</a>А восьмого дня він принесе дві горлиці або двоє голубенят до священика до входу скинії заповіту.</span> <span class="verse"><a name="11">11</a>І священик принесе одне на жертву за гріх, а одне на цілопалення, і очистить його з того, що занечистився він мертвим тілом, і посвятить його голову того дня.</span> <span class="verse"><a name="12">12</a>І почне він знову дні посвячення свого Господеві, і принесе однорічне ягня на жертву за провину. А перші дні його будуть надаремні, бо занечистилося його посвячення.</span> <span class="verse"><a name="13">13</a>І оце закон про назіра: того дня, коли виповнюються дні його посвячення, священик приведе його до входу скинії заповіту.</span> <span class="verse"><a name="14">14</a>І принесе він Господеві жертву свою, одне безвадне однорічне ягня на цілопалення, і одну безвадну однорічну вівцю на жертву за гріх, і одного безвадного барана на жертву мирну,</span> <span class="verse"><a name="15">15</a>і кіш опрісноків із пшеничної муки, калачі, мішані в оливі, і прісні коржі, помазані оливою, і хлібну їхню жертву, і їхні литі жертви.</span> <span class="verse"><a name="16">16</a>І принесе священик перед Господнє лице, і принесе його жертву за гріх та його цілопалення.</span> <span class="verse"><a name="17">17</a>А барана принесе мирною жертвою для Господа на коші опрісноків, і священик принесе його хлібну жертву та його жертву литу.</span> <span class="verse"><a name="18">18</a>І оголить той назір голову свого посвячення у входа скинії заповіту, і візьме волосся голови свого посвячення та й покладе на огонь, що під мирною жертвою.</span> <span class="verse"><a name="19">19</a>І візьме священик варену лопатку з барана, і одного прісного калача з коша, і одного прісного коржика, та й дасть на долоні назіра, як він оголить голову свого посвячення.</span> <span class="verse"><a name="20">20</a>І священик буде колихати їх, як колихання перед Господнім лицем. Це святощ для священика, понад грудину колихання й понад стегно приношення. А по цьому той назір може пити вино.</span> <span class="verse"><a name="21">21</a>Оце закон про назіра, що обіцяє свою жертву Господеві за своє посвячення, крім того, на що спроможна рука його. За обітницею своєю, що обіцює, так він зробить за законом про посвячення його.</span> <span class="verse"><a name="22">22</a>І Господь промовляв до Мойсея, говорячи:</span> <span class="verse"><a name="23">23</a>Промовляй до Аарона та до синів його, говорячи: Так благословляйте Ізраїлевих синів, говорячи їм:</span> <span class="verse"><a name="24">24</a>Нехай Господь поблагословить тебе, і нехай Він тебе стереже!</span> <span class="verse"><a name="25">25</a>Нехай Господь засяє на тебе лицем Своїм, і нехай буде милостивий до тебе!</span> <span class="verse"><a name="26">26</a>Нехай Господь зверне на тебе лице Своє, і хай дасть тобі мир!</span> <span class="verse"><a name="27">27</a>Вони будуть кликати Ймення Моє на Ізраїлевих синів, а Я благословлятиму їх!</span> </p></div</div></div></body></html>