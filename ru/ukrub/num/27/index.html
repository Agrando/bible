<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 27</strong></div><p><span class="verse"><a name="1">1</a>І прийшли дочки Целофхада, сина Хеферового, сина Ґілеадового, сина Махірового, сина Манасіїного, з родів Манасії, сина Йосипового, а оце ймення дочок його: Махла, Ноа, і Хоґла, і Мілка, і Тірца.</span> <span class="verse"><a name="2">2</a>І стали вони перед Мойсеєм і перед священиком Елеазаром та перед начальниками, і всією громадою при вході скинії заповіту, говорячи:</span> <span class="verse"><a name="3">3</a>Наш батько помер у пустині, і він не був серед громади змовників на Господа в Кореєвій громаді, бо він помер за свій гріх, а синів він не мав.</span> <span class="verse"><a name="4">4</a>Чому ймення нашого батька буде відняте з-посеред його роду, що немає в нього сина? Дай же нам володіння серед братів нашого батька!</span> <span class="verse"><a name="5">5</a>І приніс Мойсей їхню справу перед Господнє лице.</span> <span class="verse"><a name="6">6</a>І сказав Господь до Мойсея, говорячи:</span> <span class="verse"><a name="7">7</a>Целофхадові дочки слушно говорять. Конче даси їм володіння спадкове серед братів їхнього батька, і зробиш, щоб перейшла їм спадщина їхнього батька.</span> <span class="verse"><a name="8">8</a>А до Ізраїлевих синів будеш промовляти, говорячи: Коли хто помре, а сина в нього нема, то зробите, щоб спадок його перейшов дочці його.</span> <span class="verse"><a name="9">9</a>А якщо в нього немає дочки, то дасте спадщину його братам його.</span> <span class="verse"><a name="10">10</a>А якщо в нього немає братів, то дасте спадок його братам батька його.</span> <span class="verse"><a name="11">11</a>А якщо в його батька немає братів, то дасте спадщину його родичеві, близькому йому з його роду, і він посяде його. А це стане для Ізраїлевих синів на правну постанову, як Господь наказав був Мойсеєві.</span> <span class="verse"><a name="12">12</a>І сказав Господь до Мойсея: Вийди на цю гору Аварім, і побач той Край, що Я дав Ізраїлевим синам.</span> <span class="verse"><a name="13">13</a>І побачиш його, і будеш прилучений до своєї рідні і ти, як був прилучений твій брат Аарон,</span> <span class="verse"><a name="14">14</a>бо ви були неслухняні наказам Моїм у пустині Цін при сварці громади, щоб явилася святість Моя через воду на їхніх очах. Це вода Меріви Кадеської в пустині Цін.</span> <span class="verse"><a name="15">15</a>І промовив Господь до Мойсея, говорячи:</span> <span class="verse"><a name="16">16</a>Нехай призначить Господь, Бог духів і кожного тіла, чоловіка над громадою,</span> <span class="verse"><a name="17">17</a>що вийде перед ними, і що ввійде перед ними, і що випровадить їх, і що впровадить їх, і не буде Господня громада, як отара, що не має пастуха.</span> <span class="verse"><a name="18">18</a>І сказав Господь до Мойсея: Візьми собі Ісуса, Навинового сина, мужа, що в ньому Дух, і покладеш свою руку на нього.</span> <span class="verse"><a name="19">19</a>І поставиш його перед священиком Елеазаром та перед усією громадою, і накажеш йому на їхніх очах.</span> <span class="verse"><a name="20">20</a>І даси на нього з влади своєї, щоб чула вся громада Ізраїлевих синів.</span> <span class="verse"><a name="21">21</a>І стане він перед священиком Елеазаром, і він запитає для нього вироку уріму перед Господнім лицем. І за наказом його вийдуть, і за наказом його ввійдуть він та всі Ізраїлеві сини з ним і вся громада.</span> <span class="verse"><a name="22">22</a>І зробив Мойсей, як Господь наказав був йому. І взяв він Ісуса, і поставив його перед Елеазаром та перед усією громадою.</span> <span class="verse"><a name="23">23</a>І поклав він руки свої на нього, і заповів йому, як Господь промовляв через Мойсея.</span> </p></div</div></div></body></html>