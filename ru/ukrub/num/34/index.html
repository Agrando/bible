<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 34</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Накажи Ізраїлевим синам та й скажи їм: Коли ви ввійдете до ханаанського Краю, це буде той Край, що припаде вам у спадщині, ханаанський Край по границях його.</span> <span class="verse"><a name="3">3</a>І буде вам південна сторона від пустині Цін при Едомі, і буде вам південна границя від кінця Солоного моря на схід.</span> <span class="verse"><a name="4">4</a>І скерується вам та границя з полудня до Маале-Акраббіму, і перейде до Ціну, і будуть виходи її з полудня до Кадеш-Барнеа. І вийде вона до Хацар-Аддару й перейде до Ацмону.</span> <span class="verse"><a name="5">5</a>І скерується границя з Ацмону до єгипетського потоку, і будуть її виходи до моря.</span> <span class="verse"><a name="6">6</a>А границя західня, буде для вас море Велике, це буде для вас західня границя.</span> <span class="verse"><a name="7">7</a>А оце буде для вас північна границя: від Великого моря визначите собі за границю Гор-гору.</span> <span class="verse"><a name="8">8</a>Від Гор-гори визначите в напрямі до Гамату, і будуть виходи границі до Цедаду.</span> <span class="verse"><a name="9">9</a>І вийде границя до Зіфрону, і будуть її виходи до Гацар-Енану. Це буде вам північна границя.</span> <span class="verse"><a name="10">10</a>І визначите собі за границю на схід від Гацар-Енану до Шефаму.</span> <span class="verse"><a name="11">11</a>І зійде границя від Шефаму до Рівли, на схід Аіну. І зійде границя, і дійде на беріг Кінеретського моря на схід.</span> <span class="verse"><a name="12">12</a>І зійде границя до Йордану, і будуть її виходи море Солоне. Це буде для вас Край по його границях навколо.</span> <span class="verse"><a name="13">13</a>І Мойсей наказав Ізраїлевим синам, говорячи: Оце та земля, що ви поділите собі її жеребком, що Господь наказав дати дев'яти племенам і половині племені.</span> <span class="verse"><a name="14">14</a>Бо взяли плем'я Рувимових синів за домами батьків своїх, і плем'я Ґадових синів за домами батьків своїх, і половина племени Манасіїного взяли спадщину свою,</span> <span class="verse"><a name="15">15</a>два племені й половина племени взяли вже свою спадщину з того боку приєрихонського Йордану на схід та на південь.</span> <span class="verse"><a name="16">16</a>І Господь промовляв до Мойсея, говорячи:</span> <span class="verse"><a name="17">17</a>Оце імена тих мужів, що поділять для вас той Край на спадок: священик Елеазар та Ісус, син Навинів,</span> <span class="verse"><a name="18">18</a>та візьмете по одному князеві з племени, щоб поділити той Край на власність.</span> <span class="verse"><a name="19">19</a>А оце ймення тих мужів: для Юдиного племени Калев, син Єфуннеїв;</span> <span class="verse"><a name="20">20</a>а для племени Симеонових синів Шемуїл, син Аммігудів;</span> <span class="verse"><a name="21">21</a>а для племени Веніяминового Елідад, син Кіслонів;</span> <span class="verse"><a name="22">22</a>для племени Данових синів князь Буккі, син Йоґліїв;</span> <span class="verse"><a name="23">23</a>для Йосипових синів, для племени синів Манасіїних князь Ханніїл, син Ефодів;</span> <span class="verse"><a name="24">24</a>а для племени Єфремових синів князь Кемуїл, син Шіфтанів;</span> <span class="verse"><a name="25">25</a>а для племени Завулонових синів князь Еліцафан, син Парнахів;</span> <span class="verse"><a name="26">26</a>а для племени Іссахарових синів князь Палтіїл, син Аззана;</span> <span class="verse"><a name="27">27</a>а для племени Асирових синів князь Ахігуд, син Шеломіїв;</span> <span class="verse"><a name="28">28</a>а для племени синів Нефталимових князь Педаїл, син Аммігудів.</span> <span class="verse"><a name="29">29</a>Оце ті, кому наказав Господь поділити ханаанський Край на спадщину для Ізраїлевих синів.</span> </p></div</div></div></body></html>