<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 28</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Накажи Ізраїлевим синам, і скажи їм: Ви будете пильнувати жертву Мою, хліб Мій для огняних Моїх жертов, пахощі любі Мої, щоб приносити Мені означеного часу.</span> <span class="verse"><a name="3">3</a>І скажи їм: Оце огняна жертва, що принесете Господеві: безвадні однорічні ягнята, двоє на день, цілопалення завжди.</span> <span class="verse"><a name="4">4</a>Одне ягня принесеш уранці, а ягня друге принесеш надвечір.</span> <span class="verse"><a name="5">5</a>І десяту частину ефи пшеничної муки на хлібну жертву, мішану в товченій оливі чверть гіна.</span> <span class="verse"><a name="6">6</a>Це стале цілопалення, принесене на Сінайській горі на пахощі любі, огняна жертва для Господа.</span> <span class="verse"><a name="7">7</a>А лита жертва його чверть гіна для одного ягняти. У святині принесеш литу жертву вина для Господа.</span> <span class="verse"><a name="8">8</a>А друге ягня принесеш надвечір, принесеш як хлібну жертву ранку й як жертву литу його, це огняна жертва, любі пахощі для Господа.</span> <span class="verse"><a name="9">9</a>А суботнього дня двоє однорічних безвадних ягнят, і дві десяті пшеничної муки, жертва хлібна, мішана в оливі, і жертва лита його.</span> <span class="verse"><a name="10">10</a>Це суботнє цілопалення щосуботи його, окрім цілопалення сталого та його литої жертви.</span> <span class="verse"><a name="11">11</a>А першого дня ваших місяців принесете цілопалення для Господа: бички, молоде з великої худоби два, і одного барана, однорічні ягнята сім безвадних,</span> <span class="verse"><a name="12">12</a>і три десяті ефи пшеничної муки, жертву хлібну, мішану в оливі, для одного бичка, і дві десяті пшеничної муки, жертву хлібну, мішану в оливі, для одного барана,</span> <span class="verse"><a name="13">13</a>і по десятій частині ефи пшеничної муки, жертву хлібну, мішану в оливі, для одного ягняти. Це цілопалення, пахощі любі, огняна жертва для Господа.</span> <span class="verse"><a name="14">14</a>А їхні литі жертви: пів гіна вина буде для бика, а третина гіна для барана, а четвертина гіна для ягняти. Це новомісячне цілопалення кожного молодика, для всіх молодиків року.</span> <span class="verse"><a name="15">15</a>І буде принесений один козел на жертву за гріх для Господа, крім сталого цілопалення, і лита жертва його.</span> <span class="verse"><a name="16">16</a>А першого місяця, чотирнадцятого дня місяця Пасха для Господа.</span> <span class="verse"><a name="17">17</a>А п'ятнадцятого дня того місяця свято, сім день опрісноки їсти.</span> <span class="verse"><a name="18">18</a>Першого дня святі збори, жодного робочого зайняття не будете робити.</span> <span class="verse"><a name="19">19</a>І принесете огняну жертву, цілопалення для Господа: бички, молоде з великої худоби два, і одного барана, і сім однорічних ягнят, безвадні вони будуть у вас.</span> <span class="verse"><a name="20">20</a>А їхня хлібна жертва пшенична мука, мішана в оливі, принесете три десяті ефи для бичка й дві десяті для барана.</span> <span class="verse"><a name="21">21</a>По десятій частині ефи принесеш для одного ягняти, так для семи ягнят.</span> <span class="verse"><a name="22">22</a>І одного козла жертви за гріх на очищення вас,</span> <span class="verse"><a name="23">23</a>окрім цілопалення ранку, що належить до сталого цілопалення, принесете оце.</span> <span class="verse"><a name="24">24</a>Як оце, будете приносити щоденно сім день хліб огняної жертви, любі пахощі для Господа; окрім сталого цілопалення буде це принесене, і лита жертва його.</span> <span class="verse"><a name="25">25</a>А сьомого дня будуть для вас святі збори, жодного робочого зайняття не будете робити.</span> <span class="verse"><a name="26">26</a>А дня первоплодів, коли приносите нову хлібну жертву для Господа в ваших тижнях, будуть для вас святі збори, жодного робочого зайняття не будете робити.</span> <span class="verse"><a name="27">27</a>І принесете цілопалення на любі пахощі для Господа: бички, молоде з великої худоби два, барана одного, сім ягнят однорічних.</span> <span class="verse"><a name="28">28</a>А їхня хлібна жертва: пшенична мука, мішана в оливі, три десяті ефи для одного бичка, дві десяті для одного барана,</span> <span class="verse"><a name="29">29</a>по десятій частині ефи для одного ягняти, так для семи ягнят.</span> <span class="verse"><a name="30">30</a>Козел один, на очищення вас,</span> <span class="verse"><a name="31">31</a>окрім сталого цілопалення та хлібної його жертви це принесете, вони будуть безвадні у вас, і їхні литі жертви.</span> </p></div</div></div></body></html>