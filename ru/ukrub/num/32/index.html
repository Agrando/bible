<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 32</strong></div><p><span class="verse"><a name="1">1</a>А в Рувимових синів та в синів Ґадових були великі стада, дуже численні. І побачили вони край Язерський та край Ґілеадський, а ото це місце місце добре для худоби.</span> <span class="verse"><a name="2">2</a>І прийшли Ґадові сини та сини Рувимові, та й сказали до Мойсея й до священика Елеазара та до громадських начальників, говорячи:</span> <span class="verse"><a name="3">3</a>Аторот, і Дівон, і Язер, і Німра, і Хешбон, і Ел'але і Севам, і Нево, і Беон,</span> <span class="verse"><a name="4">4</a>та земля, що Господь побив був перед Ізраїлевою громадою, вона земля добра для худоби, а в твоїх рабів є худоба.</span> <span class="verse"><a name="5">5</a>І сказали вони: Якщо ми знайшли ласку в очах твоїх, то нехай дано буде ту землю твоїм рабам на володіння. Не перепроваджуй нас через Йордан!</span> <span class="verse"><a name="6">6</a>І сказав Мойсей до Ґадових синів та до синів Рувимових: Чи брати ваші підуть на війну, а ви будете тут сидіти?</span> <span class="verse"><a name="7">7</a>І для чого ви стримуєте серце Ізраїлевих синів від переходу до того Краю, що дав їм Господь?</span> <span class="verse"><a name="8">8</a>Так зробили були ваші батьки, коли я посилав їх із Кадеш-Барнеа побачити той Край.</span> <span class="verse"><a name="9">9</a>І ввійшли вони в Ешкольську долину, і побачили були той Край, і стримали серце Ізраїлевих синів, щоб не входити до того Краю, що дав їм Господь.</span> <span class="verse"><a name="10">10</a>І запалився Господній гнів того дня, і присягнув Він, говорячи:</span> <span class="verse"><a name="11">11</a>Поправді кажу, не побачать ці люди, що виходять з Єгипту, від віку двадцяти літ і вище, тієї землі, що Я присягнув був Авраамові, Ісакові та Якову, бо вони не виконували наказів Моїх,</span> <span class="verse"><a name="12">12</a>окрім Калева, Єфуннеєвого сина, кеніззеянина, та Ісуса, сина Навинового, бо вони виконували накази за Господом.</span> <span class="verse"><a name="13">13</a>І запалився був гнів Господній на Ізраїля, і Він зробив, що вони ходили по пустині сорок літ, аж поки не скінчилося все те покоління, що робило зло в Господніх очах.</span> <span class="verse"><a name="14">14</a>А оце стали ви замість ваших батьків, як нащадки грішних людей, щоб збільшити ще палючий гнів Господній на Ізраїля.</span> <span class="verse"><a name="15">15</a>Бо як ви відвернетесь від Нього, то Він ще далі триматиме його в пустині, і ви спричините згубу всьому цьому народові.</span> <span class="verse"><a name="16">16</a>А вони підійшли до нього та й сказали: Ми побудуємо тут кошари для нашої худоби та міста для наших дітей,</span> <span class="verse"><a name="17">17</a>а ми самі узброїмося, готові до бою перед Ізраїлевими синами, аж поки не введемо їх до їхнього місця. А діти наші осядуть по твердинних містах, охороняючи себе перед мешканцями цієї землі.</span> <span class="verse"><a name="18">18</a>Ми не вернемось до наших домів, аж поки Ізраїлеві сини не заволодіють кожен спадком своїм.</span> <span class="verse"><a name="19">19</a>Бо ми не будемо володіти з ними по той бік Йордану й далі, бо прийшла нам наша спадщина з цього боку Йордану на схід.</span> <span class="verse"><a name="20">20</a>І сказав їм Мойсей: Якщо ви зробите цю річ, якщо ви узброїтесь на війну перед Господнім лицем,</span> <span class="verse"><a name="21">21</a>і перейде кожен ваш узброєний Йордан перед Господнім лицем, аж поки Він не вижене ворогів Своїх перед Собою,</span> <span class="verse"><a name="22">22</a>то буде здобутий той Край перед Господнім лицем, і ви потому вернетеся, і будете невинні перед Господом та перед Ізраїлем. І буде вам цей Край на володіння перед Господнім лицем.</span> <span class="verse"><a name="23">23</a>А якщо не зробите так, то ви згрішили Господеві, і знайте, що ваш гріх знайде вас!</span> <span class="verse"><a name="24">24</a>Побудуйте собі міста для ваших дітей, та кошари для ваших отар. А що вийшло з ваших уст, те зробіть.</span> <span class="verse"><a name="25">25</a>І сказали Ґадові сини та сини Рувимові до Мойсея, говорячи: Раби твої зроблять, як пан наш приказує.</span> <span class="verse"><a name="26">26</a>Діти наші, жінки наші, стадо наше та вся наша худоба будуть там, у ґілеадських містах.</span> <span class="verse"><a name="27">27</a>А раби твої перейдуть, кожен військовий озброєний, перед Господнім лицем на війну, як пан наш наказує.</span> <span class="verse"><a name="28">28</a>І Мойсей наказав про них священикові Елеазарові й Ісусові, синові Навиновому, та головам батьківських домів племен Ізраїлевих синів.</span> <span class="verse"><a name="29">29</a>І сказав Мойсей до них: Якщо Ґадові сини та сини Рувимові перейдуть із вами Йордан, кожен озброєний на війну перед лицем Господнім, і буде здобутий Край перед вами, то дасте їм ґілеадський край на володіння.</span> <span class="verse"><a name="30">30</a>А якщо вони не перейдуть з вами озброєні, то отримають володіння серед вас в ханаанському Краї.</span> <span class="verse"><a name="31">31</a>І відповіли Ґадові сини та сини Рувимові, говорячи: Що говорив Господь до твоїх рабів, так зробимо.</span> <span class="verse"><a name="32">32</a>Ми перейдемо озброєні перед Господнім лицем до ханаанського Краю, а з нами буде наше володіння по цей бік Йордану.</span> <span class="verse"><a name="33">33</a>І Мойсей дав їм, Ґадовим синам і синам Рувимовим та половині племені Манасії, Йосипового сина, царство Сігона, царя аморейського, і царство Оґа, царя башанського, той Край по містах його, у границях міст того Краю навколо.</span> <span class="verse"><a name="34">34</a>І збудували Ґадові сини Дівон, і Атарот, і Ароер,</span> <span class="verse"><a name="35">35</a>і Атарот Шофан, і Язер, і Йоґбегу,</span> <span class="verse"><a name="36">36</a>і Бет-Німру, і Бет-Гаран, твердинні міста та кошари для отари.</span> <span class="verse"><a name="37">37</a>У Рувимові сини збудували: Хешбон, і Ел'але, і Кір'ятаїм,</span> <span class="verse"><a name="38">38</a>і Нево, і Баал-Меон, зміненоіменні, і Сивму, і назвали йменнями міста, що вони збудували.</span> <span class="verse"><a name="39">39</a>І пішли сини Махіра, сина Манасії, до Ґілеаду, та й здобули його, і позбавили спадщини амореянина, що в ньому.</span> <span class="verse"><a name="40">40</a>І дав Мойсей Ґілеад Махірові, синові Манасії, і той осів у ньому.</span> <span class="verse"><a name="41">41</a>А Яір, син Манасіїн, пішов і здобув їхні села, та й назвав їх: Яірові села.</span> <span class="verse"><a name="42">42</a>А Новах пішов та й здобув Кенат та залежні від нього міста, і назвав його своїм ім'ям: Новах.</span> </p></div</div></div></body></html>