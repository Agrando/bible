<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/num/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/num">Numbers</a> &gt <strong>Chapter 8</strong></div><p><span class="verse"><a name="1">1</a>І Господь промовляв до Мойсея, говорячи:</span> <span class="verse"><a name="2">2</a>Промовляй до Аарона та й скажи йому: Коли ти світитимеш лямпадки, то з переду свічника будуть світити сім лямпадок.</span> <span class="verse"><a name="3">3</a>І Аарон зробив так, з переду свічника засвітив його лямпадки, як Господь наказав був Мойсеєві.</span> <span class="verse"><a name="4">4</a>А оце робота свічника: він куття золоте аж до підстави його, аж до квіток його куття він. За взірцем, що Господь показав був Мойсеєві, так він зробив свічника.</span> <span class="verse"><a name="5">5</a>І Господь промовляв до Мойсея, говорячи:</span> <span class="verse"><a name="6">6</a>Візьми Левитів з-посеред Ізраїлевих синів, та й очисть їх.</span> <span class="verse"><a name="7">7</a>І так зробиш їм, щоб очистити їх: покропи на них водою жертви за гріх, і нехай обголять бритвою все тіло своє, і нехай виперуть одежу свою, і стануть чисті.</span> <span class="verse"><a name="8">8</a>І вони візьмуть теля, а його хлібна жертва пшенична мука, мішана в оливі, і друге теля візьмеш на жертву за гріх.</span> <span class="verse"><a name="9">9</a>І приведеш Левитів до скинії заповіту, і збереш усю громаду Ізраїлевих синів.</span> <span class="verse"><a name="10">10</a>І приведеш Левитів перед Господнє лице, а Ізраїлеві сини покладуть свої руки на Левитів.</span> <span class="verse"><a name="11">11</a>І буде Аарон посвячувати Левитів, як посвячення перед Господнім лицем від Ізраїлевих синів, і будуть вони на роботу Господньої служби.</span> <span class="verse"><a name="12">12</a>А Левити покладуть свої руки на голову телят, і зроби одного жертвою за гріх, а одного цілопаленням для Господа, щоб очистити Левитів.</span> <span class="verse"><a name="13">13</a>І поставиш Левитів перед Аароном та перед синами його, і будеш посвячувати їх, як посвячення для Господа.</span> <span class="verse"><a name="14">14</a>І відділиш Левитів з-поміж Ізраїлевих синів, і будуть Левити Мої.</span> <span class="verse"><a name="15">15</a>А по цьому Левити ввійдуть, щоб служити в скинії заповіту, і ти їх очистиш, і віддаси їх, як жертву посвячення,</span> <span class="verse"><a name="16">16</a>бо вони дані, Мені вони дані з-поміж Ізраїлевих синів; замість перворідного кожного з Ізраїлевих синів, що розкриває кожну утробу, узяв Я їх Собі,</span> <span class="verse"><a name="17">17</a>бо Мій кожен перворідний серед Ізраїлевих синів, серед людини й серед худоби; того дня, коли Я побивав кожного перворідного в єгипетськім краї, Я посвятив їх Собі.</span> <span class="verse"><a name="18">18</a>І взяв Я Левитів замість кожного перворідного серед Ізраїлевих синів.</span> <span class="verse"><a name="19">19</a>І дав Я Левитів, як дар Ааронові та синам його з-поміж Ізраїлевих синів, щоб вони чинили службу Ізраїлевих синів в скинії заповіту, щоб очищали Ізраїлевих синів, щоб не було поразки серед Ізраїлевих синів, щоб Ізраїлеві сини підходили до святині.</span> <span class="verse"><a name="20">20</a>І зробив Мойсей й Аарон та вся громада Ізраїлевих синів для Левитів усе, як Господь наказав був Мойсеєві про Левитів, так зробили їм Ізраїлеві сини.</span> <span class="verse"><a name="21">21</a>І очистилися Левити, і випрали одяг свій, а Аарон посвятив їх перед Господнім лицем, і очистив їх Аарон, щоб стали чистими.</span> <span class="verse"><a name="22">22</a>А по тому ввійшли Левити, щоб виконувати свою службу в скинії заповіту перед Аароном та перед синами його. Як Господь наказав був Мойсеєві про Левитів, так їм зробили вони.</span> <span class="verse"><a name="23">23</a>І Господь промовляв до Мойсея, говорячи:</span> <span class="verse"><a name="24">24</a>Оце щодо Левитів: від віку двадцяти й п'яти літ і вище ввійдуть вони до праці на службу скинії заповіту.</span> <span class="verse"><a name="25">25</a>А від віку п'ятидесяти літ відійдуть від служби, і не будуть уже служити.</span> <span class="verse"><a name="26">26</a>І будуть вони обслуговувати братів своїх у скинії заповіту, щоб виконувати сторожу, а служби не будуть робити. Так зробиш Левитам у їхній службі.</span> </p></div</div></div></body></html>