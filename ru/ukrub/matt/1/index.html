<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 1</strong></div><p><span class="verse"><a name="1">1</a>Книга родоводу Ісуса Христа, Сина Давидового, Сина Авраамового:</span> <span class="verse"><a name="2">2</a>Авраам породив Ісака, а Ісак породив Якова, а Яків породив Юду й братів його.</span> <span class="verse"><a name="3">3</a>Юда ж породив Фареса та Зару від Тамари. Фарес же породив Есрома, а Есром породив Арама.</span> <span class="verse"><a name="4">4</a>А Арам породив Амінадава, Амінадав же породив Наассона, а Наассон породив Салмона.</span> <span class="verse"><a name="5">5</a>Салмон же породив Вооза від Рахави, а Вооз породив Йовіда від Рути, Йовід же породив Єссея.</span> <span class="verse"><a name="6">6</a>А Єссей породив царя Давида, Давид же породив Соломона від Урієвої.</span> <span class="verse"><a name="7">7</a>Соломон же породив Ровоама, а Ровоам породив Авію, а Авія породив Асафа.</span> <span class="verse"><a name="8">8</a>Асаф же породив Йосафата, а Йосафат породив Йорама, Йорам же породив Озію.</span> <span class="verse"><a name="9">9</a>Озія ж породив Йоатама, а Йоатам породив Ахаза, Ахаз же породив Єзекію.</span> <span class="verse"><a name="10">10</a>А Єзекія породив Манасію, Манасія ж породив Амоса, а Амос породив Йосію.</span> <span class="verse"><a name="11">11</a>Йосія ж породив Йоякима, Йояким породив Єхонію й братів його за вавилонського переселення.</span> <span class="verse"><a name="12">12</a>А по вавилонськім переселенні Єхонія породив Салатіїля, а Салатіїль породив Зоровавеля.</span> <span class="verse"><a name="13">13</a>Зоровавель же породив Авіюда, а Авіюд породив Еліякима, а Еліяким породив Азора.</span> <span class="verse"><a name="14">14</a>Азор же породив Садока, а Садок породив Ахіма, а Ахім породив Еліюда.</span> <span class="verse"><a name="15">15</a>Еліюд же породив Елеазара, а Елеазар породив Маттана, а Маттан породив Якова.</span> <span class="verse"><a name="16">16</a>А Яків породив Йосипа, мужа Марії, що з неї родився Ісус, званий Христос.</span> <span class="verse"><a name="17">17</a>А всіх поколінь від Авраама аж до Давида чотирнадцять поколінь, і від Давида аж до вавилонського переселення чотирнадцять поколінь, і від вавилонського переселення до Христа поколінь чотирнадцять.</span> <span class="verse"><a name="18">18</a>Народження ж Ісуса Христа сталося так. Коли Його матір Марію заручено з Йосипом, то перш, ніж зійшлися вони, виявилося, що вона має в утробі від Духа Святого.</span> <span class="verse"><a name="19">19</a>А Йосип, муж її, бувши праведний, і не бажавши ославити її, хотів тайкома відпустити її.</span> <span class="verse"><a name="20">20</a>Коли ж він те подумав, ось з'явивсь йому Ангол Господній у сні, промовляючи: Йосипе, сину Давидів, не бійся прийняти Марію, дружину свою, бо зачате в ній то від Духа Святого.</span> <span class="verse"><a name="21">21</a>І вона вродить Сина, ти ж даси Йому йменна Ісус, бо спасе Він людей Своїх від їхніх гріхів.</span> <span class="verse"><a name="22">22</a>А все оце сталось, щоб збулося сказане пророком від Господа, який провіщає:</span> <span class="verse"><a name="23">23</a>Ось діва в утробі зачне, і Сина породить, і назвуть Йому Ймення Еммануїл, що в перекладі є: З нами Бог.</span> <span class="verse"><a name="24">24</a>Як прокинувся ж Йосип зо сну, то зробив, як звелів йому Ангол Господній, і прийняв він дружину свою.</span> <span class="verse"><a name="25">25</a>І не знав він її, аж Сина свого первородженого вона породила, а він дав Йому ймення Ісус.</span> </p></div</div></div></body></html>