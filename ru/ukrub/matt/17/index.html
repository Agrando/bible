<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 17</strong></div><p><span class="verse"><a name="1">1</a>А через шість день забирає Ісус Петра, і Якова, і Івана, брата його, та й веде їх осібно на гору високу.</span> <span class="verse"><a name="2">2</a>І Він перед ними переобразився: обличчя Його, як те сонце, засяло, а одежа Його стала біла, як світло.</span> <span class="verse"><a name="3">3</a>І ось з'явились до них Мойсей та Ілля, і розмовляли із Ним.</span> <span class="verse"><a name="4">4</a>І озвався Петро та й сказав до Ісуса: Господи, добре бути нам тут! Коли хочеш, поставлю отут три шатрі: для Тебе одне, і одне для Мойсея, і одне для Іллі.</span> <span class="verse"><a name="5">5</a>Як він ще говорив, ось хмара ясна заслонила їх, і ось голос із хмари почувсь, що казав: Це Син Мій Улюблений, що Його Я вподобав. Його слухайтеся!</span> <span class="verse"><a name="6">6</a>А почувши, попадали учні долілиць, і полякалися сильно...</span> <span class="verse"><a name="7">7</a>А Ісус підійшов, доторкнувся до них і промовив: Уставайте й не бійтесь!</span> <span class="verse"><a name="8">8</a>Звівши ж очі свої, нікого вони не побачили, окрім Самого Ісуса.</span> <span class="verse"><a name="9">9</a>А коли з гори сходили, заповів їм Ісус і сказав: Не кажіть нікому про цеє видіння, аж поки Син Людський із мертвих воскресне.</span> <span class="verse"><a name="10">10</a>І запитали Його учні, говорячи: Що це книжники кажуть, ніби треба Іллі перш прийти?</span> <span class="verse"><a name="11">11</a>А Він відповів і сказав: Ілля, правда, прийде, і все приготує.</span> <span class="verse"><a name="12">12</a>Але кажу вам, що Ілля вже прийшов був, та його не пізнали, але з ним зробили, що тільки хотіли... Так і Син Людський має страждати від них.</span> <span class="verse"><a name="13">13</a>Учні тоді зрозуміли, що Він їм говорив про Івана Христителя.</span> <span class="verse"><a name="14">14</a>І як вони до народу прийшли, то до Нього один чоловік приступив, і навколішки впав перед Ним,</span> <span class="verse"><a name="15">15</a>і сказав: Господи, змилуйсь над сином моїм, що біснується у новомісяччі, і мучиться тяжко, бо почасту падає він ув огонь, і почасту в воду.</span> <span class="verse"><a name="16">16</a>Я його був привів до учнів Твоїх, та вони не могли вздоровити його.</span> <span class="verse"><a name="17">17</a>А Ісус відповів і сказав: О роде невірний й розбещений, доки буду Я з вами? Доки вас Я терпітиму? Приведіть до Мене сюди його!</span> <span class="verse"><a name="18">18</a>Потому Ісус погрозив йому, і демон вийшов із нього. І видужав хлопець тієї години!</span> <span class="verse"><a name="19">19</a>Тоді підійшли учні насамоті до Ісуса й сказали: Чому ми не могли його вигнати?</span> <span class="verse"><a name="20">20</a>А Він їм відповів: Через ваше невірство. Бо поправді кажу вам: коли будете ви мати віру, хоч як зерно гірчичне, і горі оцій скажете: Перейди звідси туди, то й перейде вона, і нічого не матимете неможливого!</span> <span class="verse"><a name="21">21</a>Цей же рід не виходить інакше, як тільки молитвою й постом.</span> <span class="verse"><a name="22">22</a>Коли пробували вони в Галілеї, то сказав їм Ісус: Людський Син буде виданий людям до рук,</span> <span class="verse"><a name="23">23</a>і вони Його вб'ють, але третього дня Він воскресне. І тяжко вони зажурились...</span> <span class="verse"><a name="24">24</a>Як прийшли ж вони в Капернаум, до Петра підійшли збирачі дидрахм на храм, та й сказали: Чи не заплатить ваш учитель дидрахми?</span> <span class="verse"><a name="25">25</a>Він відказує: Так. І як він увійшов до дому, то Ісус попередив його та сказав: Як ти думаєш, Симоне: царі земні з кого беруть мито або податки: від синів своїх, чи чужих?</span> <span class="verse"><a name="26">26</a>А як той відказав: Від чужих, то промовив до нього Ісус: Тож вільні сини!</span> <span class="verse"><a name="27">27</a>Та щоб їх не спокусити, піди над море, та вудку закинь, і яку першу рибу ізловиш, візьми, і рота відкрий їй, і знайдеш статира; візьми ти його, і віддай їм за Мене й за себе...</span> </p></div</div></div></body></html>