<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 13</strong></div><p><span class="verse"><a name="1">1</a>Того ж дня Ісус вийшов із дому, та й сів біля моря.</span> <span class="verse"><a name="2">2</a>І безліч народу зібралась до Нього, так що Він увійшов був до човна та й сів, а ввесь натовп стояв понад берегом.</span> <span class="verse"><a name="3">3</a>І багато навчав Він їх притчами, кажучи: Ось вийшов сіяч, щоб посіяти.</span> <span class="verse"><a name="4">4</a>І як сіяв він зерна, упали одні край дороги, і пташки налетіли, та їх повидзьобували.</span> <span class="verse"><a name="5">5</a>Другі ж упали на ґрунт кам'янистий, де не мали багато землі, і негайно посходили, бо земля неглибока була;</span> <span class="verse"><a name="6">6</a>а як сонце зійшло, то зів'яли, і коріння не мавши, посохли.</span> <span class="verse"><a name="7">7</a>А інші попадали в терен, і вигнався терен, і їх поглушив.</span> <span class="verse"><a name="8">8</a>Інші ж упали на добрую землю і зродили: одне в сто раз, друге в шістдесят, а те втридцятеро.</span> <span class="verse"><a name="9">9</a>Хто має вуха, щоб слухати, нехай слухає!</span> <span class="verse"><a name="10">10</a>І учні Його приступили й сказали до Нього: Чому притчами Ти промовляєш до них?</span> <span class="verse"><a name="11">11</a>А Він відповів і промовив: Тому, що вам дано пізнати таємниці Царства Небесного, їм же не дано.</span> <span class="verse"><a name="12">12</a>Бо хто має, то дасться йому та додасться, хто ж не має, забереться від нього й те, що він має.</span> <span class="verse"><a name="13">13</a>Я тому говорю до них притчами, що вони, дивлячися, не бачать, і слухаючи, не чують, і не розуміють.</span> <span class="verse"><a name="14">14</a>І над ними збувається пророцтво Ісаї, яке промовляє: Почуєте слухом, і не зрозумієте, дивитися будете оком, і не побачите...</span> <span class="verse"><a name="15">15</a>Затовстіло бо серце людей цих, тяжко чують вухами вони, і зажмурили очі свої, щоб коли не побачити очима й не почути вухами, і не зрозуміти їм серцем, і не навернутись, щоб Я їх уздоровив!</span> <span class="verse"><a name="16">16</a>Очі ж ваші блаженні, що бачать, і вуха ваші, що чують.</span> <span class="verse"><a name="17">17</a>Бо поправді кажу вам, що багато пророків і праведних бажали побачити, що бачите ви, та не бачили, і почути, що чуєте ви, і не чули.</span> <span class="verse"><a name="18">18</a>Послухайте ж притчу про сіяча.</span> <span class="verse"><a name="19">19</a>До кожного, хто слухає слово про Царство, але не розуміє, приходить лукавий, і краде посіяне в серці його; це те, що посіяне понад дорогою.</span> <span class="verse"><a name="20">20</a>А посіяне на кам'янистому ґрунті, це той, хто слухає слово, і з радістю зараз приймає його;</span> <span class="verse"><a name="21">21</a>але кореня в ньому нема, тому він непостійний; коли ж утиск або переслідування настають за слово, то він зараз спокушується.</span> <span class="verse"><a name="22">22</a>А між терен посіяне, це той, хто слухає слово, але клопоти віку цього та омана багатства заглушують слово, і воно зостається без плоду.</span> <span class="verse"><a name="23">23</a>А посіяне в добрій землі, це той, хто слухає слово й його розуміє, і плід він приносить, і дає один у сто раз, другий у шістдесят, а той утридцятеро.</span> <span class="verse"><a name="24">24</a>Іншу притчу подав Він їм, кажучи: Царство Небесне подібне до чоловіка, що посіяв був добре насіння на полі своїм.</span> <span class="verse"><a name="25">25</a>А коли люди спали, прийшов ворог його, і куколю між пшеницю насіяв, та й пішов.</span> <span class="verse"><a name="26">26</a>А як виросло збіжжя та кинуло колос, тоді показався і кукіль.</span> <span class="verse"><a name="27">27</a>І прийшли господареві раби, та й кажуть йому: Пане, чи ж не добре насіння ти сіяв на полі своїм? Звідки ж узявся кукіль?</span> <span class="verse"><a name="28">28</a>А він їм відказав: Чоловік супротивник накоїв оце. А раби відказали йому: Отож, чи не хочеш, щоб пішли ми і його повиполювали?</span> <span class="verse"><a name="29">29</a>Але він відказав: Ні, щоб, виполюючи той кукіль, ви не вирвали разом із ним і пшеницю.</span> <span class="verse"><a name="30">30</a>Залишіть, хай разом обоє ростуть аж до жнив; а в жнива накажу я женцям: Зберіть перше кукіль і його пов'яжіть у снопки, щоб їх попалити; пшеницю ж спровадьте до клуні моєї.</span> <span class="verse"><a name="31">31</a>Іншу притчу подав Він їм, кажучи: Царство Небесне подібне до зерна гірчичного, що взяв чоловік і посіяв на полі своїм.</span> <span class="verse"><a name="32">32</a>Воно найдрібніше з увсього насіння, але, коли виросте, більше воно за зілля, і стає деревом, так що птаство небесне злітається, і кублиться в віттях його.</span> <span class="verse"><a name="33">33</a>Іншу притчу Він їм розповів: Царство Небесне подібне до розчини, що її бере жінка, і кладе на три мірі муки, аж поки все вкисне.</span> <span class="verse"><a name="34">34</a>Це все в притчах Ісус говорив до людей, і без притчі нічого Він їм не казав,</span> <span class="verse"><a name="35">35</a>щоб справдилось те, що сказав був пророк, промовляючи: Відкрию у притчах уста Свої, розповім таємниці від почину світу!</span> <span class="verse"><a name="36">36</a>Тоді відпустив Він народ і додому прийшов. І підійшли Його учні до Нього й сказали: Поясни нам притчу про кукіль польовий.</span> <span class="verse"><a name="37">37</a>А Він відповів і промовив до них: Хто добре насіння посіяв був, це Син Людський,</span> <span class="verse"><a name="38">38</a>а поле це світ, добре ж насіння це сини Царства, а кукіль сини лукавого;</span> <span class="verse"><a name="39">39</a>а ворог, що всіяв його це диявол, жнива кінець віку, а женці Анголи.</span> <span class="verse"><a name="40">40</a>І як збирають кукіль, і як палять в огні, так буде й наприкінці віку цього.</span> <span class="verse"><a name="41">41</a>Пошле Людський Син Своїх Анголів, і вони позбирають із Царства Його всі спокуси, і тих, хто чинить беззаконня,</span> <span class="verse"><a name="42">42</a>і їх повкидають до печі огненної, буде там плач і скрегіт зубів!</span> <span class="verse"><a name="43">43</a>Тоді праведники, немов сонце, засяють у Царстві свого Отця. Хто має вуха, нехай слухає!</span> <span class="verse"><a name="44">44</a>Царство Небесне подібне ще до захованого в полі скарбу, що людина, знайшовши, ховає його, і з радости з того йде, та й усе, що має, продає та купує те поле.</span> <span class="verse"><a name="45">45</a>Подібне ще Царство Небесне до того купця, що пошукує перел добрих,</span> <span class="verse"><a name="46">46</a>а як знайде одну дорогоцінну перлину, то йде, і все продає, що має, і купує її.</span> <span class="verse"><a name="47">47</a>Подібне ще Царство Небесне до невода, у море закиненого, що зібрав він усячину.</span> <span class="verse"><a name="48">48</a>Коли він наповниться, тягнуть на берег його, і, сівши, вибирають до посуду добре, непотріб же геть викидають.</span> <span class="verse"><a name="49">49</a>Так буде й наприкінці віку: Анголи повиходять, і вилучать злих з-поміж праведних,</span> <span class="verse"><a name="50">50</a>і їх повкидають до печі огненної, буде там плач і скрегіт зубів!</span> <span class="verse"><a name="51">51</a>Чи ви зрозуміли це все? Так! відказали Йому.</span> <span class="verse"><a name="52">52</a>І Він їм сказав: Тому кожен книжник, що навчений про Царство Небесне, подібний до того господаря, що з скарбниці своєї виносить нове та старе.</span> <span class="verse"><a name="53">53</a>І сталось, як скінчив Ісус притчі оці, Він звідти пішов.</span> <span class="verse"><a name="54">54</a>І прийшов Він до Своєї батьківщини, і навчав їх у їхній синагозі, так що стали вони дивуватися й питати: Звідки в Нього ця мудрість та сили чудодійні?</span> <span class="verse"><a name="55">55</a>Чи ж Він не син теслі? Чи ж мати Його не Марією зветься, а брати Його Яків, і Йосип, і Симон та Юда?</span> <span class="verse"><a name="56">56</a>І чи ж сестри Його не всі з нами? Звідки ж Йому все оте?</span> <span class="verse"><a name="57">57</a>І вони спокушалися Ним. А Ісус їм сказав: Пророка нема без пошани, хіба тільки в вітчизні своїй та в домі своїм!</span> <span class="verse"><a name="58">58</a>І Він не вчинив тут чуд багатьох через їхню невіру.</span> </p></div</div></div></body></html>