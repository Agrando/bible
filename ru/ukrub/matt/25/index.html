<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 25</strong></div><p><span class="verse"><a name="1">1</a>Тоді Царство Небесне буде подібне до десяти дів, що побрали каганці свої, та й пішли зустрічати молодого.</span> <span class="verse"><a name="2">2</a>П'ять же з них нерозумні були, а п'ять мудрі.</span> <span class="verse"><a name="3">3</a>Нерозумні ж, узявши каганці, не взяли із собою оливи.</span> <span class="verse"><a name="4">4</a>А мудрі набрали оливи в посудинки разом із своїми каганцями.</span> <span class="verse"><a name="5">5</a>А коли забаривсь молодий, то всі задрімали й поснули.</span> <span class="verse"><a name="6">6</a>А опівночі крик залунав: Ось молодий, виходьте назустріч!</span> <span class="verse"><a name="7">7</a>Схопились тоді всі ті діви, і каганці свої наготували.</span> <span class="verse"><a name="8">8</a>Нерозумні ж сказали до мудрих: Дайте нам із своєї оливи, бо наші каганці ось гаснуть.</span> <span class="verse"><a name="9">9</a>Мудрі ж відповіли та сказали: Щоб, бува, нам і вам не забракло, краще вдайтеся до продавців, і купіть собі.</span> <span class="verse"><a name="10">10</a>І як вони купувати пішли, то прибув молодий; і готові ввійшли на весілля з ним, і замкнені двері були.</span> <span class="verse"><a name="11">11</a>А потім прийшла й решта дів і казала: Пане, пане, відчини нам!</span> <span class="verse"><a name="12">12</a>Він же в відповідь їм проказав: Поправді кажу вам, не знаю я вас!</span> <span class="verse"><a name="13">13</a>Тож пильнуйте, бо не знаєте ні дня, ні години, коли прийде Син Людський!</span> <span class="verse"><a name="14">14</a>Так само ж один чоловік, як відходив, покликав своїх рабів і передав їм добро своє.</span> <span class="verse"><a name="15">15</a>І одному він дав п'ять талантів, а другому два, а тому один, кожному за спроможністю його. І відійшов.</span> <span class="verse"><a name="16">16</a>А той, що взяв п'ять талантів, негайно пішов і орудував ними, і набув він п'ять інших талантів.</span> <span class="verse"><a name="17">17</a>Так само ж і той, що взяв два і він ще два інших набув.</span> <span class="verse"><a name="18">18</a>А той, що одного взяв, пішов та й закопав його в землю, і сховав срібло пана свого.</span> <span class="verse"><a name="19">19</a>По довгому ж часі вернувся пан тих рабів, та й від них зажадав обрахунку.</span> <span class="verse"><a name="20">20</a>І прийшов той, що взяв п'ять талантів, приніс іще п'ять талантів і сказав: Пане мій, п'ять талантів мені передав ти, ось я здобув інші п'ять талантів.</span> <span class="verse"><a name="21">21</a>Сказав же йому його пан: Гаразд, рабе добрий і вірний! Ти в малому був вірний, над великим поставлю тебе, увійди до радощів пана свого!</span> <span class="verse"><a name="22">22</a>Підійшов же й той, що взяв два таланти, і сказав: Два таланти мені передав ти, ось іще два таланти здобув я.</span> <span class="verse"><a name="23">23</a>казав йому пан його: Гаразд, рабе добрий і вірний! Ти в малому був вірний, над великим поставлю тебе, увійди до радощів пана свого!</span> <span class="verse"><a name="24">24</a>Підійшов же і той, що одного таланта взяв, і сказав: Я знав тебе, пане, що тверда ти людина, ти жнеш, де не сіяв, і збираєш, де не розсипав.</span> <span class="verse"><a name="25">25</a>І я побоявся, пішов і таланта твого сховав у землю. Ото маєш своє...</span> <span class="verse"><a name="26">26</a>І відповів його пан і сказав йому: Рабе лукавий і лінивий! Ти знав, що я жну, де не сіяв, і збираю, де не розсипав?</span> <span class="verse"><a name="27">27</a>Тож тобі було треба віддати гроші мої грошомінам, і, вернувшись, я взяв би з прибутком своє.</span> <span class="verse"><a name="28">28</a>Візьміть же від нього таланта, і віддайте тому, що десять талантів він має.</span> <span class="verse"><a name="29">29</a>Бо кожному, хто має, дасться йому та й додасться, хто ж не має, забереться від нього й те, що він має.</span> <span class="verse"><a name="30">30</a>А раба непотрібного вкиньте до зовнішньої темряви, буде плач там і скрегіт зубів!</span> <span class="verse"><a name="31">31</a>Коли ж прийде Син Людський у славі Своїй, і всі Анголи з Ним, тоді Він засяде на престолі слави Своєї.</span> <span class="verse"><a name="32">32</a>І перед Ним усі народи зберуться, і Він відділить одного від одного їх, як відділяє вівчар овець від козлів.</span> <span class="verse"><a name="33">33</a>І поставить Він вівці праворуч Себе, а козлята ліворуч.</span> <span class="verse"><a name="34">34</a>Тоді скаже Цар тим, хто праворуч Його: Прийдіть, благословенні Мого Отця, посядьте Царство, уготоване вам від закладин світу.</span> <span class="verse"><a name="35">35</a>Бо Я голодував був і ви нагодували Мене, прагнув і ви напоїли Мене, мандрівником Я був і Мене прийняли ви.</span> <span class="verse"><a name="36">36</a>Був нагий і Мене зодягли ви, слабував і Мене ви відвідали, у в'язниці Я був і прийшли ви до Мене.</span> <span class="verse"><a name="37">37</a>Тоді відповідять Йому праведні й скажуть: Господи, коли то Тебе ми голодного бачили і нагодували, або спрагненого і напоїли?</span> <span class="verse"><a name="38">38</a>Коли то Тебе мандрівником ми бачили і прийняли, чи нагим і зодягли?</span> <span class="verse"><a name="39">39</a>Коли то Тебе ми недужого бачили, чи в в'язниці і до Тебе прийшли?</span> <span class="verse"><a name="40">40</a>Цар відповість і промовить до них: Поправді кажу вам: що тільки вчинили ви одному з найменших братів Моїх цих, те Мені ви вчинили.</span> <span class="verse"><a name="41">41</a>Тоді скаже й тим, хто ліворуч: Ідіть ви від Мене, прокляті, у вічний огонь, що дияволові та його посланцям приготований.</span> <span class="verse"><a name="42">42</a>Бо Я голодував був і не нагодували Мене, прагнув і ви не напоїли Мене,</span> <span class="verse"><a name="43">43</a>мандрівником Я був і не прийняли ви Мене, був нагий і не зодягли ви Мене, слабий і в в'язниці і Мене не відвідали ви.</span> <span class="verse"><a name="44">44</a>Тоді відповідять і вони, промовляючи: Господи, коли то Тебе ми голодного бачили, або спрагненого, або мандрівником, чи нагого, чи недужого, чи в в'язниці і не послужили Тобі?</span> <span class="verse"><a name="45">45</a>Тоді Він відповість їм і скаже: Поправді кажу вам: чого тільки одному з найменших цих ви не вчинили, Мені не вчинили!</span> <span class="verse"><a name="46">46</a>І ці підуть на вічную муку, а праведники на вічне життя.</span> </p></div</div></div></body></html>