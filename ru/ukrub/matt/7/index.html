<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 7</strong></div><p><span class="verse"><a name="1">1</a>Не судіть, щоб і вас не судили;</span> <span class="verse"><a name="2">2</a>бо яким судом судити будете, таким же осудять і вас, і якою мірою будете міряти, такою відміряють вам.</span> <span class="verse"><a name="3">3</a>І чого в оці брата свого ти заскалку бачиш, колоди ж у власному оці не чуєш?</span> <span class="verse"><a name="4">4</a>Або як ти скажеш до брата свого: Давай вийму я заскалку з ока твого, коли он колода у власному оці?</span> <span class="verse"><a name="5">5</a>Лицеміре, вийми перше колоду із власного ока, а потім побачиш, як вийняти заскалку з ока брата твого.</span> <span class="verse"><a name="6">6</a>Не давайте святого псам, і не розсипайте перел своїх перед свиньми, щоб вони не потоптали їх ногами своїми, і, обернувшись, щоб не розшматували й вас...</span> <span class="verse"><a name="7">7</a>Просіть і буде вам дано, шукайте і знайдете, стукайте і відчинять вам;</span> <span class="verse"><a name="8">8</a>бо кожен, хто просить одержує, хто шукає знаходить, а хто стукає відчинять йому.</span> <span class="verse"><a name="9">9</a>Чи ж то серед вас є людина, що подасть своєму синові каменя, коли хліба проситиме він?</span> <span class="verse"><a name="10">10</a>Або коли риби проситиме, то подасть йому гадину?</span> <span class="verse"><a name="11">11</a>Тож як ви, бувши злі, потрапите добрі дари своїм дітям давати, скільки ж більше Отець ваш Небесний подасть добра тим, хто проситиме в Нього!</span> <span class="verse"><a name="12">12</a>Тож усе, чого тільки бажаєте, щоб чинили вам люди, те саме чиніть їм і ви. Бо в цьому Закон і Пророки.</span> <span class="verse"><a name="13">13</a>Увіходьте тісними ворітьми, бо просторі ворота й широка дорога, що веде до погибелі, і нею багато-хто ходять.</span> <span class="verse"><a name="14">14</a>Бо тісні ті ворота, і вузька та дорога, що веде до життя, і мало таких, що знаходять її!</span> <span class="verse"><a name="15">15</a>Стережіться фальшивих пророків, що приходять до вас ув одежі овечій, а всередині хижі вовки.</span> <span class="verse"><a name="16">16</a>По їхніх плодах ви пізнаєте їх. Бо хіба ж виноград на тернині збирають, або фіґи із будяків?</span> <span class="verse"><a name="17">17</a>Так ото родить добрі плоди кожне дерево добре, а дерево зле плоди родить лихі.</span> <span class="verse"><a name="18">18</a>Не може родить добре дерево плоду лихого, ані дерево зле плодів добрих родити.</span> <span class="verse"><a name="19">19</a>Усяке ж дерево, що доброго плоду не родить, зрубується та в огонь укидається.</span> <span class="verse"><a name="20">20</a>Ото ж бо, по їхніх плодах ви пізнаєте їх!</span> <span class="verse"><a name="21">21</a>Не кожен, хто каже до Мене: Господи, Господи! увійде в Царство Небесне, але той, хто виконує волю Мого Отця, що на небі.</span> <span class="verse"><a name="22">22</a>Багато-хто скажуть Мені того дня: Господи, Господи, хіба ми не Ім'ям Твоїм пророкували, хіба не Ім'ям Твоїм демонів ми виганяли, або не Ім'ям Твоїм чуда великі творили?</span> <span class="verse"><a name="23">23</a>І їм оголошу Я тоді: Я ніколи не знав вас... Відійдіть від Мене, хто чинить беззаконня!</span> <span class="verse"><a name="24">24</a>Отож, кожен, хто слухає цих Моїх слів і виконує їх, подібний до чоловіка розумного, що свій дім збудував на камені.</span> <span class="verse"><a name="25">25</a>І линула злива, і розлилися річки, і буря знялася, і на дім отой кинулась, та не впав, бо на камені був він заснований.</span> <span class="verse"><a name="26">26</a>А кожен, хто слухає цих Моїх слів, та їх не виконує, подібний до чоловіка того необачного, що свій дім збудував на піску.</span> <span class="verse"><a name="27">27</a>І линула злива, і розлилися річки, і буря знялася й на дім отой кинулась, і він упав. І велика була та руїна його!</span> <span class="verse"><a name="28">28</a>І ото, як Ісус закінчив ці слова, то народ дивувався з науки Його.</span> <span class="verse"><a name="29">29</a>Бо навчав Він їх, як можновладний, а не як ті книжники їхні.</span> </p></div</div></div></body></html>