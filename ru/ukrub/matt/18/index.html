<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 18</strong></div><p><span class="verse"><a name="1">1</a>Підійшли до Ісуса тоді Його учні, питаючи: Хто найбільший у Царстві Небеснім?</span> <span class="verse"><a name="2">2</a>Він же дитину покликав, і поставив її серед них,</span> <span class="verse"><a name="3">3</a>та й сказав: Поправді кажу вам: коли не навернетесь, і не станете, як ті діти, не ввійдете в Царство Небесне!</span> <span class="verse"><a name="4">4</a>Отже, хто впокориться, як дитина оця, той найбільший у Царстві Небеснім.</span> <span class="verse"><a name="5">5</a>І хто прийме таку дитину одну в Моє Ймення, той приймає Мене.</span> <span class="verse"><a name="6">6</a>Хто ж спокусить одне з цих малих, що вірують в Мене, то краще б такому було, коли б жорно млинове на шию йому почепити, і його потопити в морській глибині...</span> <span class="verse"><a name="7">7</a>Від спокус горе світові, бо мусять спокуси прийти; надто горе людині, що від неї приходить спокуса!</span> <span class="verse"><a name="8">8</a>Коли тільки рука твоя, чи нога твоя спокушає тебе, відітни її й кинь від себе: краще тобі увійти в життя одноруким або одноногим, ніж з обома руками чи з обома ногами бути вкиненому в огонь вічний.</span> <span class="verse"><a name="9">9</a>І коли твоє око тебе спокушає його вибери й кинь від себе: краще тобі однооким ввійти в життя, ніж з обома очима бути вкиненому до геєнни огненної.</span> <span class="verse"><a name="10">10</a>Стережіться, щоб ви не погордували ані одним із малих цих; кажу бо Я вам, що їхні Анголи повсякчасно бачать у небі обличчя Мого Отця, що на небі.</span> <span class="verse"><a name="11">11</a>Син бо Людський прийшов, щоб спасти загинуле.</span> <span class="verse"><a name="12">12</a>Як вам здається: коли має який чоловік сто овець, а одна з них заблудить, то чи він не покине дев'ятдесятьох і дев'ятьох у горах, і не піде шукати заблудлої?</span> <span class="verse"><a name="13">13</a>І коли пощастить відшукати її, поправді кажу вам, що радіє за неї він більше, аніж за дев'ятдесятьох і дев'ятьох незаблудлих.</span> <span class="verse"><a name="14">14</a>Так волі нема Отця вашого, що на небі, щоб загинув один із цих малих.</span> <span class="verse"><a name="15">15</a>А коли прогрішиться твій брат проти тебе, іди й йому викажи поміж тобою та ним самим; як тебе він послухає, ти придбав свого брата.</span> <span class="verse"><a name="16">16</a>А коли не послухає він, то візьми з собою ще одного чи двох, щоб справа всіляка ствердилась устами двох чи трьох свідків.</span> <span class="verse"><a name="17">17</a>А коли не послухає їх, скажи Церкві; коли ж не послухає й Церкви, хай буде тобі, як поганин і митник!</span> <span class="verse"><a name="18">18</a>Поправді кажу вам: Що тільки зв'яжете на землі, зв'язане буде на небі, і що тільки розв'яжете на землі, розв'язане буде на небі.</span> <span class="verse"><a name="19">19</a>Ще поправді кажу вам, що коли б двоє з вас на землі погодились про всяку річ, то коли вони будуть просити за неї, станеться їм від Мого Отця, що на небі!</span> <span class="verse"><a name="20">20</a>Бо де двоє чи троє в Ім'я Моє зібрані, там Я серед них.</span> <span class="verse"><a name="21">21</a>Петро приступив тоді та запитався Його: Господи, скільки разів брат мій може згрішити проти мене, а я маю прощати йому? Чи до семи раз?</span> <span class="verse"><a name="22">22</a>Ісус промовляє до нього: Не кажу тобі до семи раз, але аж до семидесяти раз по семи!</span> <span class="verse"><a name="23">23</a>Тим то Царство Небесне подібне одному цареві, що захотів обрахунок зробити з своїми рабами.</span> <span class="verse"><a name="24">24</a>Коли ж він почав обраховувати, то йому привели одного, що винен був десять тисяч талантів.</span> <span class="verse"><a name="25">25</a>А що він не мав із чого віддати, наказав пан продати його, і його дружину та діти, і все, що він мав, і заплатити.</span> <span class="verse"><a name="26">26</a>Тоді раб той упав до ніг, і вклонявся йому та благав: Потерпи мені, я віддам тобі все!</span> <span class="verse"><a name="27">27</a>І змилосердився пан над рабом тим, і звільнив його, і простив йому борг.</span> <span class="verse"><a name="28">28</a>А як вийшов той раб, то спіткав він одного з своїх співтоваришів, що був винен йому сто динаріїв. І, схопивши його, він душив та казав: Віддай, що ти винен!</span> <span class="verse"><a name="29">29</a>А товариш його впав у ноги йому, і благав його, кажучи: Потерпи мені, і я віддам тобі!</span> <span class="verse"><a name="30">30</a>Та той не схотів, а пішов і всадив до в'язниці його, аж поки він боргу не верне.</span> <span class="verse"><a name="31">31</a>Як побачили ж товариші його те, що сталося, то засмутилися дуже, і прийшли й розповіли своєму панові все, що було.</span> <span class="verse"><a name="32">32</a>Тоді пан його кличе його, та й говорить до нього: Рабе лукавий, я простив був тобі ввесь той борг, бо просив ти мене.</span> <span class="verse"><a name="33">33</a>Чи й тобі не належало змилуватись над своїм співтоваришем, як і я над тобою був змилувався?</span> <span class="verse"><a name="34">34</a>І прогнівався пан його, і катам його видав, аж поки йому не віддасть всього боргу.</span> <span class="verse"><a name="35">35</a>Так само й Отець Мій Небесний учинить із вами, коли кожен із вас не простить своєму братові з серця свого їхніх прогріхів.</span> </p></div</div></div></body></html>