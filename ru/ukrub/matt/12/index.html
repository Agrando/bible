<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 12</strong></div><p><span class="verse"><a name="1">1</a>Того часу Ісус переходив ланами в суботу. А учні Його зголодніли були, і стали зривати колосся та їсти.</span> <span class="verse"><a name="2">2</a>Побачили ж це фарисеї, та й кажуть Йому: Он учні Твої роблять те, чого не годиться робити в суботу...</span> <span class="verse"><a name="3">3</a>А Він відповів їм: Чи ж ви не читали, що зробив був Давид, коли сам зголоднів і ті, хто був із ним?</span> <span class="verse"><a name="4">4</a>Як він увійшов до Божого дому, і спожив хліби показні, яких їсти не можна було ні йому, ані тим, хто був із ним, а тільки самим священикам?</span> <span class="verse"><a name="5">5</a>Або ви не читали в Законі що в суботу священики порушують суботу у храмі, і невинні вони?</span> <span class="verse"><a name="6">6</a>А Я вам кажу, що тут Більший, як храм!</span> <span class="verse"><a name="7">7</a>Коли б знали ви, що то є: Милости хочу, а не жертви, то ви не судили б невинних...</span> <span class="verse"><a name="8">8</a>Бо Син Людський Господь і суботі!</span> <span class="verse"><a name="9">9</a>І, вийшовши звідти, прибув Він до їхньої синагоги.</span> <span class="verse"><a name="10">10</a>І ото, був там чоловік, що мав суху руку. І, щоб обвинити Ісуса, запитали Його: Чи вздоровляти годиться в суботу?</span> <span class="verse"><a name="11">11</a>А Він їм сказав: Чи знайдеться між вами людина, яка, одну мавши вівцю, не піде по неї, і не врятує її, як вона впаде в яму в суботу?</span> <span class="verse"><a name="12">12</a>А скільки ж людина вартніша за тую овечку! Тому можна чинити добро й у суботу!</span> <span class="verse"><a name="13">13</a>І каже тоді чоловікові: Простягни свою руку! Той простяг, і стала здорова вона, як і друга...</span> <span class="verse"><a name="14">14</a>Фарисеї ж пішли, і зібрали нараду на Нього, як би Його погубити?...</span> <span class="verse"><a name="15">15</a>А Ісус, розізнавши, пішов Собі звідти. І багато пішло вслід за Ним, і Він їх уздоровив усіх.</span> <span class="verse"><a name="16">16</a>А Він наказав їм суворо Його не виявляти,</span> <span class="verse"><a name="17">17</a>щоб справдилось те, що сказав був Ісая пророк, промовляючи:</span> <span class="verse"><a name="18">18</a>Ото Мій Отрок, що Я вибрав Його, Мій Улюблений, що Його полюбила душа Моя! Вкладу Свого Духа в Нього, і Він суд проголосить поганам.</span> <span class="verse"><a name="19">19</a>Він не буде змагатися, ані кричати, і на вулицях чути не буде ніхто Його голосу.</span> <span class="verse"><a name="20">20</a>Він очеретини надломленої не доломить, і ґнота догасаючого не погасить, поки не допровадить присуду до перемоги...</span> <span class="verse"><a name="21">21</a>І погани надіятись будуть на Ймення Його!</span> <span class="verse"><a name="22">22</a>Тоді привели до Нього німого сліпця, що був біснуватий, і Він уздоровив його, так що німий став говорити та бачити.</span> <span class="verse"><a name="23">23</a>І дивувались усі люди й казали: Чи ж не Син це Давидів?</span> <span class="verse"><a name="24">24</a>Фарисеї ж, почувши, сказали: Він демонів не виганяє інакше, тільки як Вельзевулом, князем демонів.</span> <span class="verse"><a name="25">25</a>А Він знав думки їхні, і промовив до них: Кожне царство, поділене супроти себе, запустіє. І кожне місто чи дім, поділені супроти себе, не втримаються.</span> <span class="verse"><a name="26">26</a>І коли сатана сатану виганяє, то ділиться супроти себе; як же втримається царство його?</span> <span class="verse"><a name="27">27</a>І коли Вельзевулом виганяю Я демонів, то ким виганяють сини ваші? Тому вони стануть вам суддями.</span> <span class="verse"><a name="28">28</a>А коли ж Духом Божим вигоню Я демонів, то настало для вас Царство Боже.</span> <span class="verse"><a name="29">29</a>Або як то хто може вдертися в дім дужого, та пограбувати добро його, якщо перше не зв'яже дужого? І аж тоді він господу його пограбує.</span> <span class="verse"><a name="30">30</a>Хто не зо Мною, той супроти Мене; і хто не збирає зо Мною, той розкидає.</span> <span class="verse"><a name="31">31</a>Тому то кажу вам: усякий гріх, навіть богозневага, проститься людям, але богозневага на Духа не проститься!</span> <span class="verse"><a name="32">32</a>І як скаже хто слово на Людського Сина, то йому проститься те; а коли скаже проти Духа Святого, не проститься того йому ані в цім віці, ані в майбутнім!</span> <span class="verse"><a name="33">33</a>Або виростіть дерево добре, то й плід його добрий, або виростіть дерево зле, то й плід його злий. Пізнається бо дерево з плоду!</span> <span class="verse"><a name="34">34</a>Роде зміїний! Як ви можете мовити добре, бувши злі? Бо чим серце наповнене, те говорять уста.</span> <span class="verse"><a name="35">35</a>Добра людина з доброго скарбу добре виносить, а лукава людина зо скарбу лихого виносить лихе.</span> <span class="verse"><a name="36">36</a>Кажу ж вам, що за кожне слово пусте, яке скажуть люди, дадуть вони відповідь судного дня!</span> <span class="verse"><a name="37">37</a>Бо зо слів своїх будеш виправданий, і зо слів своїх будеш засуджений.</span> <span class="verse"><a name="38">38</a>Тоді дехто із книжників та фарисеїв озвались до Нього й сказали: Учителю, хочемо побачити ознаку від Тебе.</span> <span class="verse"><a name="39">39</a>А Ісус відповів їм: Рід лукавий і перелюбний шукає ознаки, та ознаки йому не дадуть, окрім ознаки пророка Йони.</span> <span class="verse"><a name="40">40</a>Як Йона перебув у середині китовій три дні і три ночі, так перебуде три дні та три ночі й Син Людський у серці землі.</span> <span class="verse"><a name="41">41</a>Ніневітяни стануть на суд із цим родом, і осудять його, вони бо покаялися через Йонину проповідь. А тут ото Більший, ніж Йона!</span> <span class="verse"><a name="42">42</a>Цариця з півдня на суд стане з родом оцим, і засудить його, бо вона з кінця світу прийшла Соломонову мудрість послухати. А тут ото Більший, аніж Соломон!</span> <span class="verse"><a name="43">43</a>А коли дух нечистий виходить із людини, то блукає місцями безвідними, відпочинку шукаючи, та не знаходить.</span> <span class="verse"><a name="44">44</a>Тоді він говорить: Вернуся до дому свого, звідки вийшов. А як вернеться він, то хату знаходить порожню, заметену й прибрану.</span> <span class="verse"><a name="45">45</a>Тоді він іде, та й приводить сімох духів інших, лютіших за себе, і входять вони та й живуть тут. І буде останнє людині тій гірше за перше... Так буде й лукавому родові цьому!</span> <span class="verse"><a name="46">46</a>Коли Він іще промовляв до народу, аж ось мати й брати Його осторонь стали, бажаючи з Ним говорити.</span> <span class="verse"><a name="47">47</a>І сказав хтось Йому: Ото мати Твоя й Твої браття стоять онде осторонь, і говорити з Тобою бажають.</span> <span class="verse"><a name="48">48</a>А Він відповів тому, хто Йому говорив, і сказав: Хто мати Моя? І хто браття Мої?</span> <span class="verse"><a name="49">49</a>І, показавши рукою Своєю на учнів Своїх, Він промовив: Ото Моя мати та браття Мої!</span> <span class="verse"><a name="50">50</a>Бо хто волю Мого Отця, що на небі, чинитиме, той Мені брат, і сестра, і мати!</span> </p></div</div></div></body></html>