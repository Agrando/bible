<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 20</strong></div><p><span class="verse"><a name="1">1</a>Бо Царство Небесне подібне одному господареві, що вдосвіта вийшов згодити робітників у свій виноградник.</span> <span class="verse"><a name="2">2</a>Згодившися ж він із робітниками по динарію за день, послав їх до свого виноградника.</span> <span class="verse"><a name="3">3</a>А вийшовши коло години десь третьої, побачив він інших, що стояли без праці на ринку,</span> <span class="verse"><a name="4">4</a>та й каже до них: Ідіть і ви до мого виноградника, і що буде належати, дам вам.</span> <span class="verse"><a name="5">5</a>Вони ж відійшли. І вийшов він знов о годині десь шостій й дев'ятій, і те саме зробив.</span> <span class="verse"><a name="6">6</a>А вийшовши коло години одинадцятої, знайшов інших, що стояли без праці, та й каже до них: Чого тут стоїте цілий день безробітні?</span> <span class="verse"><a name="7">7</a>Вони кажуть до нього: Бо ніхто не найняв нас. Відказує їм: Ідіть і ви в виноградник.</span> <span class="verse"><a name="8">8</a>Коли ж вечір настав, то говорить тоді до свого управителя пан виноградника: Поклич робітників, і дай їм заплату, почавши з останніх до перших.</span> <span class="verse"><a name="9">9</a>І прийшли ті, що з години одинадцятої, і взяли по динарію.</span> <span class="verse"><a name="10">10</a>Коли ж прийшли перші, то думали, що вони візьмуть більше. Та й вони по динару взяли.</span> <span class="verse"><a name="11">11</a>А взявши, вони почали нарікати на господаря,</span> <span class="verse"><a name="12">12</a>кажучи: Ці останні годину одну працювали, а ти прирівняв їх до нас, що витерпіли тягар дня та спекоту...</span> <span class="verse"><a name="13">13</a>А він відповів і сказав до одного із них: Не кривджу я, друже, тебе, хіба не за динарія згодився зо мною?</span> <span class="verse"><a name="14">14</a>Візьми ти своє та й іди. Але я хочу дати й цьому ось останньому, як і тобі.</span> <span class="verse"><a name="15">15</a>Чи ж не вільно мені зо своїм, що я хочу, зробити? Хіба око твоє заздре від того, що я добрий?</span> <span class="verse"><a name="16">16</a>Отак будуть останні першими, а перші останніми!</span> <span class="verse"><a name="17">17</a>Побажавши ж піти до Єрусалиму, Ісус взяв осібно Дванадцятьох, і на дорозі їм сповістив:</span> <span class="verse"><a name="18">18</a>Оце в Єрусалим ми йдемо, і первосвященикам і книжникам виданий буде Син Людський, і засудять на смерть Його...</span> <span class="verse"><a name="19">19</a>І посганам Його вони видадуть на наругу та на катування, і на розп'яття, але третього дня Він воскресне!</span> <span class="verse"><a name="20">20</a>Тоді приступила до Нього мати синів Зеведеєвих, і вклонилась, і просила від Нього чогось.</span> <span class="verse"><a name="21">21</a>А Він їй сказав: Чого хочеш? Вона каже Йому: Скажи, щоб обидва сини мої ці сіли в Царстві Твоїм праворуч один, і ліворуч від Тебе один.</span> <span class="verse"><a name="22">22</a>А Ісус відповів і сказав: Не знаєте, чого просите. Чи ж можете ви пити чашу, що Я її питиму або христитися хрищенням, що я ним хрищуся? Вони кажуть Йому: Можемо.</span> <span class="verse"><a name="23">23</a>Він говорить до них: Ви питимете Мою чашу і будете христитися хрищенням, що Я ним хрищуся. А сидіти праворуч Мене та ліворуч не Моє це давати, а кому від Мого Отця те вготовано.</span> <span class="verse"><a name="24">24</a>Як почули це десятеро, стали гніватися на обох тих братів.</span> <span class="verse"><a name="25">25</a>А Ісус їх покликав і промовив: Ви знаєте, що князі народів панують над ними, а вельможі їх тиснуть.</span> <span class="verse"><a name="26">26</a>Не так буде між вами, але хто великим із вас хоче бути, хай буде слугою він вам.</span> <span class="verse"><a name="27">27</a>А хто з вас бути першим бажає, нехай буде він вам за раба.</span> <span class="verse"><a name="28">28</a>Так само й Син Людський прийшов не на те, щоб служили Йому, а щоб послужити, і душу Свою дати на викуп за багатьох!</span> <span class="verse"><a name="29">29</a>Як вони ж з Єрихону виходили, за Ним ішов натовп великий.</span> <span class="verse"><a name="30">30</a>І ось двоє сліпих, що сиділи при дорозі, почувши, що переходить Ісус, стали кричати, благаючи: Змилуйсь над нами, Господи, Сину Давидів!</span> <span class="verse"><a name="31">31</a>Народ же сварився на них, щоб мовчали, вони ж іще більше кричали, благаючи: Змилуйсь над нами, Господи, Сину Давидів!</span> <span class="verse"><a name="32">32</a>Ісус же спинився, покликав їх та й сказав: Що хочете, щоб Я вам зробив?</span> <span class="verse"><a name="33">33</a>Вони Йому кажуть: Господи, нехай нам розкриються очі!</span> <span class="verse"><a name="34">34</a>І змилосердивсь Ісус, доторкнувся до їхніх очей, і зараз прозріли їм очі, і вони подалися за Ним.</span> </p></div</div></div></body></html>