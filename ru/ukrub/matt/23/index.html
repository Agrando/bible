<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 23</strong></div><p><span class="verse"><a name="1">1</a>Тоді промовив Ісус до народу й до учнів Своїх,</span> <span class="verse"><a name="2">2</a>і сказав: На сидінні Мойсеєвім усілися книжники та фарисеї.</span> <span class="verse"><a name="3">3</a>Тож усе, що вони скажуть вам, робіть і виконуйте; та за вчинками їхніми не робіть, бо говорять вони та не роблять того!</span> <span class="verse"><a name="4">4</a>Вони ж в'яжуть тяжкі тягарі, і кладуть їх на людські рамена, самі ж навіть пальцем своїм не хотять їх порушити...</span> <span class="verse"><a name="5">5</a>Усі ж учинки свої вони роблять, щоб їх бачили люди, і богомілля свої розширяють, і здовжують китиці.</span> <span class="verse"><a name="6">6</a>І люблять вони передніші місця на бенкетах, і передніші лавки в синагогах,</span> <span class="verse"><a name="7">7</a>і привіти на ринках, і щоб звали їх люди: Учителю!</span> <span class="verse"><a name="8">8</a>А ви вчителями не звіться, бо один вам Учитель, а ви всі брати.</span> <span class="verse"><a name="9">9</a>І не називайте нікого отцем на землі, бо один вам Отець, що на небі.</span> <span class="verse"><a name="10">10</a>І не звіться наставниками, бо один вам Наставник, Христос.</span> <span class="verse"><a name="11">11</a>Хто між вами найбільший, хай слугою вам буде!</span> <span class="verse"><a name="12">12</a>Хто бо підноситься, буде понижений, хто ж понижується, той піднесеться.</span> <span class="verse"><a name="13">13</a>Горе ж вам, книжники та фарисеї, лицеміри, що перед людьми зачиняєте Царство Небесне, бо й самі ви не входите, ані тих, хто хоче ввійти, увійти не пускаєте!</span> <span class="verse"><a name="14">14</a>Горе ж вам, книжники та фарисеї, лицеміри, що вдовині хати поїдаєте, і напоказ молитесь довго, через те осуд тяжчий ви приймете!</span> <span class="verse"><a name="15">15</a>Горе вам, книжники та фарисеї, лицеміри, що обходите море та землю, щоб придбати нововірця одного; а коли те стається, то робите його сином геєнни, вдвоє гіршим від вас!</span> <span class="verse"><a name="16">16</a>Горе вам, проводирі ви сліпі, що говорите: Коли хто поклянеться храмом, то нічого; а хто поклянеться золотом храму, то той винуватий.</span> <span class="verse"><a name="17">17</a>Нерозумні й сліпі, що бо більше: чи золото, чи той храм, що освячує золото?</span> <span class="verse"><a name="18">18</a>І: Коли хто поклянеться жертівником, то нічого, а хто поклянеться жертвою, що на нім, то він винуватий.</span> <span class="verse"><a name="19">19</a>Нерозумні й сліпі, що бо більше: чи жертва, чи той жертівник, що освячує жертву?</span> <span class="verse"><a name="20">20</a>Отож, хто клянеться жертівником, клянеться ним та всім, що на ньому.</span> <span class="verse"><a name="21">21</a>І хто храмом клянеться, клянеться ним та Тим, Хто живе в нім.</span> <span class="verse"><a name="22">22</a>І хто небом клянеться, клянеться Божим престолом і Тим, Хто на ньому сидить.</span> <span class="verse"><a name="23">23</a>Горе вам, книжники та фарисеї, лицеміри, що даєте десятину із м'яти, і ганусу й кмину, але найважливіше в Законі покинули: суд, милосердя та віру; це треба робити, і того не кидати.</span> <span class="verse"><a name="24">24</a>Проводирі ви сліпі, що відціджуєте комаря, а верблюда ковтаєте!</span> <span class="verse"><a name="25">25</a>Горе вам, книжники та фарисеї, лицеміри, що чистите зовнішність кухля та миски, а всередині повні вони здирства й кривди!</span> <span class="verse"><a name="26">26</a>Фарисею сліпий, очисти перше середину кухля, щоб чистий він був і назовні!</span> <span class="verse"><a name="27">27</a>Горе вам, книжники та фарисеї, лицеміри, що подібні до гробів побілених, які гарними зверху здаються, а всередині повні трупних кісток та всякої нечистости!</span> <span class="verse"><a name="28">28</a>Так і ви, назовні здаєтеся людям за праведних, а всередині повні лицемірства та беззаконня!</span> <span class="verse"><a name="29">29</a>Горе вам, книжники та фарисеї, лицеміри, що пророкам надгробники ставите, і праведникам прикрашаєте пам'ятники,</span> <span class="verse"><a name="30">30</a>та говорите: Якби ми жили за днів наших батьків, то ми не були б спільниками їхніми в крові пророків.</span> <span class="verse"><a name="31">31</a>Тим самим на себе свідкуєте, що сини ви убивців пророків.</span> <span class="verse"><a name="32">32</a>Доповніть і ви міру провини ваших батьків!</span> <span class="verse"><a name="33">33</a>О змії, о роде гадючий, як ви втечете від засуду до геєнни?</span> <span class="verse"><a name="34">34</a>І ось тому посилаю до вас Я пророків, і мудрих, і книжників; частину їх ви повбиваєте та розіпнете, а частину їх ви бичуватимете в синагогах своїх, і будете гнати з міста до міста.</span> <span class="verse"><a name="35">35</a>Щоб спала на вас уся праведна кров, що пролита була на землі, від крови Авеля праведного, аж до крови Захарія, Варахіїного сина, що ви замордували його між храмом і жертівником!</span> <span class="verse"><a name="36">36</a>Поправді кажу вам: Оце все спаде на рід цей!</span> <span class="verse"><a name="37">37</a>Єрусалиме, Єрусалиме, що вбиваєш пророків та каменуєш посланих до тебе! Скільки разів Я хотів зібрати діти твої, як та квочка збирає під крила курчаток своїх, та ви не захотіли!</span> <span class="verse"><a name="38">38</a>Ось ваш дім залишається порожній для вас!</span> <span class="verse"><a name="39">39</a>Говорю бо Я вам: Відтепер ви Мене не побачите, аж поки не скажете: Благословенний, Хто йде у Господнє Ім'я!</span> </p></div</div></div></body></html>