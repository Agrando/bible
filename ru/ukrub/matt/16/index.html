<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 16</strong></div><p><span class="verse"><a name="1">1</a>І підійшли фарисеї та саддукеї, і, випробовуючи, просили Його показати ознаку їм із неба.</span> <span class="verse"><a name="2">2</a>А Він відповів і промовив до них: Ви звечора кажете: Буде погода, червоніє бо небо.</span> <span class="verse"><a name="3">3</a>А ранком: Сьогодні негода, червоніє бо небо похмуре. Розпізнати небесне обличчя ви вмієте, ознак часу ж не можете!</span> <span class="verse"><a name="4">4</a>Рід лукавий і перелюбний шукає ознаки, та ознаки йому не дадуть, окрім ознаки пророка Йони. І, їх полишивши, Він відійшов.</span> <span class="verse"><a name="5">5</a>А учні Його, перейшовши на той бік, забули взяти хліба.</span> <span class="verse"><a name="6">6</a>Ісус же промовив до них: Стережіться уважливо фарисейської та саддукейської розчини!</span> <span class="verse"><a name="7">7</a>Вони ж міркували собі й говорили: Ми ж хлібів не взяли.</span> <span class="verse"><a name="8">8</a>А Ісус, знавши те, запитав: Чого між собою міркуєте ви, маловірні, що хлібів не взяли?</span> <span class="verse"><a name="9">9</a>Чи ж ви ще не розумієте й не пам'ятаєте про п'ять хлібів на п'ять тисяч, і скільки кошів ви зібрали?</span> <span class="verse"><a name="10">10</a>Ані про сім хлібів на чотири тисячі, і скільки кошиків ви назбирали?</span> <span class="verse"><a name="11">11</a>Як ви не розумієте, що Я не про хліб вам сказав? Стережіться но розчини фарисейської та саддукейської!</span> <span class="verse"><a name="12">12</a>Тоді зрозуміли вони, що Він не казав стерегтися їм розчини хлібної, але фарисейської та саддукейської науки.</span> <span class="verse"><a name="13">13</a>Прийшовши ж Ісус до землі Кесарії Пилипової, питав Своїх учнів і казав: За кого народ уважає Мене, Сина Людського?</span> <span class="verse"><a name="14">14</a>Вони ж відповіли: Одні за Івана Христителя, одні за Іллю, інші ж за Єремію або за одного з пророків.</span> <span class="verse"><a name="15">15</a>Він каже до них: А ви за кого Мене маєте?</span> <span class="verse"><a name="16">16</a>А Симон Петро відповів і сказав: Ти Христос, Син Бога Живого!</span> <span class="verse"><a name="17">17</a>А Ісус відповів і до нього промовив: Блаженний ти, Симоне, сину Йонин, бо не тіло і кров тобі оце виявили, але Мій Небесний Отець.</span> <span class="verse"><a name="18">18</a>І кажу Я тобі, що ти скеля, і на скелі оцій побудую Я Церкву Свою, і сили адові не переможуть її.</span> <span class="verse"><a name="19">19</a>І ключі тобі дам від Царства Небесного, і що на землі ти зв'яжеш, те зв'язане буде на небі, а що на землі ти розв'яжеш, те розв'язане буде на небі!</span> <span class="verse"><a name="20">20</a>Тоді наказав Своїм учням, щоб нікому не казали, що Він Христос.</span> <span class="verse"><a name="21">21</a>Із того часу Ісус став виказувати Своїм учням, що Він мусить іти до Єрусалиму, і постраждати багато від старших, і первосвящеників, і книжників, і вбитому бути, і воскреснути третього дня.</span> <span class="verse"><a name="22">22</a>І, набік відвівши Його, Петро став Йому докоряти й казати: Змилуйся, Господи, такого Тобі хай не буде!</span> <span class="verse"><a name="23">23</a>А Він обернувся й промовив Петрові: Відступися від Мене, сатано, ти спокуса Мені, бо думаєш не про Боже, а про людське!</span> <span class="verse"><a name="24">24</a>Промовив тоді Ісус учням Своїм: Коли хоче хто йти вслід за Мною, хай зречеться самого себе, і хай візьме свого хреста, та й іде вслід за Мною.</span> <span class="verse"><a name="25">25</a>Бо хто хоче спасти свою душу, той погубить її, хто ж за Мене свою душу погубить, той знайде її.</span> <span class="verse"><a name="26">26</a>Яка ж користь людині, що здобуде ввесь світ, але душу свою занапастить? Або що дасть людина взамін за душу свою?</span> <span class="verse"><a name="27">27</a>Бо прийде Син Людський у славі Свого Отця з Анголами Своїми, і тоді віддасть кожному згідно з ділами його.</span> <span class="verse"><a name="28">28</a>Поправді кажу вам, що деякі з тут-о приявних не скуштують смерти, аж поки не побачать Сина Людського, що йде в Царстві Своїм.</span> </p></div</div></div></body></html>