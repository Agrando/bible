<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 28</strong></div><p><span class="verse"><a name="1">1</a>Як минула ж субота, на світанку дня першого в тижні, прийшла Марія Магдалина та інша Марія побачити гріб.</span> <span class="verse"><a name="2">2</a>І великий ось ставсь землетрус, бо зійшов із неба Ангол Господній, і, приступивши, відвалив від гробу каменя, та й сів на ньому.</span> <span class="verse"><a name="3">3</a>Його ж постать була, як та блискавка, а шати його були білі, як сніг.</span> <span class="verse"><a name="4">4</a>І від страху перед ним затряслася сторожа, та й стала, як мертва.</span> <span class="verse"><a name="5">5</a>А Ангол озвався й промовив жінкам: Не лякайтеся, бо я знаю, що Ісуса розп'ятого це ви шукаєте.</span> <span class="verse"><a name="6">6</a>Нема Його тут, бо воскрес, як сказав. Підійдіть, подивіться на місце, де знаходився Він.</span> <span class="verse"><a name="7">7</a>Ідіть же хутко, і скажіть Його учням, що воскрес Він із мертвих, і ото випереджує вас в Галілеї, там Його ви побачите. Ось, вам я звістив!</span> <span class="verse"><a name="8">8</a>І пішли вони хутко від гробу, зо страхом і великою радістю, і побігли, щоб учнів Його сповістити.</span> <span class="verse"><a name="9">9</a>Аж ось перестрів їх Ісус і сказав: Радійте! Вони ж підійшли, обняли Його ноги і вклонились Йому до землі.</span> <span class="verse"><a name="10">10</a>Промовляє тоді їм Ісус: Не лякайтесь! Ідіть, повідомте братів Моїх, нехай вони йдуть у Галілею, там побачать Мене!</span> <span class="verse"><a name="11">11</a>Коли ж вони йшли, ось дехто зо сторожі до міста прийшли та й первосвященикам розповіли все, що сталось.</span> <span class="verse"><a name="12">12</a>І, зібравшись зо старшими, вони врадили раду, і дали сторожі чимало срібняків,</span> <span class="verse"><a name="13">13</a>і сказали: Розповідайте: Його учні вночі прибули, і вкрали Його, як ми спали.</span> <span class="verse"><a name="14">14</a>Як почує ж намісник про це, то його ми переконаємо, і від клопоту визволимо вас.</span> <span class="verse"><a name="15">15</a>І, взявши вони срібняки, зробили, як навчено їх. І пронеслося слово оце між юдеями, і тримається аж до сьогодні.</span> <span class="verse"><a name="16">16</a>Одинадцять же учнів пішли в Галілею на гору, куди звелів їм Ісус.</span> <span class="verse"><a name="17">17</a>І як вони Його вгледіли, поклонились Йому до землі, а дехто вагався.</span> <span class="verse"><a name="18">18</a>А Ісус підійшов і промовив до них та й сказав: Дана Мені всяка влада на небі й на землі.</span> <span class="verse"><a name="19">19</a>Тож ідіть, і навчіть всі народи, христячи їх в Ім'я Отця, і Сина, і Святого Духа,</span> <span class="verse"><a name="20">20</a>навчаючи їх зберігати все те, що Я вам заповів. І ото, Я перебуватиму з вами повсякденно аж до кінця віку! Амінь</span> </p></div</div></div></body></html>