<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 19</strong></div><p><span class="verse"><a name="1">1</a>І сталось, як Ісус закінчив ці слова, то Він вирушив із Галілеї, і прибув до країни Юдейської, на той бік Йордану.</span> <span class="verse"><a name="2">2</a>А за Ним ішла безліч народу, і Він уздоровив їх тут.</span> <span class="verse"><a name="3">3</a>І підійшли фарисеї до Нього, і, випробовуючи, запитали Його: Чи дозволено дружину свою відпускати з причини всякої?</span> <span class="verse"><a name="4">4</a>А Він відповів і сказав: Чи ви не читали, що Той, Хто створив споконвіку людей, створив їх чоловіком і жінкою?</span> <span class="verse"><a name="5">5</a>І сказав: Покине тому чоловік батька й матір, і пристане до дружини своєї, і стануть обоє вони одним тілом,</span> <span class="verse"><a name="6">6</a>тому то немає вже двох, але одне тіло. Тож, що Бог спарував, людина нехай не розлучує!</span> <span class="verse"><a name="7">7</a>Вони кажуть Йому: А чому ж Мойсей заповів дати листа розводового, та й відпускати?</span> <span class="verse"><a name="8">8</a>Він говорить до них: То за ваше жорстокосердя дозволив Мойсей відпускати дружин ваших, спочатку ж так не було.</span> <span class="verse"><a name="9">9</a>А Я вам кажу: Хто дружину відпустить свою не з причини перелюбу, і одружиться з іншою, той чинить перелюб. І хто одружиться з розведеною, той чинить перелюб.</span> <span class="verse"><a name="10">10</a>Учні говорять Йому: Коли справа така чоловіка із дружиною, то не добре одружуватись.</span> <span class="verse"><a name="11">11</a>А Він їм відказав: Це слово вміщають не всі, але ті, кому дано.</span> <span class="verse"><a name="12">12</a>Бо бувають скопці, що з утроби ще матерньої народилися так; є й скопці, що їх люди оскопили, і є скопці, що самі оскопили себе ради Царства Небесного. Хто може вмістити, нехай вмістить.</span> <span class="verse"><a name="13">13</a>Тоді привели Йому діток, щоб поклав на них руки, і за них помолився, учні ж їм докоряли.</span> <span class="verse"><a name="14">14</a>Ісус же сказав: Пустіть діток, і не бороніть їм приходити до Мене, бо Царство Небесне належить таким.</span> <span class="verse"><a name="15">15</a>І Він руки на них поклав, та й пішов звідтіля.</span> <span class="verse"><a name="16">16</a>І підійшов ось один, і до Нього сказав: Учителю Добрий, що маю зробити я доброго, щоб мати життя вічне?</span> <span class="verse"><a name="17">17</a>Він же йому відказав: Чого звеш Мене Добрим? Ніхто не є Добрий, крім Бога Самого. Коли ж хочеш ввійти до життя, то виконай заповіді.</span> <span class="verse"><a name="18">18</a>Той питає Його: Які саме? А Ісус відказав: Не вбивай, не чини перелюбу, не кради, не свідкуй неправдиво.</span> <span class="verse"><a name="19">19</a>Шануй батька та матір, і: Люби свого ближнього, як самого себе.</span> <span class="verse"><a name="20">20</a>Говорить до Нього юнак: Це я виконав все. Чого ще бракує мені?</span> <span class="verse"><a name="21">21</a>Ісус каже йому: Коли хочеш бути досконалим, піди, продай добра свої та й убогим роздай, і матимеш скарб ти на небі. Потому приходь та й іди вслід за Мною.</span> <span class="verse"><a name="22">22</a>Почувши ж юнак таке слово, відійшов, зажурившись, бо великі маєтки він мав.</span> <span class="verse"><a name="23">23</a>Ісус же сказав Своїм учням: Поправді кажу вам, що багатому трудно ввійти в Царство Небесне.</span> <span class="verse"><a name="24">24</a>Іще вам кажу: Верблюдові легше пройти через голчине вушко, ніж багатому в Боже Царство ввійти!</span> <span class="verse"><a name="25">25</a>Як учні ж Його це зачули, здивувалися дуже й сказали: Хто ж тоді може спастися?</span> <span class="verse"><a name="26">26</a>А Ісус позирнув і сказав їм: Неможливе це людям, та можливе все Богові.</span> <span class="verse"><a name="27">27</a>Тоді відізвався Петро та до Нього сказав: От усе ми покинули, та й пішли за Тобою слідом; що ж нам буде за це?</span> <span class="verse"><a name="28">28</a>А Ісус відказав їм: Поправді кажу вам, що коли, при відновленні світу, Син Людський засяде на престолі слави Своєї, тоді сядете й ви, що за Мною пішли, на дванадцять престолів, щоб судити дванадцять племен Ізраїлевих.</span> <span class="verse"><a name="29">29</a>І кожен, хто за Ймення Моє кине дім, чи братів, чи сестер, або батька, чи матір, чи діти, чи землі, той багатокротно одержить і успадкує вічне життя.</span> <span class="verse"><a name="30">30</a>І багато-хто з перших останніми стануть, а останні першими.</span> </p></div</div></div></body></html>