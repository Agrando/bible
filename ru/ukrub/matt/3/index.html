<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 3</strong></div><p><span class="verse"><a name="1">1</a>Тими ж днями приходить Іван Христитель, і проповідує в пустині юдейській,</span> <span class="verse"><a name="2">2</a>та й каже: Покайтесь, бо наблизилось Царство Небесне!</span> <span class="verse"><a name="3">3</a>Бо він той, що про нього сказав був Ісая пророк, промовляючи: Голос того, хто кличе: В пустині готуйте дорогу для Господа, рівняйте стежки Йому!</span> <span class="verse"><a name="4">4</a>Сам же Іван мав одежу собі з верблюжого волосу, і пояс ремінний на стегнах своїх; а пожива для нього була сарана та мед польовий.</span> <span class="verse"><a name="5">5</a>Тоді до нього виходив Єрусалим, і вся Юдея, і вся йорданська околиця,</span> <span class="verse"><a name="6">6</a>і в річці Йордані христились від нього, і визнавали гріхи свої.</span> <span class="verse"><a name="7">7</a>Як побачив же він багатьох фарисеїв та саддукеїв, що приходять на хрищення, то промовив до них: Роде зміїний, хто вас надоумив утікати від гніву майбутнього?</span> <span class="verse"><a name="8">8</a>Отож, учиніть гідний плід покаяння!</span> <span class="verse"><a name="9">9</a>І не думайте говорити в собі: Ми маємо отця Авраама. Кажу бо я вам, що Бог може піднести дітей Авраамові з цього каміння!</span> <span class="verse"><a name="10">10</a>Бо вже до коріння дерев і сокира прикладена: кожне ж дерево, що доброго плоду не родить, буде зрубане та й в огонь буде вкинене.</span> <span class="verse"><a name="11">11</a>Я хрищу вас водою на покаяння, але Той, Хто йде по мені, потужніший від мене: я недостойний понести взуття Йому! Він христитиме вас Святим Духом й огнем.</span> <span class="verse"><a name="12">12</a>У руці Своїй має Він віячку, і перечистить Свій тік: пшеницю Свою Він збере до засіків, а полову попалить ув огні невгасимім.</span> <span class="verse"><a name="13">13</a>Тоді прибуває Ісус із Галілеї понад Йордан до Івана, щоб христитись від нього.</span> <span class="verse"><a name="14">14</a>Але перешкоджав він Йому й говорив: Я повинен христитись від Тебе, і чи Тобі йти до мене?</span> <span class="verse"><a name="15">15</a>А Ісус відповів і сказав йому: Допусти це тепер, бо так годиться нам виповнити усю правду. Тоді допустив він Його.</span> <span class="verse"><a name="16">16</a>І охристившись Ісус, зараз вийшов із води. І ось небо розкрилось, і побачив Іван Духа Божого, що спускався, як голуб, і сходив на Нього.</span> <span class="verse"><a name="17">17</a>І ось голос почувся із неба: Це Син Мій Улюблений, що Його Я вподобав!</span> </p></div</div></div></body></html>