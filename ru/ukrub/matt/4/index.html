<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 4</strong></div><p><span class="verse"><a name="1">1</a>Потому Ісус був поведений Духом у пустиню, щоб диявол Його спокушав.</span> <span class="verse"><a name="2">2</a>І постив Він сорок день і сорок ночей, а вкінці зголоднів.</span> <span class="verse"><a name="3">3</a>І ось приступив до Нього спокусник, і сказав: Коли Ти Син Божий, скажи, щоб каміння це стало хлібами!</span> <span class="verse"><a name="4">4</a>А Він відповів і промовив: Написано: Не хлібом самим буде жити людина, але кожним словом, що походить із уст Божих.</span> <span class="verse"><a name="5">5</a>Тоді забирає диявол Його в святе місто, і ставить Його на наріжника храму,</span> <span class="verse"><a name="6">6</a>та й каже Йому: Коли Ти Син Божий, то кинься додолу, бож написано: Він накаже про Тебе Своїм Анголам, і вони на руках понесуть Тебе, щоб об камінь коли не спіткнув Ти Своєї ноги.</span> <span class="verse"><a name="7">7</a>Ісус відказав йому: Ще написано: Не спокушуй Господа Бога свого!</span> <span class="verse"><a name="8">8</a>Знов диявол бере Його на височезную гору, і показує Йому всі царства на світі та їхнюю славу,</span> <span class="verse"><a name="9">9</a>та й каже до Нього: Це все Тобі дам, якщо впадеш і мені Ти поклонишся!</span> <span class="verse"><a name="10">10</a>Тоді каже до нього Ісус: Відійди, сатано! Бож написано: Господеві Богові своєму вклоняйся, і служи Одному Йому!</span> <span class="verse"><a name="11">11</a>Тоді позоставив диявол Його. І ось Анголи приступили, і служили Йому.</span> <span class="verse"><a name="12">12</a>Як довідавсь Ісус, що Івана ув'язнено, перейшов у Галілею.</span> <span class="verse"><a name="13">13</a>І, покинувши Він Назарета, прийшов й оселився в Капернаумі приморськім, на границі країн Завулонової й Нефталимової,</span> <span class="verse"><a name="14">14</a>щоб справдилось те, що сказав був Ісая пророк, промовляючи:</span> <span class="verse"><a name="15">15</a>Завулонова земле, і Нефталимова земле, за Йорданом при морській дорозі, Галілеє поганська!</span> <span class="verse"><a name="16">16</a>Народ, що в темноті сидів, світло велике побачив, а тим, хто сидів у країні смертельної тіні, засяяло світло.</span> <span class="verse"><a name="17">17</a>Із того часу Ісус розпочав проповідувати й промовляти: Покайтеся, бо наблизилось Царство Небесне!</span> <span class="verse"><a name="18">18</a>Як проходив же Він поблизу Галілейського моря, то побачив двох братів: Симона, що зветься Петром, та Андрія, його брата, що невода в море закидали, бо рибалки були.</span> <span class="verse"><a name="19">19</a>І Він каже до них: Ідіть за Мною, Я зроблю вас ловцями людей!</span> <span class="verse"><a name="20">20</a>І вони зараз покинули сіті, та й пішли вслід за Ним.</span> <span class="verse"><a name="21">21</a>І, далі пішовши звідти, Він побачив двох інших братів, Зеведеєвого сина Якова та Івана, його брата, із Зеведеєм, їхнім батьком, що лагодили свого невода в човні, і покликав Він їх.</span> <span class="verse"><a name="22">22</a>Вони зараз залишили човна та батька свого, та й пішли вслід за Ним.</span> <span class="verse"><a name="23">23</a>І ходив Він по всій Галілеї, по їхніх синагогах навчаючи, та Євангелію Царства проповідуючи, і вздоровлюючи всяку недугу, і всяку неміч між людьми.</span> <span class="verse"><a name="24">24</a>А чутка про Нього пішла по всій Сирії. І водили до Нього недужих усіх, хто терпів на різні хвороби та муки, і біснуватих, і сновид, і розслаблених, і Він їх уздоровляв.</span> <span class="verse"><a name="25">25</a>І багато людей ішло за Ним і з Галілеї, і з Десятимістя, і з Єрусалиму, і з Юдеї, і з Зайордання.</span> </p></div</div></div></body></html>