<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 26</strong></div><p><span class="verse"><a name="1">1</a>І сталось, коли закінчив Ісус усі ці слова, Він сказав Своїм учням:</span> <span class="verse"><a name="2">2</a>Ви знаєте, що через два дні буде Пасха, і Людський Син буде виданий на розп'яття.</span> <span class="verse"><a name="3">3</a>Тоді первосвященики, і книжники, і старші народу зібралися в домі первосвященика, званого Кайяфою,</span> <span class="verse"><a name="4">4</a>і радилися, щоб підступом взяти Ісуса й забити.</span> <span class="verse"><a name="5">5</a>І вони говорили: Та не в свято, щоб бува колотнеча в народі не сталась.</span> <span class="verse"><a name="6">6</a>Коли ж Ісус був у Віфанії, у домі Симона прокаженого,</span> <span class="verse"><a name="7">7</a>підійшла одна жінка до Нього, маючи алябастрову пляшечку дорогоцінного мира, і вилила на Його голову, як сидів при столі Він.</span> <span class="verse"><a name="8">8</a>Як побачили ж учні це, то обурилися та й сказали: Нащо таке марнотратство?</span> <span class="verse"><a name="9">9</a>Бо дорого можна було б це продати, і віддати убогим.</span> <span class="verse"><a name="10">10</a>Зрозумівши Ісус, промовив до них: Чого прикрість ви робите жінці? Вона ж добрий учинок зробила Мені.</span> <span class="verse"><a name="11">11</a>Бо вбогих ви маєте завжди з собою, а Мене не постійно ви маєте.</span> <span class="verse"><a name="12">12</a>Бо, виливши миро оце на тіло Моє, вона те вчинила на похорон Мій.</span> <span class="verse"><a name="13">13</a>Поправді кажу вам: де тільки оця Євангелія проповідувана буде в цілому світі, на пам'ятку їй буде сказане й те, що зробила вона!</span> <span class="verse"><a name="14">14</a>Тоді один із Дванадцятьох, званий Юдою Іскаріотським, подався до первосвящеників,</span> <span class="verse"><a name="15">15</a>і сказав: Що хочете дати мені, і я вам Його видам? І вони йому виплатили тридцять срібняків.</span> <span class="verse"><a name="16">16</a>І він відтоді шукав слушного часу, щоб видати Його.</span> <span class="verse"><a name="17">17</a>А першого дня Опрісноків учні підійшли до Ісуса й сказали Йому: Де хочеш, щоб ми приготували пасху спожити Тобі?</span> <span class="verse"><a name="18">18</a>А Він відказав: Ідіть до такого то в місто, і перекажіть йому: каже Вчитель: час Мій близький, справлю Пасху з Своїми учнями в тебе.</span> <span class="verse"><a name="19">19</a>І учні зробили, як звелів їм Ісус, і зачали пасху готувати.</span> <span class="verse"><a name="20">20</a>А коли настав вечір, Він із дванадцятьма учнями сів за стіл.</span> <span class="verse"><a name="21">21</a>І, як вони споживали, Він сказав: Поправді кажу вам, що один із вас видасть Мене...</span> <span class="verse"><a name="22">22</a>А вони засмутилися тяжко, і кожен із них став питати Його: Чи не я то, о Господи?</span> <span class="verse"><a name="23">23</a>А Він відповів і промовив: Хто руку свою вмочить у миску зо Мною, той видасть Мене.</span> <span class="verse"><a name="24">24</a>Людський Син справді йде, як про Нього написано; але горе тому чоловікові, що видасть Людського Сина! Було б краще йому, коли б той чоловік не родився!</span> <span class="verse"><a name="25">25</a>Юда ж, зрадник Його, відповів і сказав: Чи не я то, Учителю? Відказав Він йому: Ти сказав...</span> <span class="verse"><a name="26">26</a>Як вони ж споживали, Ісус узяв хліб, і поблагословив, поламав, і давав Своїм учням, і сказав: Прийміть, споживайте, це тіло Моє.</span> <span class="verse"><a name="27">27</a>А взявши чашу, і подяку вчинивши, Він подав їм і сказав: Пийте з неї всі,</span> <span class="verse"><a name="28">28</a>бо це кров Моя Нового Заповіту, що за багатьох проливається на відпущення гріхів!</span> <span class="verse"><a name="29">29</a>Кажу ж вам, що віднині не питиму Я від оцього плоду виноградного аж до дня, коли з вами його новим питиму в Царстві Мого Отця.</span> <span class="verse"><a name="30">30</a>А коли відспівали вони, то на гору Оливну пішли.</span> <span class="verse"><a name="31">31</a>Промовляє тоді їм Ісус: Усі ви через Мене спокуситеся ночі цієї. Бо написано: Уражу пастиря, і розпорошаться вівці отари.</span> <span class="verse"><a name="32">32</a>По воскресенні ж Своїм Я вас випереджу в Галілеї.</span> <span class="verse"><a name="33">33</a>А Петро відповів і сказав Йому: Якби й усі спокусились про Тебе, я не спокушуся ніколи.</span> <span class="verse"><a name="34">34</a>Промовив до нього Ісус: Поправді кажу тобі, що ночі цієї, перше ніж заспіває півень, відречешся ти тричі від Мене...</span> <span class="verse"><a name="35">35</a>Говорить до Нього Петро: Коли б мені навіть умерти з Тобою, я не відречуся від Тебе! Так сказали й усі учні.</span> <span class="verse"><a name="36">36</a>Тоді з ними приходить Ісус до місцевости, званої Гефсиманія, і промовляє до учнів: Посидьте ви тут, аж поки піду й помолюся отам.</span> <span class="verse"><a name="37">37</a>І, взявши Петра й двох синів Зеведеєвих, зачав сумувати й тужити.</span> <span class="verse"><a name="38">38</a>Тоді промовляє до них: Обгорнена сумом смертельним душа Моя! Залишіться тут, і попильнуйте зо Мною...</span> <span class="verse"><a name="39">39</a>І, трохи далі пройшовши, упав Він долілиць, та молився й благав: Отче Мій, коли можна, нехай обмине ця чаша Мене... Та проте, не як Я хочу, а як Ти...</span> <span class="verse"><a name="40">40</a>І, вернувшись до учнів, знайшов їх, що спали, і промовив Петрові: Отак, не змогли ви й однієї години попильнувати зо Мною?...</span> <span class="verse"><a name="41">41</a>Пильнуйте й моліться, щоб не впасти на спробу, бадьорий бо дух, але немічне тіло.</span> <span class="verse"><a name="42">42</a>Відійшовши ще вдруге, Він молився й благав: Отче Мій, як ця чаша не може минути Мене, щоб не пити її, нехай станеться воля Твоя!</span> <span class="verse"><a name="43">43</a>І, прийшовши, ізнову знайшов їх, що спали, бо зважніли їм очі були.</span> <span class="verse"><a name="44">44</a>І, залишивши їх, знов пішов, і помолився втретє, те саме слово промовивши.</span> <span class="verse"><a name="45">45</a>Потому приходить до учнів і їм промовляє: Ви ще далі спите й спочиваєте? Ось година наблизилась, і до рук грішникам виданий буде Син Людський...</span> <span class="verse"><a name="46">46</a>Уставайте, ходім, ось наблизився Мій зрадник!</span> <span class="verse"><a name="47">47</a>І коли Він іще говорив, аж ось прийшов Юда, один із Дванадцятьох, а з ним люду багато від первосвящеників і старших народу з мечами та киями.</span> <span class="verse"><a name="48">48</a>А зрадник Його дав був знака їм, кажучи: Кого поцілую, то Він, беріть Його.</span> <span class="verse"><a name="49">49</a>І зараз Він підійшов до Ісуса й сказав: Радій, Учителю! І поцілував Його.</span> <span class="verse"><a name="50">50</a>Ісус же йому відказав: Чого, друже, прийшов ти? Тоді приступили та руки наклали на Ісуса, і схопили Його.</span> <span class="verse"><a name="51">51</a>А ось один із тих, що з Ісусом були, витягнув руку, і меча свого вихопив та й рубонув раба первосвященика, і відтяв йому вухо.</span> <span class="verse"><a name="52">52</a>Тоді промовляє до нього Ісус: Сховай свого меча в його місце, бо всі, хто візьме меча, від меча і загинуть.</span> <span class="verse"><a name="53">53</a>Чи ти думаєш, що не можу тепер упросити Свого Отця, і Він дасть Мені зараз більше дванадцяти леґіонів Анголів?</span> <span class="verse"><a name="54">54</a>Але як має збутись Писання, що так статися мусить?</span> <span class="verse"><a name="55">55</a>Тієї години промовив Ісус до народу: Немов на розбійника вийшли з мечами та киями, щоб узяти Мене! Я щоденно у храмі сидів і навчав, і Мене не взяли ви.</span> <span class="verse"><a name="56">56</a>Це ж сталось усе, щоб збулися писання пророків. Усі учні тоді залишили Його й повтікали...</span> <span class="verse"><a name="57">57</a>А вони схопили Ісуса, і повели до первосвященика Кайяфи, де зібралися книжники й старші.</span> <span class="verse"><a name="58">58</a>Петро ж здалека йшов услід за Ним аж до двору первосвященика, і, ввійшовши всередину, сів із службою, щоб бачити кінець.</span> <span class="verse"><a name="59">59</a>А первосвященики та ввесь синедріон шукали на Ісуса неправдивого свідчення, щоб смерть заподіяти Йому,</span> <span class="verse"><a name="60">60</a>і не знаходили, хоч кривосвідків багато підходило. Аж ось накінець з'явилися двоє,</span> <span class="verse"><a name="61">61</a>і сказали: Він говорив: Я можу зруйнувати храм Божий, і за три дні збудувати його.</span> <span class="verse"><a name="62">62</a>Тоді первосвященик устав і до Нього сказав: Ти нічого не відповідаєш на те, що свідчать супроти Тебе?</span> <span class="verse"><a name="63">63</a>Ісус же мовчав. І первосвященик сказав Йому: Заприсягаю Тебе Живим Богом, щоб нам Ти сказав, чи Христос Ти, Син Божий?</span> <span class="verse"><a name="64">64</a>Промовляє до нього Ісус: Ти сказав... А навіть повім вам: відтепер ви побачите Людського Сина, що сидітиме праворуч сили Божої, і на хмарах небесних приходитиме!</span> <span class="verse"><a name="65">65</a>Тоді первосвященик роздер одежу свою та й сказав: Він богозневажив! Нащо нам іще свідки потрібні? Ось ви чули тепер Його богозневагу!</span> <span class="verse"><a name="66">66</a>Як вам іздається? Вони ж відповіли та сказали: Повинен умерти!</span> <span class="verse"><a name="67">67</a>Тоді стали плювати на обличчя Йому, та бити по щоках Його, інші ж киями били,</span> <span class="verse"><a name="68">68</a>і казали: Пророкуй нам, Христе, хто то вдарив Тебе?...</span> <span class="verse"><a name="69">69</a>А Петро перед домом сидів на подвір'ї. І приступила до нього служниця одна та й сказала: І ти був з Ісусом Галілеянином!</span> <span class="verse"><a name="70">70</a>А він перед всіма відрікся, сказавши: Не відаю я, що ти кажеш...</span> <span class="verse"><a name="71">71</a>А коли до воріт він підходив, побачила інша його та й сказала приявним там людям: Оцей був з Ісусом Назарянином!</span> <span class="verse"><a name="72">72</a>І він знову відрікся та став присягатись: Не знаю Цього Чоловіка!...</span> <span class="verse"><a name="73">73</a>Підійшли ж трохи згодом присутні й сказали Петрові: І ти справді з отих, та й мова твоя виявляє тебе.</span> <span class="verse"><a name="74">74</a>Тоді він став клястись та божитись: Не знаю Цього Чоловіка! І заспівав півень хвилі тієї...</span> <span class="verse"><a name="75">75</a>І згадав Петро сказане слово Ісусове: Перше ніж заспіває півень, відречешся ти тричі від Мене. І, вийшовши звідти, він гірко заплакав...</span> </p></div</div></div></body></html>