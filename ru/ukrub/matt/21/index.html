<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 21</strong></div><p><span class="verse"><a name="1">1</a>А коли вони наблизились до Єрусалиму, і прийшли до Вітфагії, до гори до Оливної, тоді Ісус вислав двох учнів,</span> <span class="verse"><a name="2">2</a>до них, кажучи: Ідіть у село, яке перед вами, і знайдете зараз ослицю прив'язану та з нею осля; відв'яжіть, і Мені приведіть їх.</span> <span class="verse"><a name="3">3</a>А як хто вам що скаже, відкажіть, що їх потребує Господь, і він зараз пошле їх.</span> <span class="verse"><a name="4">4</a>А це сталось, щоб справдилось те, що сказав був пророк, промовляючи:</span> <span class="verse"><a name="5">5</a>Скажіте Сіонській доньці: Ось до тебе йде Цар твій! Він покірливий, і всів на осла, на осля, під'яремної сина.</span> <span class="verse"><a name="6">6</a>А учні пішли та й зробили, як звелів їм Ісус.</span> <span class="verse"><a name="7">7</a>Вони привели до Ісуса ослицю й осля, і одежу поклали на них, і Він сів на них.</span> <span class="verse"><a name="8">8</a>І багато народу стелили одежу свою по дорозі, інші ж різали віття з дерев і стелили дорогою.</span> <span class="verse"><a name="9">9</a>А народ, що йшов перед Ним і позаду, викрикував, кажучи: Осанна Сину Давидовому! Благословенний, хто йде у Господнє Ім'я! Осанна на висоті!</span> <span class="verse"><a name="10">10</a>А коли увійшов Він до Єрусалиму, то здвигнулося ціле місто, питаючи: Хто це такий?</span> <span class="verse"><a name="11">11</a>А народ говорив: Це Пророк, Ісус із Назарету Галілейського!</span> <span class="verse"><a name="12">12</a>Потому Ісус увійшов у храм Божий, і вигнав усіх продавців і покупців у храмі, і поперевертав грошомінам столи, та ослони продавцям голубів.</span> <span class="verse"><a name="13">13</a>І сказав їм: Написано: Дім Мій буде домом молитви, а ви робите з нього печеру розбійників.</span> <span class="verse"><a name="14">14</a>І приступили у храмі до Нього сліпі та криві, і Він їх уздоровив.</span> <span class="verse"><a name="15">15</a>А первосвященики й книжники, бачивши чуда, що Він учинив, і дітей, що в храмі викрикували: Осанна Сину Давидовому, обурилися,</span> <span class="verse"><a name="16">16</a>та й сказали Йому: Чи ти чуєш, що кажуть вони? А Ісус відказав їм: Так. Чи ж ви не читали ніколи: Із уст немовлят, і тих, що ссуть, учинив Ти хвалу?</span> <span class="verse"><a name="17">17</a>І покинувши їх, Він вийшов за місто в Віфанію, і там ніч перебув.</span> <span class="verse"><a name="18">18</a>А вранці, до міста вертаючись, Він зголоднів.</span> <span class="verse"><a name="19">19</a>І побачив Він при дорозі одне фіґове дерево, і до нього прийшов, та нічого, крім листя самого, на нім не знайшов. І до нього Він каже: Нехай плоду із тебе не буде ніколи повіки! І фіґове дерево зараз усохло.</span> <span class="verse"><a name="20">20</a>А учні, побачивши це, дивувалися та говорили: Як швидко всохло це фіґове дерево!...</span> <span class="verse"><a name="21">21</a>Ісус же промовив у відповідь їм: Поправді кажу вам: Коли б мали ви віру, і не мали сумніву, то вчинили б не тільки як із фіґовим деревом, а якби й цій горі ви сказали: Порушся та кинься до моря, то й станеться те!</span> <span class="verse"><a name="22">22</a>І все, чого ви в молитві попросите з вірою, то одержите.</span> <span class="verse"><a name="23">23</a>А коли Він прийшов у храм і навчав, поприходили первосвященики й старші народу до Нього й сказали: Якою Ти владою чиниш оце? І хто Тобі владу цю дав?</span> <span class="verse"><a name="24">24</a>Ісус же промовив у відповідь їм: Запитаю й Я вас одне слово. Як про нього дасте Мені відповідь, то й Я вам скажу, якою владою Я це чиню.</span> <span class="verse"><a name="25">25</a>Іванове хрищення звідки було: із неба, чи від людей? Вони ж міркували собі й говорили: Коли скажемо: Із неба, відкаже Він нам: Чого ж ви йому не повірили?</span> <span class="verse"><a name="26">26</a>А як скажемо: Від людей, боїмося народу, бо Івана вважають усі за пророка.</span> <span class="verse"><a name="27">27</a>І сказали Ісусові в відповідь: Ми не знаємо. Відказав їм і Він: То й Я вам не скажу, якою владою Я це чиню.</span> <span class="verse"><a name="28">28</a>А як вам здається? Один чоловік мав двох синів. Прийшовши до першого, він сказав: Піди но, дитино, сьогодні, працюй у винограднику!</span> <span class="verse"><a name="29">29</a>А той відповів і сказав: Готовий, панотче, і не пішов.</span> <span class="verse"><a name="30">30</a>І, прийшовши до другого, так само сказав. А той відповів і сказав: Я не хочу. А потім покаявся, і пішов.</span> <span class="verse"><a name="31">31</a>Котрий же з двох учинив волю батькову? Вони кажуть: Останній. Ісус промовляє до них: Поправді кажу вам, що митники та блудодійки випереджують вас у Боже Царство.</span> <span class="verse"><a name="32">32</a>Бо прийшов був до вас дорогою праведности Іван, та йому не повірили ви, а митники та блудодійки йняли йому віри. А ви бачили, та проте не покаялися й опісля, щоб повірити йому.</span> <span class="verse"><a name="33">33</a>Послухайте іншої притчі. Був господар один. Насадив виноградника він, обгородив його муром, видовбав у ньому чавило, башту поставив, і віддав його винарям, та й пішов.</span> <span class="verse"><a name="34">34</a>Коли ж надійшов час плодів, він до винарів послав рабів своїх, щоб прийняти плоди свої.</span> <span class="verse"><a name="35">35</a>Винарі ж рабів його похапали, і одного побили, а другого замордували, а того вкаменували.</span> <span class="verse"><a name="36">36</a>Знов послав він інших рабів, більш як перше, та й їм учинили те саме.</span> <span class="verse"><a name="37">37</a>Нарешті послав до них сина свого і сказав: Посоромляться сина мого.</span> <span class="verse"><a name="38">38</a>Але винарі, як побачили сина, міркувати собі стали: Це спадкоємець; ходім, замордуймо його, і заберемо його спадщину!</span> <span class="verse"><a name="39">39</a>І, схопивши його, вони вивели за виноградник його, та й убили.</span> <span class="verse"><a name="40">40</a>Отож, як прибуде той пан виноградника, що зробить він тим винарям?</span> <span class="verse"><a name="41">41</a>Вони кажуть Йому: Злочинців погубить жорстоко, виноградника ж віддасть іншим винарям, що будуть плоди віддавати йому своєчасно.</span> <span class="verse"><a name="42">42</a>Ісус промовляє до них: Чи ви не читали ніколи в Писанні: Камінь, що його будівничі відкинули, той наріжним став каменем; від Господа сталося це, і дивне воно в очах наших!</span> <span class="verse"><a name="43">43</a>Тому кажу вам, що від вас Царство Боже відійметься, і дасться народові, що плоди його буде приносити.</span> <span class="verse"><a name="44">44</a>І хто впаде на цей камінь розіб'ється, а на кого він сам упаде то розчавить його.</span> <span class="verse"><a name="45">45</a>А як первосвященики та фарисеї почули ці притчі Його, то вони зрозуміли, що про них Він говорить.</span> <span class="verse"><a name="46">46</a>І намагались схопити Його, але побоялись людей, бо вважали Його за Пророка.</span> </p></div</div></div></body></html>