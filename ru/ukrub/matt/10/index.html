<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 10</strong></div><p><span class="verse"><a name="1">1</a>І закликав Він дванадцятьох Своїх учнів, і владу їм дав над нечистими духами, щоб їх виганяли вони, і щоб уздоровляли всіляку недугу та неміч всіляку.</span> <span class="verse"><a name="2">2</a>А ймення апостолів дванадцятьох отакі: перший Симон, що Петром прозивається, і Андрій, брат його; Яків, син Зеведеїв, та Іван, брат його;</span> <span class="verse"><a name="3">3</a>Пилип і Варфоломій, Хома й митник Матвій; Яків, син Алфеїв, і Тадей;</span> <span class="verse"><a name="4">4</a>Симон Кананіт, та Юда Іскаріотський, що й видав Його.</span> <span class="verse"><a name="5">5</a>Цих Дванадцятьох Ісус вислав, і їм наказав, промовляючи: На путь до поган не ходіть, і до самарянського міста не входьте,</span> <span class="verse"><a name="6">6</a>але йдіть радніш до овечок загинулих дому Ізраїлевого.</span> <span class="verse"><a name="7">7</a>А ходячи, проповідуйте та говоріть, що наблизилось Царство Небесне.</span> <span class="verse"><a name="8">8</a>Уздоровляйте недужих, воскрешайте померлих, очищайте прокажених, виганяйте демонів. Ви дармо дістали, дармо й давайте.</span> <span class="verse"><a name="9">9</a>Не беріть ані золота, ані срібла, ані мідяків до своїх поясів,</span> <span class="verse"><a name="10">10</a>ані торби в дорогу, ані двох одеж, ні сандаль, ані палиці. Бо вартий робітник своєї поживи.</span> <span class="verse"><a name="11">11</a>А як зайдете в місто якесь чи в село, то розвідайте, хто там достойний, і там перебудьте, аж поки не вийдете.</span> <span class="verse"><a name="12">12</a>А входячи в дім, вітайте його, промовляючи: Мир дому цьому!</span> <span class="verse"><a name="13">13</a>І коли буде достойний той дім, нехай зійде на нього ваш мир; а як недостойний він буде, то мир ваш нехай до вас вернеться.</span> <span class="verse"><a name="14">14</a>А як хто вас не прийме, і ваших слів не послухає, то, виходячи з дому чи з міста того, обтрусіть порох із ніг своїх.</span> <span class="verse"><a name="15">15</a>Поправді кажу вам: легше буде країні содомській й гоморській дня судного, аніж місту тому!</span> <span class="verse"><a name="16">16</a>Оце посилаю Я вас, як овець між вовки. Будьте ж мудрі, як змії, і невинні, як голубки.</span> <span class="verse"><a name="17">17</a>Стережіться ж людей, бо вони на суди видаватимуть вас, та по синагогах своїх бичувати вас будуть.</span> <span class="verse"><a name="18">18</a>І до правителів та до царів поведуть вас за Мене, на свідчення їм і поганам.</span> <span class="verse"><a name="19">19</a>А коли видаватимуть вас, не журіться, як або що говорити: тієї години буде вам дане, що маєте ви говорити,</span> <span class="verse"><a name="20">20</a>бо не ви промовлятимете, але Дух Отця вашого в вас промовлятиме.</span> <span class="verse"><a name="21">21</a>І видасть на смерть брата брат, а батько дитину. І діти повстануть супроти батьків, і їх повбивають.</span> <span class="verse"><a name="22">22</a>І за Ім'я Моє будуть усі вас ненавидіти. А хто витерпить аж до кінця, той буде спасений.</span> <span class="verse"><a name="23">23</a>А коли будуть вас переслідувати в однім місті, утікайте до іншого. Поправді кажу вам, не встигнете ви обійти міст Ізраїлевих, як прийде Син Людський.</span> <span class="verse"><a name="24">24</a>Учень не більший за вчителя, а раб понад пана свого.</span> <span class="verse"><a name="25">25</a>Доволі для учня, коли буде він, як учитель його, а раб як господар його. Коли Вельзевулом назвали господаря дому, скільки ж більше назвуть так домашніх його!</span> <span class="verse"><a name="26">26</a>Але не лякайтеся їх. Немає нічого захованого, що воно не відкриється, ані потаємного, що не виявиться.</span> <span class="verse"><a name="27">27</a>Що кажу Я вам потемки, говоріть те при світлі, що ж на вухо ви чуєте проповідуйте те на дахах.</span> <span class="verse"><a name="28">28</a>І не лякайтеся тих, хто тіло вбиває, а душі вбити не може; але бійтеся більше того, хто може й душу, і тіло вам занапастити в геєнні.</span> <span class="verse"><a name="29">29</a>Чи не два горобці продаються за гріш? А на землю із них ні один не впаде без волі Отця вашого.</span> <span class="verse"><a name="30">30</a>А вам і волосся все на голові пораховано.</span> <span class="verse"><a name="31">31</a>Отож, не лякайтесь, бо вартніші ви за багатьох горобців.</span> <span class="verse"><a name="32">32</a>Отже, кожного, хто Мене визнає перед людьми, того перед Небесним Отцем Моїм визнаю й Я.</span> <span class="verse"><a name="33">33</a>Хто ж Мене відцурається перед людьми, того й Я відцураюся перед Небесним Отцем Моїм.</span> <span class="verse"><a name="34">34</a>Не думайте, що Я прийшов, щоб мир на землю принести, Я не мир принести прийшов, а меча.</span> <span class="verse"><a name="35">35</a>Я ж прийшов порізнити чоловіка з батьком його, дочку з її матір'ю, і невістку з свекрухою її.</span> <span class="verse"><a name="36">36</a>І: вороги чоловікові домашні його!</span> <span class="verse"><a name="37">37</a>Хто більш, як Мене, любить батька чи матір, той Мене недостойний. І хто більш, як Мене, любить сина чи дочку, той Мене недостойний.</span> <span class="verse"><a name="38">38</a>І хто не візьме свого хреста, і не піде за Мною слідом, той Мене недостойний.</span> <span class="verse"><a name="39">39</a>Хто душу свою зберігає, той погубить її, хто ж за Мене погубить душу свою, той знайде її.</span> <span class="verse"><a name="40">40</a>Хто вас приймає приймає Мене, хто ж приймає Мене, приймає Того, Хто послав Мене.</span> <span class="verse"><a name="41">41</a>Хто приймає пророка, як пророка, той дістане нагороду пророчу, хто ж приймає праведника, як праведника, той дістане нагороду праведничу.</span> <span class="verse"><a name="42">42</a>І хто напоїть, як учня, кого з малих цих бодай кухлем водиці холодної, поправді кажу вам, той не згубить нагороди своєї.</span> </p></div</div></div></body></html>