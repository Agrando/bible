<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 24</strong></div><p><span class="verse"><a name="1">1</a>І вийшов Ісус і від храму пішов. І підійшли Його учні, щоб Йому показати будинки храмові.</span> <span class="verse"><a name="2">2</a>Він же промовив у відповідь їм: Чи бачите ви все оце? Поправді кажу вам: Не залишиться тут навіть камінь на камені, який не зруйнується!...</span> <span class="verse"><a name="3">3</a>Коли ж Він сидів на Оливній горі, підійшли Його учні до Нього самотньо й спитали: Скажи нам, коли станеться це? І яка буде ознака приходу Твого й кінця віку?</span> <span class="verse"><a name="4">4</a>Ісус же промовив у відповідь їм: Стережіться, щоб вас хто не звів!</span> <span class="verse"><a name="5">5</a>Бо багато хто прийде в Ім'я Моє, кажучи: Я Христос. І зведуть багатьох.</span> <span class="verse"><a name="6">6</a>Ви ж про війни почуєте, і про воєнні чутки, глядіть, не лякайтесь, бо статись належить тому. Але це не кінець ще.</span> <span class="verse"><a name="7">7</a>Бо повстане народ на народ, і царство на царство, і голод, мор та землетруси настануть місцями.</span> <span class="verse"><a name="8">8</a>А все це початок терпінь породільних.</span> <span class="verse"><a name="9">9</a>На муки тоді видаватимуть вас, і вбиватимуть вас, і вас будуть ненавидіти всі народи за Ймення Моє.</span> <span class="verse"><a name="10">10</a>І багато-хто в той час спокусяться, і видавати один одного будуть, і один одного будуть ненавидіти.</span> <span class="verse"><a name="11">11</a>Постане багато фальшивих пророків, і зведуть багатьох.</span> <span class="verse"><a name="12">12</a>І через розріст беззаконства любов багатьох охолоне.</span> <span class="verse"><a name="13">13</a>А хто витерпить аж до кінця, той буде спасений!</span> <span class="verse"><a name="14">14</a>І проповідана буде ця Євангелія Царства по цілому світові, на свідоцтво народам усім. І тоді прийде кінець!</span> <span class="verse"><a name="15">15</a>Тож, коли ви побачите ту гидоту спустошення, що про неї звіщав був пророк Даниїл, на місці святому, хто читає, нехай розуміє,</span> <span class="verse"><a name="16">16</a>тоді ті, хто в Юдеї, нехай в гори втікають.</span> <span class="verse"><a name="17">17</a>Хто на покрівлі, нехай той не сходить узяти речі з дому свого.</span> <span class="verse"><a name="18">18</a>І хто на полі, хай назад не вертається взяти одежу свою.</span> <span class="verse"><a name="19">19</a>Горе ж вагітним і тим, хто годує грудьми, за днів тих!</span> <span class="verse"><a name="20">20</a>Моліться ж, щоб ваша втеча не сталась зимою, ані в суботу.</span> <span class="verse"><a name="21">21</a>Бо скорбота велика настане тоді, якої не було з первопочину світу аж досі й не буде.</span> <span class="verse"><a name="22">22</a>І коли б не вкоротились ті дні, не спаслася б ніяка людина; але через вибраних дні ті вкоротяться.</span> <span class="verse"><a name="23">23</a>Тоді, як хто скаже до вас: Ото, Христос тут чи Отам, не йміть віри.</span> <span class="verse"><a name="24">24</a>Бо постануть христи неправдиві, і неправдиві пророки, і будуть чинити великі ознаки та чуда, що звели б, коли б можна, і вибраних.</span> <span class="verse"><a name="25">25</a>Оце Я наперед вам сказав.</span> <span class="verse"><a name="26">26</a>А коли скажуть вам: Ось Він у пустині не виходьте, Ось Він у криївках не вірте!</span> <span class="verse"><a name="27">27</a>Бо як блискавка та вибігає зо сходу, і з'являється аж до заходу, так буде і прихід Сина Людського.</span> <span class="verse"><a name="28">28</a>Бо де труп, там зберуться орли.</span> <span class="verse"><a name="29">29</a>І зараз, по скорботі тих днів, сонце затьмиться, і місяць не дасть свого світла, і зорі попадають з неба, і сили небесні порушаться.</span> <span class="verse"><a name="30">30</a>І того часу на небі з'явиться знак Сина Людського, і тоді заголосять всі земні племена, і побачать вони Сина Людського, що йтиме на хмарах небесних із великою потугою й славою.</span> <span class="verse"><a name="31">31</a>І пошле Анголів Своїх Він із голосним сурмовим гуком, і зберуть Його вибраних від вітрів чотирьох, від кінців неба аж до кінців його.</span> <span class="verse"><a name="32">32</a>Від дерева ж фіґового навчіться прикладу: коли віття його вже розпукується, і кинеться листя, то ви знаєте, що близько вже літо.</span> <span class="verse"><a name="33">33</a>Так і ви: коли все це побачите, знайте, що близько, під дверима!</span> <span class="verse"><a name="34">34</a>Поправді кажу вам: не перейде цей рід, аж усе оце станеться.</span> <span class="verse"><a name="35">35</a>Небо й земля проминеться, але не минуться слова Мої!</span> <span class="verse"><a name="36">36</a>А про день той й годину не знає ніхто: ані Анголи небесні, ані Син, лише Сам Отець.</span> <span class="verse"><a name="37">37</a>Як було за днів Ноєвих, так буде і прихід Сина Людського.</span> <span class="verse"><a name="38">38</a>Бо так само, як за днів до потопу всі їли й пили, женилися й заміж виходили, аж до дня, коли Ной увійшов до ковчегу,</span> <span class="verse"><a name="39">39</a>і не знали, аж поки потоп не прийшов та й усіх не забрав, так буде і прихід Сина Людського.</span> <span class="verse"><a name="40">40</a>Будуть двоє на полі тоді, один візьметься, а другий полишиться.</span> <span class="verse"><a name="41">41</a>Дві будуть молоти на жорнах, одна візьметься, а друга полишиться.</span> <span class="verse"><a name="42">42</a>Тож пильнуйте, бо не знаєте, котрого дня прийде Господь ваш.</span> <span class="verse"><a name="43">43</a>Знайте ж це, що коли б знав господар, о котрій сторожі прийде злодій, то він пильнував би, і підкопати свого дому не дав би.</span> <span class="verse"><a name="44">44</a>Тому будьте готові й ви, бо прийде Син Людський тієї години, коли ви не думаєте!</span> <span class="verse"><a name="45">45</a>Хто ж вірний і мудрий раб, якого пан поставив над своїми челядниками давати своєчасно поживу для них?</span> <span class="verse"><a name="46">46</a>Блаженний той раб, що пан його прийде та знайде, що робить він так!</span> <span class="verse"><a name="47">47</a>Поправді кажу вам, що над цілим маєтком своїм він поставить його.</span> <span class="verse"><a name="48">48</a>А як той злий раб скаже у серці своїм: Забариться пан мій прийти,</span> <span class="verse"><a name="49">49</a>і зачне бити товаришів своїх, а їсти та пити з п'яницями,</span> <span class="verse"><a name="50">50</a>то пан того раба прийде дня, якого він не сподівається, і о годині, якої не знає.</span> <span class="verse"><a name="51">51</a>І він пополовині розітне його, і визначить долю йому з лицемірами, буде плач там і скрегіт зубів!</span> </p></div</div></div></body></html>