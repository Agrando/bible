<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 22</strong></div><p><span class="verse"><a name="1">1</a>А Ісус, відповідаючи, знов почав говорити їм притчами, кажучи:</span> <span class="verse"><a name="2">2</a>Царство Небесне подібне одному цареві, що весілля справляв був для сина свого.</span> <span class="verse"><a name="3">3</a>І послав він своїх рабів покликати тих, хто був на весілля запрошений, та ті не хотіли прийти.</span> <span class="verse"><a name="4">4</a>Знову послав він інших рабів, наказуючи: Скажіть запрошеним: Ось я приготував обід свій, закололи бики й відгодоване, і все готове. Ідіть на весілля!</span> <span class="verse"><a name="5">5</a>Та вони злегковажили та порозходились, той на поле своє, а той на свій торг.</span> <span class="verse"><a name="6">6</a>А останні, похапавши рабів його, знущалися, та й повбивали їх.</span> <span class="verse"><a name="7">7</a>І розгнівався цар, і послав своє військо, і вигубив тих убійників, а їхнє місто спалив.</span> <span class="verse"><a name="8">8</a>Тоді каже рабам своїм: Весілля готове, але недостойні були ті покликані.</span> <span class="verse"><a name="9">9</a>Тож підіть на роздоріжжя, і кого тільки спіткаєте, кличте їх на весілля.</span> <span class="verse"><a name="10">10</a>І вийшовши раби ті на роздоріжжя, зібрали всіх, кого тільки спіткали, злих і добрих. І весільна кімната гістьми переповнилась.</span> <span class="verse"><a name="11">11</a>Як прийшов же той цар на гостей подивитись, побачив там чоловіка, в одежу весільну не вбраного,</span> <span class="verse"><a name="12">12</a>та й каже йому: Як ти, друже, ввійшов сюди, не мавши одежі весільної? Той же мовчав.</span> <span class="verse"><a name="13">13</a>Тоді цар сказав своїм слугам: Зв'яжіть йому ноги та руки, та й киньте до зовнішньої темряви, буде плач там і скрегіт зубів...</span> <span class="verse"><a name="14">14</a>Бо багато покликаних, та вибраних мало.</span> <span class="verse"><a name="15">15</a>Тоді фарисеї пішли й умовлялись, як зловити на слові Його.</span> <span class="verse"><a name="16">16</a>І посилають до Нього своїх учнів із іродіянами, і кажуть: Учителю, знаємо ми, що Ти справедливий, і наставляєш на Божу дорогу правдиво, і не зважаєш ні на кого, бо на людське обличчя не дивишся Ти.</span> <span class="verse"><a name="17">17</a>Скажи ж нам, як здається Тобі: чи годиться давати податок для кесаря, чи ні?</span> <span class="verse"><a name="18">18</a>А Ісус, знавши їхнє лукавство, сказав: Чого ви, лицеміри, Мене випробовуєте?</span> <span class="verse"><a name="19">19</a>Покажіть Мені гріш податковий. І принесли динарія Йому.</span> <span class="verse"><a name="20">20</a>А Він каже до них: Чий це образ і напис?</span> <span class="verse"><a name="21">21</a>Ті відказують: Кесарів. Тоді каже Він їм: Тож віддайте кесареве кесареві, а Богові Боже.</span> <span class="verse"><a name="22">22</a>А почувши таке, вони диву далися. І, лишивши Його, відійшли.</span> <span class="verse"><a name="23">23</a>Того дня приступили до Нього саддукеї, що твердять, ніби нема воскресення, і запитали Його,</span> <span class="verse"><a name="24">24</a>та й сказали: Учителю, Мойсей наказав: Коли хто помре, не мавши дітей, то нехай його брат візьме вдову його, і відновить насіння для брата свого.</span> <span class="verse"><a name="25">25</a>Було ж у нас сім братів. І перший, одружившись, умер, і, не мавши насіння, зоставив дружину свою братові своєму.</span> <span class="verse"><a name="26">26</a>Так само і другий, і третій, аж до сьомого.</span> <span class="verse"><a name="27">27</a>А по всіх вмерла й жінка.</span> <span class="verse"><a name="28">28</a>Отож, у воскресенні котрому з сімох вона дружиною буде? Бо всі мали її.</span> <span class="verse"><a name="29">29</a>Ісус же промовив у відповідь їм: Помиляєтесь ви, не знавши писання, ні Божої сили.</span> <span class="verse"><a name="30">30</a>Бо в воскресенні ні женяться, ані заміж виходять, але як Анголи ті на небі.</span> <span class="verse"><a name="31">31</a>А про воскресення померлих хіба не читали прореченого вам від Бога, що каже:</span> <span class="verse"><a name="32">32</a>Я Бог Авраамів, і Бог Ісаків, і Бог Яковів; Бог не є Богом мертвих, а живих.</span> <span class="verse"><a name="33">33</a>А народ, чувши це, дивувався науці Його.</span> <span class="verse"><a name="34">34</a>Фарисеї ж, почувши, що Він уста замкнув саддукеям, зібралися разом.</span> <span class="verse"><a name="35">35</a>І спитався один із них, учитель Закону, Його випробовуючи й кажучи:</span> <span class="verse"><a name="36">36</a>Учителю, котра заповідь найбільша в Законі?</span> <span class="verse"><a name="37">37</a>Він же промовив йому: Люби Господа Бога свого всім серцем своїм, і всією душею своєю, і всією своєю думкою.</span> <span class="verse"><a name="38">38</a>Це найбільша й найперша заповідь.</span> <span class="verse"><a name="39">39</a>А друга однакова з нею: Люби свого ближнього, як самого себе.</span> <span class="verse"><a name="40">40</a>На двох оцих заповідях увесь Закон і Пророки стоять.</span> <span class="verse"><a name="41">41</a>Коли ж фарисеї зібрались, Ісус їх запитав,</span> <span class="verse"><a name="42">42</a>і сказав: Що ви думаєте про Христа? Чий Він син? Вони Йому кажуть: Давидів.</span> <span class="verse"><a name="43">43</a>Він до них промовляє: Як же то силою Духа Давид Його Господом зве, коли каже:</span> <span class="verse"><a name="44">44</a>Промовив Господь Господеві моєму: сядь праворуч Мене, доки не покладу Я Твоїх ворогів підніжком ногам Твоїм.</span> <span class="verse"><a name="45">45</a>Тож, коли Давид зве Його Господом, як же Він йому син?</span> <span class="verse"><a name="46">46</a>І ніхто не спромігся відповісти Йому ані слова... І ніхто з того дня не наважувався більш питати Його.</span> </p></div</div></div></body></html>