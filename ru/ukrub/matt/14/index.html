<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 14</strong></div><p><span class="verse"><a name="1">1</a>Того часу прочув Ірод чотиривласник чутки про Ісуса,</span> <span class="verse"><a name="2">2</a>і сказав своїм слугам: Це Іван Христитель, він із мертвих воскрес, і тому чуда творяться ним...</span> <span class="verse"><a name="3">3</a>Бо Ірод схопив був Івана, і зв'язав його, і посадив у в'язницю через Іродіяду, дружину брата свого Пилипа.</span> <span class="verse"><a name="4">4</a>Бо до нього Іван говорив: Не годиться тобі її мати!</span> <span class="verse"><a name="5">5</a>І хотів Ірод смерть заподіяти йому, та боявся народу, бо того за пророка вважали.</span> <span class="verse"><a name="6">6</a>А як був день народження Ірода, танцювала посеред гостей дочка Іродіядина, та й Іродові догодила.</span> <span class="verse"><a name="7">7</a>Тому під присягою він обіцявся їй дати, чого тільки попросить вона.</span> <span class="verse"><a name="8">8</a>А вона, за намовою матері своєї: Дай мені проказала отут на полумиску голову Івана Христителя!...</span> <span class="verse"><a name="9">9</a>І цар засмутився, але через клятву та тих, хто сидів при столі з ним, звелів дати.</span> <span class="verse"><a name="10">10</a>І послав стяти Івана в в'язниці.</span> <span class="verse"><a name="11">11</a>І принесли на полумискові його голову, та й дали дівчині, а та віднесла її своїй матері...</span> <span class="verse"><a name="12">12</a>А учні його прибули, взяли тіло, і поховали його, та прийшли й сповістили Ісуса.</span> <span class="verse"><a name="13">13</a>Як Ісус те почув, Він відплив звідти човном у місце пустинне й самотнє. І, прочувши, народ із міст пішов пішки за Ним.</span> <span class="verse"><a name="14">14</a>І, як вийшов Ісус, Він побачив багато народу, і змилосердивсь над ними, і їхніх слабих уздоровив.</span> <span class="verse"><a name="15">15</a>А коли настав вечір, підійшли Його учні до Нього й сказали: Тут місце пустинне, і година вже пізня; відпусти народ, хай по селах розійдуться, і куплять поживи собі.</span> <span class="verse"><a name="16">16</a>А Ісус їм сказав: Непотрібно відходити їм, нагодуйте їх ви!</span> <span class="verse"><a name="17">17</a>Вони ж кажуть Йому: Не маємо чим тут, тільки п'ятеро хліба й дві рибі.</span> <span class="verse"><a name="18">18</a>А Він відказав: Принесіть Мені їх сюди.</span> <span class="verse"><a name="19">19</a>І, звелівши натовпові посідати на траві, Він узяв п'ятеро хліба й дві рибі, споглянув на небо, поблагословив й поламав ті хліби, і дав учням, а учні народові.</span> <span class="verse"><a name="20">20</a>І всі їли й наситились, а з кусків позосталих назбирали дванадцятеро повних кошів...</span> <span class="verse"><a name="21">21</a>Їдців же було мужа тисяч із п'ять, крім жінок і дітей.</span> <span class="verse"><a name="22">22</a>І зараз звелів Ісус учням до човна сідати, і переплисти на той бік раніше Його, аж поки народ Він відпустить.</span> <span class="verse"><a name="23">23</a>Відпустивши ж народ, Він на гору пішов помолитися насамоті; і як вечір настав, був там Сам.</span> <span class="verse"><a name="24">24</a>А човен вже був на середині моря, і кидали хвилі його, бо вітер зірвавсь супротивний.</span> <span class="verse"><a name="25">25</a>А о четвертій сторожі нічній Ісус підійшов до них, ідучи по морю.</span> <span class="verse"><a name="26">26</a>Як побачили ж учні, що йде Він по морю, то настрашилися та й казали: Мара! І від страху вони закричали...</span> <span class="verse"><a name="27">27</a>А Ісус до них зараз озвався й сказав: Заспокойтесь, це Я, не лякайтесь!</span> <span class="verse"><a name="28">28</a>Петро ж відповів і сказав: Коли, Господи, Ти це, то звели, щоб прийшов я до Тебе по воді.</span> <span class="verse"><a name="29">29</a>А Він відказав йому: Іди. І, вилізши з човна, Петро став іти по воді, і пішов до Ісуса.</span> <span class="verse"><a name="30">30</a>Але, бачачи велику бурю, злякався, і зачав потопати, і скричав: Рятуй мене, Господи!...</span> <span class="verse"><a name="31">31</a>І зараз Ісус простяг руку й схопив його, і каже до нього: Маловірний, чого усумнився?</span> <span class="verse"><a name="32">32</a>Як до човна ж вони ввійшли, буря вщухнула.</span> <span class="verse"><a name="33">33</a>А приявні в човні вклонились Йому та сказали: Ти справді Син Божий!</span> <span class="verse"><a name="34">34</a>Перепливши ж вони, прибули в землю Генісаретську.</span> <span class="verse"><a name="35">35</a>А люди тієї місцевости, пізнавши Його, сповістили по всій тій околиці, і до Нього принесли всіх хворих.</span> <span class="verse"><a name="36">36</a>І благали Його, щоб бодай доторкнутися краю одежі Його. А хто доторкавсь, уздоровлений був.</span> </p></div</div></div></body></html>