<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 2</strong></div><p><span class="verse"><a name="1">1</a>Коли ж народився Ісус у Віфлеємі Юдейськім, за днів царя Ірода, то ось мудреці прибули до Єрусалиму зо сходу,</span> <span class="verse"><a name="2">2</a>і питали: Де народжений Цар Юдейський? Бо на сході ми бачили зорю Його, і прибули поклонитись Йому.</span> <span class="verse"><a name="3">3</a>І, як зачув це цар Ірод, занепокоївся, і з ним увесь Єрусалим.</span> <span class="verse"><a name="4">4</a>І, зібравши всіх первосвящеників і книжників людських, він випитував у них, де має Христос народитись?</span> <span class="verse"><a name="5">5</a>Вони ж відказали йому: У Віфлеємі Юдейськім, бо в пророка написано так:</span> <span class="verse"><a name="6">6</a>І ти, Віфлеєме, земле Юдина, не менший нічим між осадами Юдиними, бо з тебе з'явиться Вождь, що буде Він пасти народ Мій ізраїльський.</span> <span class="verse"><a name="7">7</a>Тоді Ірод покликав таємно отих мудреців, і докладно випитував їх про час, коли з'явилась зоря.</span> <span class="verse"><a name="8">8</a>І він відіслав їх до Віфлеєму, говорячи: Ідіть, і пильно розвідайтеся про Дитятко; а як знайдете, сповістіть мене, щоб і я міг піти й поклонитись Йому.</span> <span class="verse"><a name="9">9</a>Вони ж царя вислухали й відійшли. І ось зоря, що на сході вони її бачили, ішла перед ними, аж прийшла й стала зверху, де Дитятко було.</span> <span class="verse"><a name="10">10</a>А бачивши зорю, вони надзвичайно зраділи.</span> <span class="verse"><a name="11">11</a>І, ввійшовши до дому, знайшли там Дитятко з Марією, Його матір'ю. І вони впали ницьма, і вклонились Йому. І, відчинивши скарбниці свої, піднесли Йому свої дари: золото, ладан та смирну.</span> <span class="verse"><a name="12">12</a>А вві сні остережені, щоб не вертатись до Ірода, відійшли вони іншим шляхом до своєї землі.</span> <span class="verse"><a name="13">13</a>Як вони ж відійшли, ось Ангол Господній з'явивсь у сні Йосипові та й сказав: Уставай, візьми Дитятко та матір Його, і втікай до Єгипту, і там зоставайся, аж поки скажу тобі, бо Дитятка шукатиме Ірод, щоб Його погубити.</span> <span class="verse"><a name="14">14</a>І він устав, узяв Дитятко та матір Його вночі, та й пішов до Єгипту.</span> <span class="verse"><a name="15">15</a>І він там зоставався аж до смерти Іродової, щоб збулося сказане від Господа пророком, який провіщає: Із Єгипту покликав Я Сина Свого.</span> <span class="verse"><a name="16">16</a>Спостеріг тоді Ірод, що ті мудреці насміялися з нього, та й розгнівався дуже, і послав повбивати в Віфлеємі й по всій тій околиці всіх дітей від двох років і менше, за часом, що його в мудреців він був випитав.</span> <span class="verse"><a name="17">17</a>Тоді справдилось те, що сказав Єремія пророк, промовляючи:</span> <span class="verse"><a name="18">18</a>Чути голос у Рамі, плач і ридання та голосіння велике: Рахиль плаче за дітьми своїми, і не дається розважити себе, бо нема їх...</span> <span class="verse"><a name="19">19</a>Коли ж Ірод умер, ось Ангол Господній з'явився в Єгипті вві сні Йосипові, та й промовив:</span> <span class="verse"><a name="20">20</a>Уставай, візьми Дитятко та матір Його, та йди в землю Ізраїлеву, бо вимерли ті, хто шукав був душу Дитини.</span> <span class="verse"><a name="21">21</a>І він устав, узяв Дитятко та матір Його, і прийшов у землю Ізраїлеву.</span> <span class="verse"><a name="22">22</a>Та прочувши, що царює в Юдеї Архелай, замість Ірода, батька свого, побоявся піти туди він. А вві сні остережений, відійшов до країв галілейських.</span> <span class="verse"><a name="23">23</a>А прибувши, оселився у місті, на ім'я Назарет, щоб збулося пророками сказане, що Він Назарянин буде званий.</span> </p></div</div></div></body></html>