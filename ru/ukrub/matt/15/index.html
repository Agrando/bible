<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/matt">Matthew</a> &gt <strong>Chapter 15</strong></div><p><span class="verse"><a name="1">1</a>Тоді до Ісуса прийшли фарисеї та книжники з Єрусалиму й сказали:</span> <span class="verse"><a name="2">2</a>Чого Твої учні ламають передання старших? Бо не миють вони своїх рук, коли хліб споживають.</span> <span class="verse"><a name="3">3</a>А Він відповів і промовив до них: А чого й ви порушуєте Божу заповідь ради передання вашого?</span> <span class="verse"><a name="4">4</a>Бо Бог заповів: Шануй батька та матір, та: Хто злорічить на батька чи матір, хай смертю помре.</span> <span class="verse"><a name="5">5</a>А ви кажете: Коли скаже хто батьку чи матері: Те, чим би ви скористатись від мене хотіли, то дар Богові,</span> <span class="verse"><a name="6">6</a>то може вже й не шанувати той батька свого або матір свою. Так ви ради передання вашого знівечили Боже Слово.</span> <span class="verse"><a name="7">7</a>Лицеміри! Про вас добре Ісая пророкував був, говорячи:</span> <span class="verse"><a name="8">8</a>Оці люди устами шанують Мене, серце ж їхнє далеко від Мене!</span> <span class="verse"><a name="9">9</a>Та однак надаремне шанують Мене, бо навчають наук людських заповідей...</span> <span class="verse"><a name="10">10</a>І Він покликав народ, і промовив до нього: Послухайте та зрозумійте!</span> <span class="verse"><a name="11">11</a>Не те, що входить до уст, людину сквернить, але те, що виходить із уст, те людину сквернить.</span> <span class="verse"><a name="12">12</a>Тоді учні Його приступили й сказали Йому: Чи Ти знаєш, що фарисеї, почувши це слово, спокусилися?</span> <span class="verse"><a name="13">13</a>А Він відповів і сказав: Усяка рослина, яку насадив не Отець Мій Небесний, буде вирвана з коренем.</span> <span class="verse"><a name="14">14</a>Залишіть ви їх: це сліпі поводатарі для сліпих. А коли сліпий водить сліпого, обоє до ями впадуть...</span> <span class="verse"><a name="15">15</a>А Петро відповів і до Нього сказав: Поясни нам цю притчу.</span> <span class="verse"><a name="16">16</a>А Він відказав: Чи ж і ви розуміння не маєте?</span> <span class="verse"><a name="17">17</a>Чи ж ви не розумієте, що все те, що входить до уст, вступає в живіт, та й назовні виходить?</span> <span class="verse"><a name="18">18</a>Що ж виходить із уст, те походить із серця, і воно опоганює людину.</span> <span class="verse"><a name="19">19</a>Бо з серця виходять лихі думки, душогубства, перелюби, розпуста, крадіж, неправдиві засвідчення, богозневаги.</span> <span class="verse"><a name="20">20</a>Оце те, що людину опоганює. А їсти руками невмитими, не опоганює це людини!</span> <span class="verse"><a name="21">21</a>І, вийшовши звідти, Ісус відійшов у землі тирські й сидонські.</span> <span class="verse"><a name="22">22</a>І ось жінка одна хананеянка, із тих околиць прийшовши, заголосила до Нього й сказала: Змилуйся надо мною, Господи, Сину Давидів, демон тяжко дочку мою мучить!</span> <span class="verse"><a name="23">23</a>А Він їй не казав ані слова. Тоді учні Його, підійшовши, благали Його та казали: Відпусти її, бо кричить услід за нами!</span> <span class="verse"><a name="24">24</a>А Він відповів і сказав: Я посланий тільки до овечок загинулих дому Ізраїлевого...</span> <span class="verse"><a name="25">25</a>А вона, підійшовши, уклонилась Йому та й сказала: Господи, допоможи мені!</span> <span class="verse"><a name="26">26</a>А Він відповів і сказав: Не годиться взяти хліб у дітей, і кинути щенятам...</span> <span class="verse"><a name="27">27</a>Вона ж відказала: Так, Господи! Але ж і щенята їдять ті кришки, що спадають зо столу їхніх панів.</span> <span class="verse"><a name="28">28</a>Тоді відповів і сказав їй Ісус: О жінко, твоя віра велика, нехай буде тобі, як ти хочеш! І тієї години дочка її видужала.</span> <span class="verse"><a name="29">29</a>І, відійшовши звідти, Ісус прибув до Галілейського моря, і, зійшовши на гору, сів там.</span> <span class="verse"><a name="30">30</a>І приступило до Нього багато народу, що мали з собою кривих, калік, сліпих, німих і інших багато, і клали їх до Ісусових ніг. І Він уздоровлював їх.</span> <span class="verse"><a name="31">31</a>А народ не виходив із дива, бо бачив, що говорять німі, каліки стають здорові, криві ходять, і бачать сліпі, і славив він Бога Ізраїлевого!</span> <span class="verse"><a name="32">32</a>А Ісус Своїх учнів покликав і сказав: Жаль Мені цих людей, що вже три дні зо Мною знаходяться, але їсти не мають чого; відпустити їх без їжі не хочу, щоб вони не ослабли в дорозі.</span> <span class="verse"><a name="33">33</a>А учні Йому відказали: Де нам узяти стільки хліба в пустині, щоб нагодувати стільки народу?</span> <span class="verse"><a name="34">34</a>А Ісус запитав їх: Скільки маєте хліба? Вони ж відказали: Семеро, та трохи рибок.</span> <span class="verse"><a name="35">35</a>І Він ізвелів на землі посідати народові.</span> <span class="verse"><a name="36">36</a>І, взявши сім хлібів і риби, віддавши Богу подяку, поламав і дав учням Своїм, а учні народові.</span> <span class="verse"><a name="37">37</a>І всі їли й наситилися, а з позосталих кусків назбирали сім кошиків повних...</span> <span class="verse"><a name="38">38</a>Їдців же було чотири тисячі мужа, окрім жінок та дітей.</span> <span class="verse"><a name="39">39</a>І, відпустивши народ, усів Він до човна, і прибув до землі Магдалинської.</span> </p></div</div></div></body></html>