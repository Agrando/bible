<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/col">Colossians</a> &gt <strong>Chapter 3</strong></div><p><span class="verse"><a name="1">1</a>Отож, коли ви воскресли з Христом, то шукайте того, що вгорі, де сидить Христос по Божій правиці.</span> <span class="verse"><a name="2">2</a>Думайте про те, що вгорі, а не про те, що на землі.</span> <span class="verse"><a name="3">3</a>Бож ви вмерли, а життя ваше сховане в Бозі з Христом.</span> <span class="verse"><a name="4">4</a>Коли з'явиться Христос, наше життя, тоді з'явитеся з Ним у славі і ви.</span> <span class="verse"><a name="5">5</a>Отож, умертвіть ваші земні члени: розпусту, нечисть, пристрасть, лиху пожадливість та зажерливість, що вона ідолослуження,</span> <span class="verse"><a name="6">6</a>бо гнів Божий приходить за них на неслухняних.</span> <span class="verse"><a name="7">7</a>І ви поміж ними ходили колись, як жили поміж ними.</span> <span class="verse"><a name="8">8</a>Тепер же відкиньте і ви все оте: гнів, лютість, злобу, богозневагу, безсоромні слова з ваших уст.</span> <span class="verse"><a name="9">9</a>Не кажіть неправди один на одного, якщо скинули з себе людину стародавню з її вчинками,</span> <span class="verse"><a name="10">10</a>та зодягнулися в нову, що відновлюється для пізнання за образом Створителя її,</span> <span class="verse"><a name="11">11</a>де нема ані геллена, ані юдея, обрізання та необрізання, варвара, скита, раба, вільного, але все та в усьому Христос!</span> <span class="verse"><a name="12">12</a>Отож, зодягніться, як Божі вибранці, святі та улюблені, у щире милосердя, добротливість, покору, лагідність, довготерпіння.</span> <span class="verse"><a name="13">13</a>Терпіть один одного, і прощайте собі, коли б мав хто на кого оскарження. Як і Христос вам простив, робіть так і ви!</span> <span class="verse"><a name="14">14</a>А над усім тим зодягніться в любов, що вона союз досконалости!</span> <span class="verse"><a name="15">15</a>І нехай мир Божий панує у ваших серцях, до якого й були ви покликані в одному тілі. І вдячними будьте!</span> <span class="verse"><a name="16">16</a>Слово Христове нехай пробуває в вас рясно, у всякій премудрості. Навчайте та напоумляйте самих себе! Вдячно співайте у ваших серцях Господеві псалми, гімни, духовні пісні!</span> <span class="verse"><a name="17">17</a>І все, що тільки робите словом чи ділом, усе робіть у Ім'я Господа Ісуса, дякуючи через Нього Богові й Отцеві.</span> <span class="verse"><a name="18">18</a>Дружини, слухайтеся чоловіків своїх, як лицює то в Господі!</span> <span class="verse"><a name="19">19</a>Чоловіки, любіть дружин своїх, і не будьте суворі до них!</span> <span class="verse"><a name="20">20</a>Діти, будьте слухняні в усьому батькам, бо це Господеві приємне!</span> <span class="verse"><a name="21">21</a>Батьки, не дратуйте дітей своїх, щоб на дусі не впали вони!</span> <span class="verse"><a name="22">22</a>Раби, слухайтеся в усьому тілесних панів, і не працюйте тільки про людське око, немов підлещуючись, але в простоті серця, боячися Бога!</span> <span class="verse"><a name="23">23</a>І все, що тільки чините, робіть від душі, немов Господеві, а не людям!</span> <span class="verse"><a name="24">24</a>Знайте, що від Господа приймете в нагороду спадщину, бо служите ви Господеві Христові.</span> <span class="verse"><a name="25">25</a>А хто кривдить, той одержить за свою кривду. Бо не дивиться Бог на особу!</span> </p></div</div></div></body></html>