<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/col/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/col">Colossians</a> &gt <strong>Chapter 2</strong></div><p><span class="verse"><a name="1">1</a>Я хочу, щоб ви знали, яку велику боротьбу я маю за вас і за тих, хто в Лаодикії, і за всіх, хто не бачив мого тілесного обличчя.</span> <span class="verse"><a name="2">2</a>Хай потішаться їхні серця, у любові поєднані, для всякого багатства повного розуміння, для пізнання таємниці Бога, Христа,</span> <span class="verse"><a name="3">3</a>в Якому всі скарби премудрости й пізнання заховані.</span> <span class="verse"><a name="4">4</a>А це говорю, щоб ніхто вас не звів фальшивими доводами при суперечці.</span> <span class="verse"><a name="5">5</a>Бо хоч тілом я й неприсутній, та духом я з вами, і з радістю бачу ваш порядок та твердість вашої віри в Христа.</span> <span class="verse"><a name="6">6</a>Отже, як ви прийняли були Христа Ісуса Господа, так і в Ньому ходіть,</span> <span class="verse"><a name="7">7</a>бувши вкорінені й збудовані на Ньому, та зміцнені в вірі, як вас навчено, збагачуючись у ній з подякою.</span> <span class="verse"><a name="8">8</a>Стережіться, щоб ніхто вас не звів філософією та марною оманою за переданням людським, за стихіями світу, а не за Христом,</span> <span class="verse"><a name="9">9</a>бо в Ньому тілесно живе вся повнота Божества.</span> <span class="verse"><a name="10">10</a>І ви маєте в Нім повноту, а Він Голова всякої влади й начальства.</span> <span class="verse"><a name="11">11</a>Ви в Ньому були й обрізані нерукотворним обрізанням, скинувши людське тіло гріховне в Христовім обрізанні.</span> <span class="verse"><a name="12">12</a>Ви були з Ним поховані у хрищенні, у Ньому ви й разом воскресли через віру в силу Бога, що Він з мертвих Його воскресив.</span> <span class="verse"><a name="13">13</a>І вас, що мертві були в гріхах та в необрізанні вашого тіла, Він оживив разом із Ним, простивши усі гріхи,</span> <span class="verse"><a name="14">14</a>знищивши рукописання на нас, що наказами було проти нас, Він із середини взяв його та й прибив його на хресті,</span> <span class="verse"><a name="15">15</a>роззброївши влади й начальства, сміливо їх вивів на посміховисько, перемігши їх на хресті!</span> <span class="verse"><a name="16">16</a>Тож, хай ніхто вас не судить за їжу, чи за питво, чи за чергове свято, чи за новомісяччя, чи за суботи,</span> <span class="verse"><a name="17">17</a>бо це тінь майбутнього, а тіло Христове.</span> <span class="verse"><a name="18">18</a>Нехай вас не зводить ніхто удаваною покорою та службою Анголам, вдаючися до того, чого не бачив, нерозважно надимаючись своїм тілесним розумом,</span> <span class="verse"><a name="19">19</a>а не тримачись Голови, від Якої все тіло, суглобами й зв'язями з'єднане й зміцнене, росте зростом Божим.</span> <span class="verse"><a name="20">20</a>Отож, як ви вмерли з Христом для стихій світу, то чого ви, немов ті, хто в світі живе, пристаєте на постанови:</span> <span class="verse"><a name="21">21</a>не дотикайся, ані їж, ані рухай,</span> <span class="verse"><a name="22">22</a>бо то все знищиться, як уживати його, за приказами та наукою людською.</span> <span class="verse"><a name="23">23</a>Воно ж має вид мудрости в самовільній службі й покорі та в знесилюванні тіла, та не має якогось значення, хіба щодо насичення тіла.</span> </p></div</div></div></body></html>