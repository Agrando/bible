<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/titus/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/titus">Titus</a> &gt <strong>Chapter 3</strong></div><p><span class="verse"><a name="1">1</a>Нагадуй їм, щоб слухали влади верховної та корилися їй, і до всякого доброго діла готові були,</span> <span class="verse"><a name="2">2</a>щоб не зневажали нікого, щоб були не сварливі, а тихі, виявляючи повну лагідність усім людям.</span> <span class="verse"><a name="3">3</a>Бо колись були й ми нерозсудні, неслухняні, зведені, служили різним пожадливостям та розкошам, жили в злобі та в заздрощах, бридкими були, ненавиділи один одного.</span> <span class="verse"><a name="4">4</a>А коли з'явилась благодать та людинолюбство Спасителя, нашого Бога,</span> <span class="verse"><a name="5">5</a>Він нас спас не з діл праведности, що ми їх учинили були, а з Своєї милости через купіль відродження й обновлення Духом Святим,</span> <span class="verse"><a name="6">6</a>Якого Він щедро вилив на нас через Христа Ісуса, Спасителя нашого,</span> <span class="verse"><a name="7">7</a>щоб ми виправдались Його благодаттю, і стали спадкоємцями за надією на вічне життя.</span> <span class="verse"><a name="8">8</a>Вірне слово, і я хочу, щоб ти і про це впевняв, щоб ті, хто ввірував у Бога, дбали про добрі діла пильнувати. Для людей оце добре й корисне!</span> <span class="verse"><a name="9">9</a>Вистерігайсь нерозумних змагань, і родоводів, і спорів, і суперечок про Закон, бо вони некорисні й марні.</span> <span class="verse"><a name="10">10</a>Людини єретика, по першім та другім наставленні, відрікайся,</span> <span class="verse"><a name="11">11</a>знавши, що зіпсувся такий та грішить, і він сам себе засудив.</span> <span class="verse"><a name="12">12</a>Як пришлю я до тебе Артема або Тихика, поквапся прибути до мене в Нікополь, бо думаю там перезимувати.</span> <span class="verse"><a name="13">13</a>Законника Зину та Аполлоса вишли квапливо вперед, щоб для них не забракло нічого.</span> <span class="verse"><a name="14">14</a>Нехай же навчаються й наші дбати про добрі діла при конечних потребах, щоб безплодні вони не були.</span> <span class="verse"><a name="15">15</a>Вітають тебе всі, хто зо мною. Вітай тих, хто любить нас у вірі. Благодать з вами всіма! Амінь.</span> </p></div</div></div></body></html>