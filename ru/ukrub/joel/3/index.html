<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/joel/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/joel">Joel</a> &gt <strong>Chapter 3</strong></div><p><span class="verse"><a name="1">1</a>(4-1) Бо ось тими днями та часу того, коли долю Юді та Єрусалиму верну,</span> <span class="verse"><a name="2">2</a>(4-2) то зберу всі народи, зведу їх у долину Йосафатову, і там буду судитися з ними за народ Мій й спадщину Мою, за Ізраїля, що його розпорошили поміж народами, а Мій Край поділили.</span> <span class="verse"><a name="3">3</a>(4-3) І за народ Мій вони кидали жереба, і юнака за блудницю давали, а дівчину за вино продавали, і пили.</span> <span class="verse"><a name="4">4</a>(4-4) І що вам до Мене, Тире й Сидоне, та всі филистимські довкілля? Чи свій чин на Мені надолужите? Може хочете щось учинити Мені, то легко та скоро зверну Я ваш чин вам на голову,</span> <span class="verse"><a name="5">5</a>(4-5) що срібло Моє й Моє золото позабирали, а коштовні клейноди Мої в свої храми повносили...</span> <span class="verse"><a name="6">6</a>(4-6) А синів Юди та Єрусалиму ви грецьким синам продали, щоб їх віддалити від їхніх границь...</span> <span class="verse"><a name="7">7</a>(4-7) Ось Я їх позбуджую з місця того, куди їх продали, ваш чин поверну вам на голову!</span> <span class="verse"><a name="8">8</a>(4-8) І попродаю ваших синів та ваших дочок в руку Юдських синів, а вони віддадуть їх шев'янам, до люду далекого, бо Господь так сказав.</span> <span class="verse"><a name="9">9</a>(4-9) Кличте про це між народами, оголосіте святую війну, збудіте лицарство, хай сходяться, нехай підіймаються всі вояки.</span> <span class="verse"><a name="10">10</a>(4-10) Перекуйте свої лемеші на мечі, а ваші серпи на списи, хай навіть безсилий говорить: Я лицар!</span> <span class="verse"><a name="11">11</a>(4-11) Поспішіть і прийдіть, всі народи з довкілля, й зберіться, туди, Господи, спустиш лицарство Своє.</span> <span class="verse"><a name="12">12</a>(4-12) Нехай збудяться й зійдуть народи в долину Йосафатову, бо сяду Я там, щоб судити всі народи з довкілля.</span> <span class="verse"><a name="13">13</a>(4-13) Пошліть на роботу серпа, бо жниво дозріло, приходьте, зійдіть, бо чавило наповнене, кадки переливаються, бо зло їхнє розмножилось!</span> <span class="verse"><a name="14">14</a>(4-14) Натовпи, натовпи у вирішальній долині, бо близький день Господній у вирішальній долині.</span> <span class="verse"><a name="15">15</a>(4-15) Сонце та місяць стемніють, а зорі загублять свій блиск,</span> <span class="verse"><a name="16">16</a>(4-16) і Господь загримить із Сіону, та з Єрусалиму Свій голос подасть, і небо й земля затремтять, та Господь охорона Своєму народові, і твердиня синам Ізраїлевим!</span> <span class="verse"><a name="17">17</a>(4-17) І пізнаєте ви, що Я Господь, Бог ваш, Який пробуває в Сіоні, на святій Своїй горі. І станеться Єрусалим за святиню, і чужі вже не будуть ходити по ньому.</span> <span class="verse"><a name="18">18</a>(4-18) І станеться в день той, гори будуть кропити виноградовий сік, а підгірки стоятимуть у молоці, і всі Юдські потоки водою заб'ють, а з дому Господнього вийде джерело, і напоїть долину Шіттім.</span> <span class="verse"><a name="19">19</a>(4-19) Єгипет спустошенням стане, і пустинею голою стане Едом за насильство синам Юди, за те, що лили кров невинну у їхньому Краї.</span> <span class="verse"><a name="20">20</a>(4-20) А Юдея жити буде повіки, і Єрусалим з роду в рід,</span> <span class="verse"><a name="21">21</a>(4-21) і помщу за їхню кров, що за неї Я ще не помстив, і буде Господь пробувати на Сіоні!</span> </p></div</div></div></body></html>