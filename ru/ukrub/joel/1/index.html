<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/joel/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/joel">Joel</a> &gt <strong>Chapter 1</strong></div><p><span class="verse"><a name="1">1</a>Слово Господнє, що було до Йоіла, Петуїлового сина.</span> <span class="verse"><a name="2">2</a>Послухайте це, ви старші, і візьміть до вух, усі мешканці землі: чи бувало таке за днів ваших, або за днів ваших батьків?</span> <span class="verse"><a name="3">3</a>Оповідайте про це синам вашим, а ваші сини своїм дітям, а їхні сини поколінню наступному.</span> <span class="verse"><a name="4">4</a>Що лишилось по гусені, зжерла те все сарана, що ж зосталося по сарані пожер коник, а решту по конику зжерла черва.</span> <span class="verse"><a name="5">5</a>Пробудіться, п'яниці, і плачте й ридайте за виноградовим соком усі, хто вина напивається, бо віднятий він від уст ваших!</span> <span class="verse"><a name="6">6</a>Бо на Край Мій прийшов люд міцний й незчисленний, його зуби як лев'ячі зуби, а паща його як в левиці.</span> <span class="verse"><a name="7">7</a>Виноград Мій зробив він спустошенням, Моє ж фіґове дерево геть поламав, дощенту його оголив та й покинув, галузки його побіліли.</span> <span class="verse"><a name="8">8</a>Голоси, як та дівчина, веретою оперезана, за нареченим юнацтва свого.</span> <span class="verse"><a name="9">9</a>Жертва хлібна й жертва лита спинилася в домі Господньому, впали в жалобу священики, слуги Господні.</span> <span class="verse"><a name="10">10</a>Опустошене поле, упала в жалобу земля, бо спустошене збіжжя, вино молоде пересохло, зів'яла оливка.</span> <span class="verse"><a name="11">11</a>Засоромилися рільники, голосили були виноградарі за пшеницю й ячмінь, бо вигинуло жниво поля.</span> <span class="verse"><a name="12">12</a>Усох виноград, а фіґа зів'яла, гранатове дерево, й пальма та яблуня, і повсихали всі пільні дерева, бо Він висушив радість від людських синів.</span> <span class="verse"><a name="13">13</a>Опережіться веретою, і ридайте, священики, голосіть, слуги жертівника, входьте, ночуйте в веретах, служителі Бога мого, бо хлібна жертва і жертва та лита затримана буде від дому вашого Бога!</span> <span class="verse"><a name="14">14</a>Оголосіть святий піст, скличте збори, позбирайте старших, всіх мешканців землі до дому Господа, вашого Бога, і кличте до Господа.</span> <span class="verse"><a name="15">15</a>Горе дневі тому! Бо близький день Господній, і прийде він від Всемогутнього, мов те спустошення!</span> <span class="verse"><a name="16">16</a>Чи ж з-перед очей наших не відіймається їжа, з дому нашого Бога веселість та втіха?</span> <span class="verse"><a name="17">17</a>Покорчились зерна під своїми грудами, спорожніли комори, поруйновані клуні, бо висохло збіжжя.</span> <span class="verse"><a name="18">18</a>Як стогне товар, поголомшені череди, бо немає їм паші, отари спустошені!</span> <span class="verse"><a name="19">19</a>До тебе я кличу, о Господи, пожер бо огонь пасовища пустині, а жар попалив усі дерева на полі.</span> <span class="verse"><a name="20">20</a>Навіть пільна худоба прагне до Тебе, бо водні джерела посохли, огонь же пожер пасовища пустині!</span> </p></div</div></div></body></html>