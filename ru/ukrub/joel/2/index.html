<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/joel/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/joel">Joel</a> &gt <strong>Chapter 2</strong></div><p><span class="verse"><a name="1">1</a>Засурміть на Сіоні в сурму, здійміть крик на святій горі Моїй! Затремтіть, всі мешканці землі, бо прийшов день Господній, бо близько вже він,</span> <span class="verse"><a name="2">2</a>день темноти та темряви, день хмари й імли! Як несеться досвітня зоря по горах, так народ цей великий й міцний. Такого, як він, не бувало відвіку, і по ньому не буде вже більш аж до літ з роду в рід!</span> <span class="verse"><a name="3">3</a>Перед ним пожирає огонь, і палахкотить за ним полум'я! Земля перед ним, як еденський садок, а за ним опустіла пустиня, і рятунку від нього нема!</span> <span class="verse"><a name="4">4</a>Його вигляд ніби коні, гарцюють вони, наче ті верхівці!</span> <span class="verse"><a name="5">5</a>Як гуркіт військових возів, вони скачуть гірськими верхів'ями, як вереск огнистого полум'я, що солому жере, наче потужний народ, що до бою поставлений.</span> <span class="verse"><a name="6">6</a>Народи тремтять перед ним, всі обличчя поблідли.</span> <span class="verse"><a name="7">7</a>Як лицарі, мчаться вони, немов вояки вибігають на мур, і кожен своєю дорогою йдуть, і з стежок своїх не позбиваються,</span> <span class="verse"><a name="8">8</a>не пхають вони один одного, ходять своєю дорогою битою, а коли на списа упадуть, то не зраняться.</span> <span class="verse"><a name="9">9</a>По місті хурчать, по мурі біжать, увіходять в доми, через вікна пролазять, як злодій.</span> <span class="verse"><a name="10">10</a>Трясеться земля перед ним, тремтить небо, сонце та місяць темніють, а зорі загублюють сяйво своє.</span> <span class="verse"><a name="11">11</a>І голос Свій видасть Господь перед військом Своїм, бо табір Його величезний, бо міцний виконавець слова Його, бо великий день Господа й вельми страшний, і хто зможе його перенести?</span> <span class="verse"><a name="12">12</a>Тому то тепер промовляє Господь: Верніться до Мене всім серцем своїм, і постом святим, і плачем та риданням!</span> <span class="verse"><a name="13">13</a>І деріть своє серце, а не свою одіж, і наверніться до Господа, вашого Бога, бо ласкавий Він та милосердний, довготерпеливий та многомилостивий, і жалкує за зло!</span> <span class="verse"><a name="14">14</a>Хто знає, чи Він не повернеться та не пожалує, і по Собі не залишить благословення, жертву хлібну та жертву ту литу для Господа, вашого Бога.</span> <span class="verse"><a name="15">15</a>Засурміть на Сіоні в сурму, оголосіть святий піст, скличте зібрання!</span> <span class="verse"><a name="16">16</a>Зберіте народ, оголосіть святі збори, старців згромадьте, позбирайте дітей та грудних немовлят, нехай вийде з кімнати своєї також молодий, молода ж з-під свого накриття!</span> <span class="verse"><a name="17">17</a>Між притвором та жертівником нехай плачуть священики, слуги Господні, хай молять вони: Змилуйся, Господи, над народом Своїм, і не видай на ганьбу спадку Свого, щоб над ним панували погани. Нащо будуть казати між народами: Де їхній Бог?</span> <span class="verse"><a name="18">18</a>І заздрісним стане Господь за Свій Край, і змилується над народом Своїм.</span> <span class="verse"><a name="19">19</a>І Господь відповів і сказав до народу Свого: Ось Я посилаю вам збіжжя й вино молоде та оливу, і насититесь нею, і більше не дам вас на наругу народам.</span> <span class="verse"><a name="20">20</a>А цього північного ворога віддалю Я від вас, і його в край сухий та спустошений вижену, його перед до східнього моря, його ж край до того моря заднього. І вийде злий запах його, і підійметься сморід його, бо він лихо велике чинив.</span> <span class="verse"><a name="21">21</a>Не бійся ти, земле, а тішся й радій, бо велике Господь учинив!</span> <span class="verse"><a name="22">22</a>Не бійтеся, ти пільна худобо, бо пустинні пасовиська зазеленіють, бо дерево видасть свій плід, фіґовниця та виноград свою силу дадуть.</span> <span class="verse"><a name="23">23</a>А ви, сіонські сини, радійте та тіштеся Господом, Богом своїм, бо вам їжі Він дасть на спасіння, і найперше зішле вам дощу, дощу раннього й пізнього.</span> <span class="verse"><a name="24">24</a>І токи наповняться збіжжям, чавильні ж кадки будуть переливатись вином молодим та оливою.</span> <span class="verse"><a name="25">25</a>І надолужу Я вам за ті роки, що пожерла була сарана, коник і черва та гусінь, Моє військо велике, що Я посилав проти вас.</span> <span class="verse"><a name="26">26</a>А їсти ви будете їсти й насичуватись, і хвалитимете Ім'я Господа, вашого Бога, що з вами на подив зробив, і посоромлений більше не буде народ Мій навіки!</span> <span class="verse"><a name="27">27</a>І пізнаєте ви, що Я серед Ізраїля, і що Я Господь, Бог ваш, і немає вже іншого, і посоромлений більше не буде народ Мій навіки!</span> <span class="verse"><a name="28">28</a>(3-1) І буде потому, виллю Я Духа Свого на кожне тіло, і пророкуватимуть ваші сини й ваші дочки, а вашим старим будуть снитися сни, юнаки ваші бачити будуть видіння.</span> <span class="verse"><a name="29">29</a>(3-2) І також на рабів та невільниць за тих днів виллю Духа Свого.</span> <span class="verse"><a name="30">30</a>(3-3) І дам Я ознаки на небі й землі, кров та огонь, та стовпи диму.</span> <span class="verse"><a name="31">31</a>(3-4) Заміниться сонце на темність, а місяць на кров перед приходом Господнього дня, великого та страшного!</span> <span class="verse"><a name="32">32</a>(3-5) І станеться, кожен, хто кликати буде Господнє Ім'я, той спасеться, бо на Сіонській горі та в Єрусалимі буде спасіння, як Господь говорив, та для тих позосталих, що Господь їх покличе.</span> </p></div</div></div></body></html>