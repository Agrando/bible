<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1john">1 John</a> &gt <strong>Chapter 3</strong></div><p><span class="verse"><a name="1">1</a>Подивіться, яку любов дав нам Отець, щоб ми були дітьми Божими, і ними ми є. Світ нас не знає тому, що Його не пізнав.</span> <span class="verse"><a name="2">2</a>Улюблені, ми тепер Божі діти, але ще не виявилось, що ми будемо. Та знаємо, що, коли з'явиться, то будем подібні до Нього, бо будемо бачити Його, як Він є.</span> <span class="verse"><a name="3">3</a>І кожен, хто має на Нього надію оцю, очищає себе так же само, як чистий і Він.</span> <span class="verse"><a name="4">4</a>Кожен, хто чинить гріх, чинить і беззаконня. Бо гріх то беззаконня.</span> <span class="verse"><a name="5">5</a>І ви знаєте, що Він був з'явився, щоб гріхи наші взяти, а гріха в Нім нема.</span> <span class="verse"><a name="6">6</a>Кожен, хто в Нім пробуває, не грішить; усякий, хто грішить, не бачив Його, і не пізнав Його.</span> <span class="verse"><a name="7">7</a>Діточки, хай ніхто вас не зводить! Хто чинить правду, той праведний, як праведний Він!</span> <span class="verse"><a name="8">8</a>Хто чинить гріх, той від диявола, бо диявол грішить від початку. Тому то з'явився Син Божий, щоб знищити справи диявола.</span> <span class="verse"><a name="9">9</a>Кожен, хто родився від Бога, не чинить гріха, бо в нім пробуває насіння Його. І не може грішити, бо від Бога народжений він.</span> <span class="verse"><a name="10">10</a>Цим пізнаються діти Божі та діти дияволові: Кожен, хто праведности не чинить, той не від Бога, як і той, хто брата свого не любить!</span> <span class="verse"><a name="11">11</a>Бо це та звістка, яку від початку ви чули, щоб любили один одного,</span> <span class="verse"><a name="12">12</a>не так, як той Каїн, що був від лукавого, і брата свого забив. А за що він забив його? Бо лукаві були його вчинки, а брата його праведні.</span> <span class="verse"><a name="13">13</a>Не дивуйтеся, браття мої, коли світ вас ненавидить!</span> <span class="verse"><a name="14">14</a>Ми знаємо, що ми перейшли від смерти в життя, бо любимо братів. А хто брата не любить, пробуває той в смерті.</span> <span class="verse"><a name="15">15</a>Кожен, хто ненавидить брата свого, той душогуб. А ви знаєте, що жаден душогуб не має вічного життя, що в нім перебувало б.</span> <span class="verse"><a name="16">16</a>Ми з того пізнали любов, що душу Свою Він поклав був за нас. І ми мусимо класти душі за братів!</span> <span class="verse"><a name="17">17</a>А хто має достаток на світі, і бачить брата свого в недостачі, та серце своє зачиняє від нього, то як Божа любов пробуває в такому?</span> <span class="verse"><a name="18">18</a>Діточки, любімо не словом, ані язиком, але ділом та правдою!</span> <span class="verse"><a name="19">19</a>Із цього довідуємось, що ми з правди, і впокорюєм наші серця перед Ним,</span> <span class="verse"><a name="20">20</a>бо коли винуватить нас серце, то Бог більший від нашого серця та відає все!</span> <span class="verse"><a name="21">21</a>Улюблені, коли не винуватить нас серце, то маємо відвагу до Бога,</span> <span class="verse"><a name="22">22</a>і чого тільки попросимо, одержимо від Нього, бо виконуємо Його заповіді та чинимо любе для Нього.</span> <span class="verse"><a name="23">23</a>І оце Його заповідь, щоб ми вірували в Ім'я Сина Його Ісуса Христа, і щоб любили один одного, як Він нам заповідь дав!</span> <span class="verse"><a name="24">24</a>А хто Його заповіді береже, той у Нім пробуває, а Він у ньому. А що в нас пробуває, пізнаємо це з того Духа, що Він нам Його дав.</span> </p></div</div></div></body></html>