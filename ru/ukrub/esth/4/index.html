<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/esth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/esth">Esther</a> &gt <strong>Chapter 4</strong></div><p><span class="verse"><a name="1">1</a>А Мордехай довідався про все, що було зроблено. І роздер Мордехай одежу свою, і зодягнув веретище та посипався попелом, і вийшов на середину міста, та й кричав криком сильним та гірким!</span> <span class="verse"><a name="2">2</a>І прийшов він аж під царську браму, бо не можна було входити в царську браму в веретищному убранні.</span> <span class="verse"><a name="3">3</a>А в кожній окрузі та місці, куди доходило слово царя та його закон, були для юдеїв велика жалоба, і піст, і плач, і голосіння, а веретище та попел були ложем для багатьох...</span> <span class="verse"><a name="4">4</a>І прийшли дівчата Естерині й евнухи її, та й донесли їй про це. І дуже затремтіла цариця, і послала одежу зодягнути Мордехая та зняти з нього його веретище, та він не прийняв.</span> <span class="verse"><a name="5">5</a>І покликала Естер Гатаха, одного з евнухів царя, якого він приставив до неї, і наказала йому довідатися про Мордехая, що то з ним, і чого то жалоба?</span> <span class="verse"><a name="6">6</a>І вийшов Гатах на міську площу, що перед царською брамою.</span> <span class="verse"><a name="7">7</a>І виявив йому Мордехай усе, що спіткало його, і про суму срібла, яку Гаман сказав відважити до царської скарбниці за юдеїв, щоб вигубити їх.</span> <span class="verse"><a name="8">8</a>І він дав йому відписа листа закону, що був виданий у Сузах на вигублення їх, щоб показав Естері, та щоб доніс їй, і щоб наказав їй піти до царя благати його та просити перед його обличчям за її народ.</span> <span class="verse"><a name="9">9</a>І прийшов Гатах, і доніс Естері Мордехаєві слова.</span> <span class="verse"><a name="10">10</a>І сказала Естер до Гатаха, і наказала йому переказати Мордехаєві:</span> <span class="verse"><a name="11">11</a>Усі царські раби та народ царських округ знають, що кожен чоловік та жінка, що прийде до царя до внутрішнього подвір'я непокликаний, один йому закон, убити його, окрім того, кому цар простягне золоте берло, і буде він жити. А мене не кличуть входити до царя от уже тридцять день...</span> <span class="verse"><a name="12">12</a>І переказали Мордехаєві Естерині слова.</span> <span class="verse"><a name="13">13</a>І сказав Мордехай відповісти Естері: Не думай в душі своїй, що втечеш до царського дому одна з усіх юдеїв...</span> <span class="verse"><a name="14">14</a>Бо якщо справді будеш ти мовчати цього часу, то полегшення та врятування прийде для юдеїв з іншого місця, а ти та дім твого батька погинете. А хто знає, чи не на час, як оцей, досягла ти царства!...</span> <span class="verse"><a name="15">15</a>І сказала Естер відповісти Мордехаєві:</span> <span class="verse"><a name="16">16</a>Іди, збери всіх юдеїв, що знаходяться в Сузах, і постіть за мене, і не їжте й не пийте три дні, ніч та день. Також я та дівчата мої будемо постити так, і так прийду до царя, хоч це не буде за законом. А якщо я загину, то загину...</span> <span class="verse"><a name="17">17</a>І пішов Мордехай, і зробив усе, як звеліла йому Естер.</span> </p></div</div></div></body></html>