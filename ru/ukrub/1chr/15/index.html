<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>І поробив він собі доми в Давидовому Місті, і приготовив місце на Божого ковчега, і розтягнув для нього скинію.</span> <span class="verse"><a name="2">2</a>Тоді Давид сказав, щоб ніхто не носив Божого ковчега, окрім Левитів, бо їх вибрав Господь носити ковчега Господа та служити Йому аж навіки.</span> <span class="verse"><a name="3">3</a>І Давид зібрав усього Ізраїля до Єрусалиму, щоб винести Господнього ковчега на його місце, яке приготовив йому він.</span> <span class="verse"><a name="4">4</a>І зібрав Давид Ааронових синів та Левитів.</span> <span class="verse"><a name="5">5</a>Від Кегатових синів: зверхник Уріїл, а братів його сотня й двадцять.</span> <span class="verse"><a name="6">6</a>Від синів Мерарі: зверхник Асая, а братів його двісті й двадцять.</span> <span class="verse"><a name="7">7</a>Від Ґершомових синів: зверхник Йоїл, а братів його сотня й тридцять.</span> <span class="verse"><a name="8">8</a>Від Еліцафанових синів: зверхник Шемая, а братів його двісті.</span> <span class="verse"><a name="9">9</a>Від Хевронових синів: зверхник Еліїл, а братів його вісімдесят.</span> <span class="verse"><a name="10">10</a>Від Уззіїлових синів: зверхник Аммінадав, а братів його сотня й дванадцять.</span> <span class="verse"><a name="11">11</a>І покликав Давид священиків Садока та Евіятара, та Левитів: Уріїла, Асаю, і Йоїла, Шемаю і Еліїла, і Аммінадава</span> <span class="verse"><a name="12">12</a>та й сказав до них: Ви голови родів Левитів. Освятіться ви та ваші брати, і перенесете ковчега Господа, Бога Ізраїлевого, до місця, яке приготовив я йому.</span> <span class="verse"><a name="13">13</a>Бо через те, що спочатку не ви це робили, то вдарив нас Господь, Бог наш, бо ми не шукали Його так, як належало.</span> <span class="verse"><a name="14">14</a>І освятилися священики та Левити, щоб перенести ковчега Господа, Бога Ізраїлевого.</span> <span class="verse"><a name="15">15</a>І понесли сини Левитів Божого ковчега, як наказав був Мойсей за Господнім словом, на плечах своїх, на держаках, на собі.</span> <span class="verse"><a name="16">16</a>І сказав Давид зверхникам Левитів, щоб поставили своїх братів співаків на приладдях пісні, на цитрах, арфах, та тих, що грають на цимбалах, щоб піднести голос на радість.</span> <span class="verse"><a name="17">17</a>І поставили Левити Гемана, Йоїлового сина, а з братів його Асафа, сина Берехії, а з синів Мерарі, їхніх братів Етана, сина Кушаї.</span> <span class="verse"><a name="18">18</a>А з ними їхніх братів других: Захарія, і Яазіїла, і Шемірамота, і Єхіїла, і Унні, Еліава, і Бенаю, і Маасею, і Маттітію, і Еліфлея, і Мікнею, і Овед-Едома, і Єіїла, придверних.</span> <span class="verse"><a name="19">19</a>А співаків: Гемана, Асафа та Етана грати на мідяних цимбалах.</span> <span class="verse"><a name="20">20</a>А Захарія, і Азіїла, і Шемірамота, і Єхіїла, і Унні, і Еліава, і Маасею, і Бенаю на цитрах, на аламот.</span> <span class="verse"><a name="21">21</a>А Маттітію, і Еліфелегу, і Мікнею, і Овед-Едома, і Єїла, і Азазію на арфах, на октаві, щоб починати гру.</span> <span class="verse"><a name="22">22</a>А Кенанію, зверхника Левитів, над ношенням; він навчав носити, бо вмів того.</span> <span class="verse"><a name="23">23</a>А Берехія та Елкана придверні при ковчезі.</span> <span class="verse"><a name="24">24</a>А Шеванія, І Йосафат, і Натанаїл, і Амасай, і Захарій, і Беная, і Еліезер, священики, сурмили в сурми перед Божим ковчегом, а Овед-Едом та Єхійя придверні для ковчега.</span> <span class="verse"><a name="25">25</a>І пішов Давид і Ізраїлеві старші та тисячники, щоб перенести ковчега Господнього заповіту з Овед-Едомового дому з радістю.</span> <span class="verse"><a name="26">26</a>І сталося, коли Бог допомагав Левитам, що несли ковчега Господнього заповіту, то вони принесли в жертву сім биків та сім баранів.</span> <span class="verse"><a name="27">27</a>А Давид був зодягнений в одежу з вісону, як і всі Левити, що несли ковчега, і співаки, і Кенанія, зверхник ношення і співаків, а на Давиді був ще й льняний ефод.</span> <span class="verse"><a name="28">28</a>І ввесь Ізраїль ніс ковчега Господнього заповіту з радісним криком, і зо звуком рога, і з сурмами, і з цимбалами, граючи на цитрах та на арфах.</span> <span class="verse"><a name="29">29</a>І сталося, коли ковчег Господнього заповіту прийшов аж до Давидового Міста, то Мелхола, Саулова дочка, виглядала через вікно. І побачила вона царя Давида, що танцював та грав, і зневажила його в своєму серці.</span> </p></div</div></div></body></html>