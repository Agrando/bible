<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>А Хірам, цар тирський, послав до Давида послів, і кедрового дерева, каменярів та теслярів, щоб збудувати йому дім.</span> <span class="verse"><a name="2">2</a>І пізнав Давид, що Господь міцно поставив його царем над Ізраїлем, бо царство його було піднесене високо ради народу його, Ізраїля.</span> <span class="verse"><a name="3">3</a>І взяв Давид іще жінок в Єрусалимі, і Давид породив іще синів та дочок.</span> <span class="verse"><a name="4">4</a>А оце імена народжених йому в Єрусалимі: Шаммуа і Шовав, Натан і Соломон,</span> <span class="verse"><a name="5">5</a>і Ївхар, і Елішуя, і Елпелет,</span> <span class="verse"><a name="6">6</a>і Ноґах, і Нефеґ, і Яфія,</span> <span class="verse"><a name="7">7</a>і Елішама, і Ел'яда, і Еліфелет.</span> <span class="verse"><a name="8">8</a>І почули филистимляни, що Давид був помазаний на царя над усім Ізраїлем, і піднялися всі филистимляни, щоб шукати Давида. А Давид почув про це, і вийшов проти них.</span> <span class="verse"><a name="9">9</a>А филистимляни прийшли й стали таборами в долині Рефаїм.</span> <span class="verse"><a name="10">10</a>І питався Давид у Бога, говорячи: Чи виходити на филистимлян, і чи даси Ти їх в руку мою? І відказав йому Господь: Вийди, і Я дам їх у руку твою.</span> <span class="verse"><a name="11">11</a>І зійшли вони до Баал-Пераціму, і Давид побив їх там. І сказав Давид: Розбив Бог ворогів моїх рукою моєю, як прорив води! Тому назвали ім'я того місця: Баал-Перацім!</span> <span class="verse"><a name="12">12</a>А вони позоставили там богів своїх, і Давид наказав, і вони були спалені в огні.</span> <span class="verse"><a name="13">13</a>А филистимляни ще отаборилися в долині.</span> <span class="verse"><a name="14">14</a>А Давид іще питався Бога, і Бог йому сказав: Не підеш за ними, а поверни від них, і прибудеш до них з-навпроти бальзамового ліска.</span> <span class="verse"><a name="15">15</a>І станеться, як ти почуєш шелест ніби кроків на верховіттях бальзамових дерев, тоді вийдеш на бій, бо то вийшов Бог перед тебе, щоб побити филистимський табір.</span> <span class="verse"><a name="16">16</a>І зробив Давид так, як наказав йому Бог, і вони побили филистимський табір від Ґів'ону аж до Ґезеру.</span> <span class="verse"><a name="17">17</a>І неслося Давидове ім'я по всіх краях, а Господь дав, що всі народи боялись його.</span> </p></div</div></div></body></html>