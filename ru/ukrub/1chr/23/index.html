<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1chr">1 Chronicles</a> &gt <strong>Chapter 23</strong></div><p><span class="verse"><a name="1">1</a>А коли Давид постарів і наситився днями, то він поставив царем над Ізраїлем сина свого Соломона.</span> <span class="verse"><a name="2">2</a>І зібрав він усіх Ізраїлевих князів, і священиків та Левитів.</span> <span class="verse"><a name="3">3</a>І були перелічені Левити від віку тридцяти років і вище, і було число їх, за їхніми головами, за мужчинами тридцять і вісім тисяч.</span> <span class="verse"><a name="4">4</a>Із них для керування над роботою Господнього дому двадцять і чотири тисячі, а урядників та суддів шість тисяч,</span> <span class="verse"><a name="5">5</a>і чотири тисячі придверних, і чотири тисячі тих, що славлять Господа на музичних знаряддях, які я зробив на славлення.</span> <span class="verse"><a name="6">6</a>І поділив їх Давид на черги за синами Левія, для Ґершона, Кегата та Мерарі.</span> <span class="verse"><a name="7">7</a>З Ґершонівців Ладан і Шім'ї.</span> <span class="verse"><a name="8">8</a>Ладанові сини: голова Єгіїл, і Зетам, і Йоїл, троє.</span> <span class="verse"><a name="9">9</a>Сини Шім'ї: Шеломіт, і Хазаїл, і Гаран, троє, вони голови батьківських домів Ладана.</span> <span class="verse"><a name="10">10</a>А сини Шім'ї: Яхат, Зіза, і Єуш, і Берія, оце сини Шім'ї, четверо.</span> <span class="verse"><a name="11">11</a>І був Яхат головою, а Зіза другий, а Єуш та Берія не мали багато синів, і стали за один батьківський дім при переліченні.</span> <span class="verse"><a name="12">12</a>Кегатові сини: Амрам, Іцгар, Хеврон та Уззіїл, четверо.</span> <span class="verse"><a name="13">13</a>Амрамові сини: Аарон та Мойсей. І був відділений Аарон, щоб посвятити його до Святого Святих, його та синів його аж навіки, щоб кадити перед лицем Господа, щоб служити Йому та щоб благословляти Ім'ям Його аж навіки.</span> <span class="verse"><a name="14">14</a>А Мойсей Божий чоловік, сини його полічені до Левієвого племени.</span> <span class="verse"><a name="15">15</a>Сини Мойсеєві: Ґершом та Еліезер.</span> <span class="verse"><a name="16">16</a>Сини Ґершомові: Шевуїл, голова.</span> <span class="verse"><a name="17">17</a>А сини Еліезерові були: Рехавія, голова; і не було в Еліезера інших синів, а сини Рехавії сильно помножились.</span> <span class="verse"><a name="18">18</a>Сини Їцгарові: Шеломіт, голова.</span> <span class="verse"><a name="19">19</a>Сини Хевронові: Єрійя голова, Амарія другий, Яхазіїл третій, і Єкам'ам четвертий.</span> <span class="verse"><a name="20">20</a>Сини Уззіїлові: Міхал голова, а Їшшійя другий.</span> <span class="verse"><a name="21">21</a>Сини Мерарієві: Махлі й Муші. Сини Махлі: Елеазар і Кіш.</span> <span class="verse"><a name="22">22</a>І помер Елеазар, і не було в нього синів, бо тільки дочки, і їх побрали собі Кішові сини, їхні брати.</span> <span class="verse"><a name="23">23</a>Сини Мушієві: Махлі, і Едер, і Єремот, троє.</span> <span class="verse"><a name="24">24</a>Оце сини Левієві за домом батьків їх, голови дому батьків за перегляненням їхнім, числом імен за особами їх, що чинили роботу для будови Господнього дому, від віку двадцяти років і вище.</span> <span class="verse"><a name="25">25</a>Бо Давид сказав: Господь, Бог Ізраїля, дав мир Своєму народові, і він осівся в Єрусалимі аж навіки.</span> <span class="verse"><a name="26">26</a>І також Левитам не треба носити скинії та всіх речей її для служби їй,</span> <span class="verse"><a name="27">27</a>бо за останніми наказами Давида вони становлять число Левієвих синів від віку двадцяти літ і вище.</span> <span class="verse"><a name="28">28</a>Бо їхнє становище при руці Ааронових синів для служби Господнього дому над подвір'ями, і над кімнатами, і над чистістю усіх святощів та роботи служби Господнього дому,</span> <span class="verse"><a name="29">29</a>і при хлібі виставнім, і при пшеничній муці на хлібну жертву та на прісні коржі, і при сковородах, і при праженні, і при всякій мірі ваги та мірі довжини.</span> <span class="verse"><a name="30">30</a>І щоб ставати щоранку на подяку та на хвалу Господа, і так і на вечір.</span> <span class="verse"><a name="31">31</a>І при всякому спаленні цілопалень для Господа на суботи, на молодики, і на свята в числі за правом на них, завжди перед лицем Господнім.</span> <span class="verse"><a name="32">32</a>І чинили вони охорону скинії заповіту, і сторожу святині, і охорону Ааронових синів, своїх братів, при службі Господнього дому.</span> </p></div</div></div></body></html>