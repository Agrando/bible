<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1chr/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1chr">1 Chronicles</a> &gt <strong>Chapter 13</strong></div><p><span class="verse"><a name="1">1</a>І радився Давид із тисячниками та з сотниками, зо всіма значними.</span> <span class="verse"><a name="2">2</a>І сказав Давид до всієї Ізраїлевої громади: Якщо вам це добре, а від Господа, Бога нашого вподобане, пошлімо до наших братів, позосталих по всіх Ізраїлевих краях, а з ними до священиків та Левитів, по містах та по їхніх пасовиськах, і нехай зберуться до нас.</span> <span class="verse"><a name="3">3</a>І вернімо ковчега нашого Бога до нас, бо не зверталися ми до нього за Саулових днів.</span> <span class="verse"><a name="4">4</a>І сказала вся громада, щоб зробити так, бо слушна була та річ в очах усього народу.</span> <span class="verse"><a name="5">5</a>І зібрав Давид усього Ізраїля від єгипетського Шіхору й аж туди, де йдеться до Хамату, щоб спровадити Божого ковчега з Кір'ят-Єаріму.</span> <span class="verse"><a name="6">6</a>І пішов Давид та ввесь Ізраїль у Баалу, в Юдин Кір'ят-Єарім, щоб винести звідти ковчега Бога, Господа, що сидить на херувимах, що ім'я Його прикликається.</span> <span class="verse"><a name="7">7</a>І повезли Божого ковчега на новому возі з Авінадавового дому, а Узза та Ахйо провадили того воза.</span> <span class="verse"><a name="8">8</a>А Давид та ввесь Ізраїль грали перед Божим лицем з усієї сили, і з піснями, і на цитрах, і на арфах, і на бубнах, і на цимбалах, і на сурмах.</span> <span class="verse"><a name="9">9</a>І прийшли вони аж до Кідонового току, і простяг Узза свою руку, щоб підхопити ковчега, бо воли нахилили його.</span> <span class="verse"><a name="10">10</a>І запалився на Уззу гнів Господній, і Він убив його за те, що простяг руку свою до ковчега. І помер він там перед Господнім лицем...</span> <span class="verse"><a name="11">11</a>І зажурився Давид тим, що Господь убив Уззу, і він назвав ім'я тому місцю: Перец-Узза, і так воно зветься аж до цього дня.</span> <span class="verse"><a name="12">12</a>І того дня Давид злякався Бога, говорячи: Як я внесу до себе Божого ковчега?</span> <span class="verse"><a name="13">13</a>І не повіз Давид ковчега до себе, до Давидового Міста, а направив його до дому ґатянина Овед-Едома.</span> <span class="verse"><a name="14">14</a>І пробував Божий ковчег із домом Овед-Едома в його домі три місяці. А Господь поблагословив дім Овед-Едома, та все, що було його.</span> </p></div</div></div></body></html>