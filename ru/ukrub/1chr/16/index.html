<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>І принесли вони Божого ковчега, і поставили його в середині скинії, що розтягнув для нього Давид, і принесли цілопалення та мирні жертви перед Божим лицем.</span> <span class="verse"><a name="2">2</a>І покінчив Давид приносити цілопалення та мирні жертви, та й поблагословив народ Ім'ям Господнім.</span> <span class="verse"><a name="3">3</a>І він поділив для всякого Ізраїлевого мужа, від чоловіка й аж до жінки, кожному по буханцеві хліба, і по кавалкові м'яса та по виноградному калачеві.</span> <span class="verse"><a name="4">4</a>І він попризначував перед Господнім ковчегом із Левитів служачих, щоб вони визнавали, і прославляли, і хвалили Господа, Бога Ізраїлевого:</span> <span class="verse"><a name="5">5</a>Асаф був головою, а другий по ньому Захарій, Єіїл, і Шемірамот, і Хіїл, і Маттітія, і Еліяв, і Беная, і Овед-Едом, і Єіїл на знаряддях цитр та на арфах, а Асаф голосно грав на цимбалах.</span> <span class="verse"><a name="6">6</a>А священики Беная та Яхазіїл на сурмах, завжди перед ковчегом Божого заповіту.</span> <span class="verse"><a name="7">7</a>Того дня, тоді Давид дав уперше псалма на подяку Господеві через Асафа та братів його:</span> <span class="verse"><a name="8">8</a>Дякуйте Господу, кличте Ім'я Його, серед народів звіщайте про вчинки Його!</span> <span class="verse"><a name="9">9</a>Співайте Йому, грайте Йому, говоріть про всі чуда Його!</span> <span class="verse"><a name="10">10</a>Хваліться святим Його Йменням, хай тішиться серце шукаючих Господа!</span> <span class="verse"><a name="11">11</a>Пошукуйте Господа й силу Його, лице Його завжди шукайте!</span> <span class="verse"><a name="12">12</a>Пам'ятайте про чуда Його, які Він учинив, про ознаки Його та про присуди уст Його</span> <span class="verse"><a name="13">13</a>ви, насіння Ізраїля, раба Його, сини Яковові, вибранці Його!</span> <span class="verse"><a name="14">14</a>Він Господь, Бог наш, по цілій землі Його присуди!</span> <span class="verse"><a name="15">15</a>Пам'ятайте навіки Його заповіта, слово, яке наказав Він на тисячу родів,</span> <span class="verse"><a name="16">16</a>що склав Він Його з Авраамом, і присягу Його для Ісака.</span> <span class="verse"><a name="17">17</a>І Він поставив його за Закона для Якова, Ізраїлеві заповітом навіки,</span> <span class="verse"><a name="18">18</a>говорячи: Дам тобі край ханаанський, як наділ спадщини для вас!</span> <span class="verse"><a name="19">19</a>Тоді їх було невелике число, нечисленні були та приходьки на іншій землі,</span> <span class="verse"><a name="20">20</a>і від народу ходили вони до народу, і від царства до іншого люду.</span> <span class="verse"><a name="21">21</a>Не дозволив нікому Він кривдити їх, і за них Він царям докоряв:</span> <span class="verse"><a name="22">22</a>Не доторкуйтеся до Моїх помазанців, а пророкам Моїм не робіте лихого!</span> <span class="verse"><a name="23">23</a>Господеві співайте, вся земле, з дня-на-день сповіщайте спасіння Його!</span> <span class="verse"><a name="24">24</a>Розповідайте про славу Його між поганами, про чуда Його між усіма народами.</span> <span class="verse"><a name="25">25</a>Бо великий Господь і прославлений вельми, і Він найгрізніший над богів усіх!</span> <span class="verse"><a name="26">26</a>Бо всі боги народів божки, а Господь небеса сотворив!</span> <span class="verse"><a name="27">27</a>Слава та велич перед лицем Його, сила та радість на місці Його.</span> <span class="verse"><a name="28">28</a>Дайте Господу, роди народів, дайте Господу славу та силу,</span> <span class="verse"><a name="29">29</a>дайте Господу славу Ймення Його, приносьте дарунка й приходьте перед лице Його! Кланяйтеся Господеві в величчі святому!</span> <span class="verse"><a name="30">30</a>Перед лицем Його затремти, уся земле, бо міцно поставлений всесвіт, щоб не захитався!</span> <span class="verse"><a name="31">31</a>Хай небо радіє, і хай веселиться земля, і хай серед народів говорять: Царює Господь!</span> <span class="verse"><a name="32">32</a>Нехай гримить море й його повнота, нехай поле радіє та все, що на ньому!</span> <span class="verse"><a name="33">33</a>Тоді перед Господнім лицем дерева лісні заспівають, бо землю судити йде Він.</span> <span class="verse"><a name="34">34</a>Дякуйте Господу, добрий бо Він, бо навіки Його милосердя!</span> <span class="verse"><a name="35">35</a>І промовте: Спаси нас, о Боже спасіння нашого, і збери нас, і нас урятуй від народів, щоб дякувати Йменню святому Твоєму, щоб Твоєю хвалитися славою!</span> <span class="verse"><a name="36">36</a>Благословенний Господь, Бог Ізраїлів, від віку й навіки! А народ увесь сказав: Амінь і Хвала Господеві!</span> <span class="verse"><a name="37">37</a>І Давид позоставив там перед ковчегом Господнього заповіту Асафа та братів його, щоб завжди служили перед ковчегом, що в якій день треба було,</span> <span class="verse"><a name="38">38</a>і Овед-Едома та братів його, шістдесят і вісьмох; а Овед-Едома, Єдутунового сина, та Хоса за придверних;</span> <span class="verse"><a name="39">39</a>а священика Садока та братів його священиків перед Господнім наметом на пагірку, що в Ґів'оні,</span> <span class="verse"><a name="40">40</a>щоб приносити цілопалення для Господа на жертівнику цілопалення, завжди ранком та ввечорі, та на все інше, що написане в Законі Господа, що наказав був Ізраїлеві.</span> <span class="verse"><a name="41">41</a>А з ними Геман та Єдутун, та решта вибраних, що були докладно зазначені поіменно, щоб Дякувати Господеві, бо навіки Його милосердя!</span> <span class="verse"><a name="42">42</a>А з ними сурми та цимбали для тих, що грають, та знаряддя для Божої пісні. А сини Єдутунові сторожі до брами.</span> <span class="verse"><a name="43">43</a>І порозходився ввесь народ, кожен до дому свого. А Давид вернувся, щоб поблагословити свій дім.</span> </p></div</div></div></body></html>