<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1chr/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1chr">1 Chronicles</a> &gt <strong>Chapter 21</strong></div><p><span class="verse"><a name="1">1</a>І повстав сатана на Ізраїля, і намовив Давида перелічити Ізраїля.</span> <span class="verse"><a name="2">2</a>І сказав Давид до Йоава та до начальників народу: Ідіть, перелічіть Ізраїля від Беер-Шеви й аж до Дану, і донесіть мені, і я знатиму число їх!</span> <span class="verse"><a name="3">3</a>І сказав Йоав: Нехай Господь додасть до народу Свого в сто раз стільки, скільки є! Чи не всі вони, пане мій царю, раби мого пана? Нащо буде шукати цього пан мій, нащо це буде за провину для Ізраїля?</span> <span class="verse"><a name="4">4</a>Та цареве слово перемогло Йоава. І вийшов Йоав, і ходив по всьому Ізраїлі, і вернувся до Єрусалиму.</span> <span class="verse"><a name="5">5</a>І дав Йоав Давидові число переліку народу. І було всього Ізраїля тисяча тисяч і сто тисяч чоловіка, що витягають меча, а Юди чотири сотні й сімдесят тисяч чоловіка, що витягають меча.</span> <span class="verse"><a name="6">6</a>А Левія та Веніямина він не перерахував серед них, бо царське слово було огидою для Йоава...</span> <span class="verse"><a name="7">7</a>І було зло в Божих очах на ту річ, і Він ударив Ізраїля!</span> <span class="verse"><a name="8">8</a>І сказав Давид до Бога: Я дуже згрішив, що зробив оцю річ! А тепер прости ж гріх Свого раба, бо я зробив дуже нерозумно!...</span> <span class="verse"><a name="9">9</a>І сказав Господь до Ґада, Давидового прозорливця, говорячи:</span> <span class="verse"><a name="10">10</a>Іди, і будеш говорити Давидові, кажучи: Так говорить Господь: Три карі кладу Я на тебе, вибери собі одну з них, і Я зроблю тобі.</span> <span class="verse"><a name="11">11</a>І прийшов Ґад до Давида та й сказав йому: Так сказав Господь: Вибери собі:</span> <span class="verse"><a name="12">12</a>чи три роки голоду, чи теж три місяці твого втікання перед ворогами твоїми, а меч ворогів твоїх доганятиме тебе, чи три дні Господнього меча та моровиці в Краю, і Ангол Господній буде нищити по всій Ізраїлевій границі. А тепер розваж, яке слово верну Я Тому, Хто послав мене...</span> <span class="verse"><a name="13">13</a>І сказав Давид до Ґада: Тяжко мені дуже! Нехай же впаду я в руку Господа, бо дуже велике Його милосердя, а в руку людську нехай я не впаду!...</span> <span class="verse"><a name="14">14</a>І дав Господь моровицю в Ізраїлі, і впало з Ізраїля сімдесят тисяч чоловіка!</span> <span class="verse"><a name="15">15</a>І послав Бог Ангола до Єрусалиму, щоб знищити його. А коли він нищив, Господь побачив і пожалував про це лихо. І сказав Він до Ангола, що вигублював: Забагато тепер! Попусти свою руку! А Ангол Господній стояв при тоці євусеянина Орнана.</span> <span class="verse"><a name="16">16</a>І підняв Давид очі свої та й побачив Господнього Ангола, що стояв між землею та між небом, а в руці його був витягнений меч, скерований на Єрусалим. І впав Давид та ті старші, покриті веретами, на обличчя свої...</span> <span class="verse"><a name="17">17</a>І сказав Давид до Бога: Чи ж не я сказав рахувати в народі? І я той, хто згрішив, і вчинити зло я вчинив зло, а ці вівці що зробили вони, Господи, Боже мій? Нехай же рука Твоя буде на мені та на домі батька мого, а не на народі Твоєму, щоб погубити його...</span> <span class="verse"><a name="18">18</a>А Ангол Господній говорив до Ґада, сказати Давидові, щоб Давид пішов поставити жертівника для Господа на току євусеянина Орнана.</span> <span class="verse"><a name="19">19</a>І пішов Давид за словом Ґада, що говорив в Господньому Імені.</span> <span class="verse"><a name="20">20</a>І обернувся Орнан, і побачив Ангола, а чотири сини його, що були з ним, поховалися. А Орнан молотив пшеницю.</span> <span class="verse"><a name="21">21</a>І прийшов Давид до Орнана. І виглянув Орнан, і побачив Давида, і вийшов із току, і поклонився Давидові обличчям до землі.</span> <span class="verse"><a name="22">22</a>І сказав Давид до Орнана: Дай же мені місце цього току, й я збудую на ньому жертівника для Господа. Дай мені його за срібло повної ваги, і буде стримана моровиця від народу.</span> <span class="verse"><a name="23">23</a>І сказав Орнан до Давида: Візьми собі, і нехай зробить мій пан цар, що добре в очах його. Дивися, я даю цю худобу на цілопалення, а молотарки на дрова, а пшеницю на хлібну жертву. Усе я даю!</span> <span class="verse"><a name="24">24</a>І сказав цар Давид до Орнана: Ні, бо купуючи, куплю за срібло повної ваги, бо не піднесу твого в жертві для Господа, і не спалю цілопалення дармо!</span> <span class="verse"><a name="25">25</a>І дав Давид Орнанові за місце золота вагою шість сотень шеклів.</span> <span class="verse"><a name="26">26</a>І збудував там Давид жертівника для Господа, і приніс цілопалення та мирні жертви. І кликнув він до Господа, і Він відповів йому огнем із небес на жертівник цілопалення.</span> <span class="verse"><a name="27">27</a>І сказав Господь до Ангола, і він уклав меча свого до піхов його.</span> <span class="verse"><a name="28">28</a>Того часу, як Давид побачив, що Господь відповів йому на току євусеянина Орнана, то приносив там жертву.</span> <span class="verse"><a name="29">29</a>А Господня скинія, яку зробив був Мойсей у пустині, та жертівник цілопалення були того часу на пагірку в Ґів'оні.</span> <span class="verse"><a name="30">30</a>Та не міг Давид піти перед нього, щоб запитатися в Бога, бо настрашився меча Господнього Ангола.</span> </p></div</div></div></body></html>