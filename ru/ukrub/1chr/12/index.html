<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>А це ті, що поприходили до Давида в Ціклаґ, коли він ще ховався перед Саулом, сином Кішевим, і вони були серед лицарів, що допомагали в війні,</span> <span class="verse"><a name="2">2</a>що були озброєні луком, що кидали правицею та лівицею каміння та стріли з лука, з Саулових братів, від Веніямина:</span> <span class="verse"><a name="3">3</a>голова Ахіезер та Йоаш, сини ґів'янина Шемаї, і Єзіїл та Пелет, Азмаветові сини, і Бераха, і аннетотянин Єгу,</span> <span class="verse"><a name="4">4</a>і ґів'онянин Їшмая, лицар серед тридцятьох та старший над тридцятьма, і Їрмея, і Яхазіїл, і Йоханан, і ґедерянин Йозавад,</span> <span class="verse"><a name="5">5</a>Ел'узай, і Єрімот, і Беал'я, і Шемарія, і гаріф'янин Шефатія,</span> <span class="verse"><a name="6">6</a>Елкана, і Їшшійя, і Азареїл, і Йоезер, і Яхов'ам, хорх'яни,</span> <span class="verse"><a name="7">7</a>і Йоїла та Зевадія, сини Єрохамові, з Ґедору.</span> <span class="verse"><a name="8">8</a>А з ґадян відділилися до Давида до твердині в пустиню лицарі вояки, мужі відважні, на війні, озброєні великим щитом та списом. А їхні обличчя то обличчя лев'ячі, а щодо швидкости вони були, як сарни на горах.</span> <span class="verse"><a name="9">9</a>Голова Езер, другий Овадія, третій Еліав,</span> <span class="verse"><a name="10">10</a>четвертий Мішманна, п'ятий Їрмея,</span> <span class="verse"><a name="11">11</a>шостий Аттай, сьомий Еліїл,</span> <span class="verse"><a name="12">12</a>восьмий Йоханан, дев'ятий Елзавад,</span> <span class="verse"><a name="13">13</a>десятий Єремія, одинадцятий Махбанай.</span> <span class="verse"><a name="14">14</a>Оці були з Ґадових синів, голови військових відділів, малий один на сотню, а великий на тисячу.</span> <span class="verse"><a name="15">15</a>Це ті, що перейшли Йордан першого місяця, коли він був переповнений понад усі береги свої, і порозганяли всіх мешканців долин на схід та на захід.</span> <span class="verse"><a name="16">16</a>І прийшли з синів Веніяминових та Юдиних аж до твердині до Давида.</span> <span class="verse"><a name="17">17</a>А Давид вийшов перед них, і, відповідаючи, сказав їм: Якщо ви прийшли до мене з миром, щоб допомагати мені, буде моє серце з вами за одне, а якщо зрадите мене супроти ворогів моїх, коли нема обмани в руках моїх, то побачить це Бог наших батьків, і покарає!</span> <span class="verse"><a name="18">18</a>І зійшов Дух на Амасая, голову тридцяти, і він проказав: Мир, Давиде, тобі, і з тобою, о сину Єссеїв! Мир тобі, і мир тому, хто тобі помагає, бо тобі помагає твій Бог! І прийняв їх Давид, і поставив на чолі війська.</span> <span class="verse"><a name="19">19</a>І з Манасії перебігли до Давида, коли він ішов із филистимлянами проти Саула на війну, а він не поміг їм, бо филистимські князі, порадившись, відіслали його, говорячи: За ціну наших голів він хоче перейти до свого пана Саула!</span> <span class="verse"><a name="20">20</a>Коли він ішов до Ціклаґу, збігли до нього з Манасії: Аднах, і Йозавад, і Єдіаїл, і Михаїл, і Йозавад, і Елігу, і Ціллетай, голови Манасіїних тисячок.</span> <span class="verse"><a name="21">21</a>І вони допомагали Давидові проти юрби, бо вони всі хоробрі вояки, і поставали провідниками військових відділів.</span> <span class="verse"><a name="22">22</a>Бо день-у-день приходили вони до Давида помагати йому, аж став табір великий, як табір Божий.</span> <span class="verse"><a name="23">23</a>А оце число головних озброєних військових відділів, вони прийшли до Давида в Хеврон, щоб передати Саулове царство йому, за Господнім словом:</span> <span class="verse"><a name="24">24</a>Юдиних синів, що носили великого щита та списа, шість тисяч і вісім сотень озброєного війська.</span> <span class="verse"><a name="25">25</a>З Симеонових синів хоробрих вояків військового відділу сім тисяч і сто.</span> <span class="verse"><a name="26">26</a>З Левієвих синів чотири тисячі й шість сотень.</span> <span class="verse"><a name="27">27</a>І Єгояда, проводир синів Ааронових, а з ним три тисячі й сім сотень.</span> <span class="verse"><a name="28">28</a>І юнак Садок, хоробрий вояк, та дім його батька, зверхників двадцять і два.</span> <span class="verse"><a name="29">29</a>А з Веніяминових синів, Саулових братів, три тисячі, а більша частина їх аж дотепер трималися Саулового дому.</span> <span class="verse"><a name="30">30</a>А з Єфремових синів двадцять тисяч і вісім сотень хоробрих вояків, мужів славних дому їхніх батьків.</span> <span class="verse"><a name="31">31</a>А з половини Манасіїного племени вісімнадцять тисяч, що були докладно зазначені за іменем, щоб прийти настановити Давида царем.</span> <span class="verse"><a name="32">32</a>А з Іссахарових синів, що мали розуміння часу, щоб знати, що буде робити Ізраїль, їх голів було двісті, а всі їхні брати робили за їхнім наказом.</span> <span class="verse"><a name="33">33</a>Із Завулона тих, що виходять на війну, що ставляться в бойовому порядку зо всякими військовими речами, п'ятдесят тисяч, щоб допомагати з цілим серцем.</span> <span class="verse"><a name="34">34</a>А з Нефталиму тисяча зверхників, а при них зо щитом та списом тридцять і сім тисяч.</span> <span class="verse"><a name="35">35</a>А з Данян тих, що ставляться в бойовому порядку двадцять і вісім тисяч і шість сотень.</span> <span class="verse"><a name="36">36</a>А з Асира тих, що виходять на війну, щоб ставитися в бойовім порядку, сорок тисяч.</span> <span class="verse"><a name="37">37</a>А з того боку Йордану з Рувимівців, і Ґадівців, і з половини Манасії, зо всякими військовими знаряддями для бою сто й двадцять тисяч.</span> <span class="verse"><a name="38">38</a>Усі ці люди військові, що ставилися в бойовому порядку, цілим серцем поприходили до Хеврону, щоб настановити Давида царем над усім Ізраїлем. Та й решта Ізраїля були односерді, щоб настановити Давида царем.</span> <span class="verse"><a name="39">39</a>І були вони там із Давидом три дні, їли та пили, бо їхні брати наготовили їм.</span> <span class="verse"><a name="40">40</a>А також ті, що були близькі до них, аж до Іссахара, і Завулона, і Нефталима, спроваджували хліб ослами, і верблюдами, і мулами, і худобою великою, їжу мучну, спресовані фіґі, і родзинки, і вино, і оливу, і худобу велику, і худобу дрібну, дуже багато, бо радість була в Ізраїлі.</span> </p></div</div></div></body></html>