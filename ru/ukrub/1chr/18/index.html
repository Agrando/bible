<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1chr">1 Chronicles</a> &gt <strong>Chapter 18</strong></div><p><span class="verse"><a name="1">1</a>І сталося по тому, і побив Давид филистимлян та поконав їх; і взяв він Ґат та належні йому міста з руки филистимлян.</span> <span class="verse"><a name="2">2</a>І побив він Моава, і стали моавітяни Давидовими рабами, що приносили дари.</span> <span class="verse"><a name="3">3</a>І побив Давид Гадад'езера, царя цовського, в Хаматі, коли той ішов, щоб поставити владу свою на річці Ефраті.</span> <span class="verse"><a name="4">4</a>І здобув Давид від нього тисячі колесниць і сім тисяч верхівців та двадцять тисяч пішого люду. І попідрізував Давид жили коням усіх колесниць, і позоставив із них тільки сотню для колесниць.</span> <span class="verse"><a name="5">5</a>І прийшов Арам із Дамаску на поміч Гадад'езерові, цареві цовському, та Давид вибив серед сиріян двадцять і дві тисячі чоловіка.</span> <span class="verse"><a name="6">6</a>І поставив Давид у Сирії Дамаській залогу, і сиріяни стали для Давида рабами, що приносили дари. А Господь допомагав Давидові скрізь, де він ходив.</span> <span class="verse"><a name="7">7</a>І позабирав Давид золоті щити, що були на Гадад'езерових рабах, і позносив їх до Єрусалиму.</span> <span class="verse"><a name="8">8</a>А з Тівхату та з Куну, Гадад'езерових міст, позабирав Давид дуже багато міді, з неї поробив Соломон мідяне море й стовпи, та мідяні речі.</span> <span class="verse"><a name="9">9</a>І прочув Тоу, цар хамотський, що Давид побив усе військо Гадад'езера, царя цовського.</span> <span class="verse"><a name="10">10</a>І послав він сина свого Гадорама до царя Давида, щоб привітати його, та щоб поблагословити його за те, що воював із Гадад'езером та й побив його, бо Гадад'езер провадив війну з Тоу, а з ним послав всякі речі золоті, і срібні, і мідяні.</span> <span class="verse"><a name="11">11</a>І Давид присвятив їх Господеві разом із тим сріблом та золотом, що повиносив від усіх народів з Едому, і з Моаву, і від Аммонових синів та від Амалика.</span> <span class="verse"><a name="12">12</a>А Авшай, син Церуїн, побив Едома в Соляній долині, вісімнадцять тисяч.</span> <span class="verse"><a name="13">13</a>І поставив він в Едомі залогу, і став увесь Едом Давидовими рабами. А Господь допомагав Давидові скрізь, де він ходив.</span> <span class="verse"><a name="14">14</a>І царював Давид над усім Ізраїлем, і чинив суд та справедливість усьому своєму народові.</span> <span class="verse"><a name="15">15</a>А Йоав, син Церуїн, був над військом, а Йосафат, син Ахілудів, канцлер.</span> <span class="verse"><a name="16">16</a>А Садок, син Ахітувів, та Авімелех, син Ев'ятарів, були священики, а Шавша писар.</span> <span class="verse"><a name="17">17</a>А Беная, син Єгоядин, був над керетянином та над пелетянином, а Давидові сини перші при царевій руці.</span> </p></div</div></div></body></html>