<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1chr">1 Chronicles</a> &gt <strong>Chapter 10</strong></div><p><span class="verse"><a name="1">1</a>А филистимляни воювали з Ізраїлем. І побігли Ізраїлеві мужі перед филистимлянами, і падали трупами на горі Ґілбоа.</span> <span class="verse"><a name="2">2</a>І гналися филистимляни за Саулом та за його синами. І повбивали филистимляни Йонатана, і Авінадава, і Малкі-Шуя, Саулових синів...</span> <span class="verse"><a name="3">3</a>І став бій тяжкий для Саула, і лучники кинулися на нього, і він злякався тих лучників.</span> <span class="verse"><a name="4">4</a>І сказав Саул до свого зброєноші: Витягни меча свого, і пробий мене ним, щоб не прийшли ці необрізані, і не знущалися надо мною! Та не хотів зброєноша, бо дуже боявся. Тоді взяв Саул меча та й упав на нього...</span> <span class="verse"><a name="5">5</a>І побачив зброєноша, що помер Саул, і впав і він на меча, та й помер...</span> <span class="verse"><a name="6">6</a>І помер Саул і троє синів його, та ввесь його дім померли разом.</span> <span class="verse"><a name="7">7</a>І побачили всі ізраїльтяни, що мешкали в долині, що всі втікають, та що помер Саул та сини його, то покидали свої міста й повтікали, а филистимляни поприходили, й осілися в них...</span> <span class="verse"><a name="8">8</a>І сталося другого дня, і прийшли филистимляни, щоб пообдирати трупи, та й знайшли Саула та синів його, що лежали на горі Ґілбоа.</span> <span class="verse"><a name="9">9</a>І вони пообдирали його, і понесли голову його та зброю його, і послали в филистимські краї навколо, щоб сповістити в домах своїх божків та народові.</span> <span class="verse"><a name="10">10</a>І вони поклали зброю його в домі свого бога, а голову його прибили в домі Даґона.</span> <span class="verse"><a name="11">11</a>І почув увесь ґілеадський Явеш про все, що филистимляни зробили Саулові,</span> <span class="verse"><a name="12">12</a>і встали всі хоробрі, і понесли Саулове тіло та тіла синів його, і принесли до Явешу, та й поховали їхні кості під дубом в Явеші, і постили сім день.</span> <span class="verse"><a name="13">13</a>І помер Саул за своє беззаконня, що він ним спроневірився проти Господа через Господнє слово, якого не тримався, а також через те, що питався віщого духа, щоб вивідати,</span> <span class="verse"><a name="14">14</a>а не вивідував від Господа. І Він убив його, а царство його передав Давидові, Єссеєвому синові.</span> </p></div</div></div></body></html>