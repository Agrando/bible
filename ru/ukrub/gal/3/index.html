<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gal">Galatians</a> &gt <strong>Chapter 3</strong></div><p><span class="verse"><a name="1">1</a>О, ви нерозумні галати! Хто вас звів не коритися правді, вас, яким перед очима Ісус Христос переднакреслений був, як ніби між вами розп'ятий?</span> <span class="verse"><a name="2">2</a>Це одне хочу знати від вас: чи ви прийняли Духа ділами Закону, чи із проповіді про віру?</span> <span class="verse"><a name="3">3</a>Чи ж ви аж такі нерозумні? Духом почавши, кінчите тепер тілом?</span> <span class="verse"><a name="4">4</a>Чи ви так багато терпіли надармо? Коли б тільки надармо!</span> <span class="verse"><a name="5">5</a>Отже, Той, Хто вам Духа дає й чуда чинить між вами, чи чинить ділами Закону, чи із проповіді про віру?</span> <span class="verse"><a name="6">6</a>Так як Авраам був увірував в Бога, і це залічено за праведність йому.</span> <span class="verse"><a name="7">7</a>Тож знайте, що ті, хто від віри, то сини Авраамові.</span> <span class="verse"><a name="8">8</a>І Писання, передбачивши, що вірою Бог виправдає поган, благовістило Авраамові: Благословляться в тобі всі народи!</span> <span class="verse"><a name="9">9</a>Тому ті, хто від віри, будуть поблагословлені з вірним Авраамом.</span> <span class="verse"><a name="10">10</a>А всі ті, хто на діла Закону покладається, вони під прокляттям. Бо написано: Проклятий усякий, хто не триває в усьому, що написано в книзі Закону, щоб чинити оте!</span> <span class="verse"><a name="11">11</a>А що перед Богом Законом ніхто не виправдується, то це ясно, бо праведний житиме вірою.</span> <span class="verse"><a name="12">12</a>А Закон не від віри, але хто чинитиме те, той житиме ним.</span> <span class="verse"><a name="13">13</a>Христос відкупив нас від прокляття Закону, ставши прокляттям за нас, бо написано: Проклятий усякий, хто висить на дереві,</span> <span class="verse"><a name="14">14</a>щоб Авраамове благословення в Ісусі Христі поширилося на поган, щоб обітницю Духа прийняти нам вірою.</span> <span class="verse"><a name="15">15</a>Браття, кажу я по-людському: навіть людського затвердженого заповіту ніхто не відкидає та до нього не додає.</span> <span class="verse"><a name="16">16</a>А обітниці дані були Авраамові й насінню його. Не говориться: і насінням, як про багатьох, але як про одного: і Насінню твоєму, яке є Христос.</span> <span class="verse"><a name="17">17</a>А я кажу це, що заповіту, від Бога затвердженого, Закон, що прийшов по чотириста тридцяти роках, не відкидає, щоб обітницю він зруйнував.</span> <span class="verse"><a name="18">18</a>Бо коли від Закону спадщина, то вже не з обітниці; Авраамові ж Бог дарував із обітниці.</span> <span class="verse"><a name="19">19</a>Що ж Закон? Він був даний з причини переступів, аж поки прийде Насіння, якому обітниця дана була; він учинений був Анголами рукою посередника.</span> <span class="verse"><a name="20">20</a>Але посередник не є для одного, Бог же один.</span> <span class="verse"><a name="21">21</a>Отож, чи ж Закон проти Божих обітниць? Зовсім ні! Якби бо був даний Закон, щоб він міг оживляти, то праведність справді була б від Закону!</span> <span class="verse"><a name="22">22</a>Та все зачинило Писання під гріх, щоб віруючим була дана обітниця з віри в Ісуса Христа.</span> <span class="verse"><a name="23">23</a>Але поки прийшла віра, під Законом стережено нас, замкнених до приходу віри, що мала об'явитись.</span> <span class="verse"><a name="24">24</a>Тому то Закон виховником був до Христа, щоб нам виправдатися вірою.</span> <span class="verse"><a name="25">25</a>А як віра прийшла, то вже ми не під виховником.</span> <span class="verse"><a name="26">26</a>Бо ви всі сини Божі через віру в Христа Ісуса!</span> <span class="verse"><a name="27">27</a>Бо ви всі, що в Христа охристилися, у Христа зодягнулися!</span> <span class="verse"><a name="28">28</a>Нема юдея, ні грека, нема раба, ані вільного, нема чоловічої статі, ані жіночої, бо всі ви один у Христі Ісусі!</span> <span class="verse"><a name="29">29</a>А коли ви Христові, то ви Авраамове насіння й за обітницею спадкоємці.</span> </p></div</div></div></body></html>