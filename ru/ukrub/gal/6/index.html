<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gal">Galatians</a> &gt <strong>Chapter 6</strong></div><p><span class="verse"><a name="1">1</a>Браття, як людина й упаде в який прогріх, то ви, духовні, виправляйте такого духом лагідности, сам себе доглядаючи, щоб не спокусився й ти!</span> <span class="verse"><a name="2">2</a>Носіть тягарі один одного, і так виконаєте закона Христового.</span> <span class="verse"><a name="3">3</a>Коли бо хто думає, що він щось, бувши ніщо, сам себе той обманює.</span> <span class="verse"><a name="4">4</a>Нехай кожен досліджує діло своє, і тоді матиме тільки в собі похвалу, а не в іншому!</span> <span class="verse"><a name="5">5</a>Бо кожен нестиме свій власний тягар!</span> <span class="verse"><a name="6">6</a>А хто слова навчається, нехай ділиться всяким добром із навчаючим.</span> <span class="verse"><a name="7">7</a>Не обманюйтеся, Бог осміяний бути не може. Бо що тільки людина посіє, те саме й пожне!</span> <span class="verse"><a name="8">8</a>Бо хто сіє для власного тіла свого, той від тіла тління пожне. А хто сіє для духа, той від духа пожне життя вічне.</span> <span class="verse"><a name="9">9</a>А роблячи добре, не знуджуймося, бо часу свого пожнемо, коли не ослабнемо.</span> <span class="verse"><a name="10">10</a>Тож тому, поки маємо час, усім робімо добро, а найбільш одновірним!</span> <span class="verse"><a name="11">11</a>Погляньте, якими великими буквами я написав вам своєю рукою!</span> <span class="verse"><a name="12">12</a>Усі ті, хто бажає хвалитися тілом, змушують вас обрізуватись, щоб тільки вони не були переслідувані за хреста Христового.</span> <span class="verse"><a name="13">13</a>Бо навіть і ті, хто обрізується, самі не зберігають Закона, а хочуть, щоб ви обрізувались, щоб хвалитися їм вашим тілом.</span> <span class="verse"><a name="14">14</a>А щодо мене, то нехай нічим не хвалюся, хіба тільки хрестом Господа нашого Ісуса Христа, що ним розп'ятий світ для мене, а я для світу.</span> <span class="verse"><a name="15">15</a>Бо сили немає ані обрізання, ані необрізання, а створіння нове.</span> <span class="verse"><a name="16">16</a>А всі ті, хто піде за цим правилом, мир та милість на них, і на Ізраїля Божого!</span> <span class="verse"><a name="17">17</a>Зрештою, хай ніхто не турбує мене, бо ношу я Ісусові рани на тілі своїм!...</span> <span class="verse"><a name="18">18</a>Благодать Господа нашого Ісуса Христа нехай буде з духом вашим, браття! Амінь.</span> </p></div</div></div></body></html>