<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gal/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gal">Galatians</a> &gt <strong>Chapter 5</strong></div><p><span class="verse"><a name="1">1</a>Христос для волі нас визволив. Тож стійте в ній та не піддавайтеся знову в ярмо рабства!</span> <span class="verse"><a name="2">2</a>Ось я, Павло, кажу вам, що коли ви обрізуєтесь, то нема вам тоді жадної користи від Христа.</span> <span class="verse"><a name="3">3</a>І свідкую я знову всякому чоловікові, який обрізується, що повинен він виконати ввесь Закон.</span> <span class="verse"><a name="4">4</a>Ви, що Законом виправдуєтесь, полишилися без Христа, відпали від благодаті!</span> <span class="verse"><a name="5">5</a>Бо ми в дусі з віри чекаємо надії праведности.</span> <span class="verse"><a name="6">6</a>Бо сили не має в Христі Ісусі ані обрізання, ані необрізання, але віра, що чинна любов'ю.</span> <span class="verse"><a name="7">7</a>Бігли ви добре. Хто заборонив вам коритися правді?</span> <span class="verse"><a name="8">8</a>Таке переконання не від Того, Хто вас покликав.</span> <span class="verse"><a name="9">9</a>Трохи розчини квасить усе тісто!</span> <span class="verse"><a name="10">10</a>Я в Господі маю надію на вас, що нічого іншого думати не будете ви. А хто вас непокоїть, осуджений буде, хоч би він хто був!</span> <span class="verse"><a name="11">11</a>Чого ж, браття, мене ще переслідують, коли я обрізання ще проповідую? Тоді спокуса хреста в ніщо обертається!</span> <span class="verse"><a name="12">12</a>О, коли б були навіть відсічені ті, хто підбурює вас!</span> <span class="verse"><a name="13">13</a>Бо ви, браття, на волю покликані, але щоб ваша воля не стала приводом догоджати тілу, а любов'ю служити один одному!</span> <span class="verse"><a name="14">14</a>Бо ввесь Закон в однім слові міститься: Люби свого ближнього, як самого себе!</span> <span class="verse"><a name="15">15</a>Коли ж ви гризете та їсте один одного, то глядіть, щоб не знищили ви один одного!</span> <span class="verse"><a name="16">16</a>І кажу: ходіть за духом, і не вчините пожадливости тіла,</span> <span class="verse"><a name="17">17</a>бо тіло бажає противного духові, а дух противного тілу, і супротивні вони один одному, щоб ви чинили не те, чого хочете.</span> <span class="verse"><a name="18">18</a>Коли ж дух вас провадить, то ви не під Законом.</span> <span class="verse"><a name="19">19</a>Учинки тіла явні, то є: перелюб, нечистість, розпуста,</span> <span class="verse"><a name="20">20</a>ідолослуження, чари, ворожнечі, сварка, заздрість, гнів, суперечки, незгоди, єресі,</span> <span class="verse"><a name="21">21</a>завидки, п'янство, гулянки й подібне до цього. Я про це попереджую вас, як і попереджав був, що хто чинить таке, не вспадкують вони Царства Божого!</span> <span class="verse"><a name="22">22</a>А плід духа: любов, радість, мир, довготерпіння, добрість, милосердя, віра,</span> <span class="verse"><a name="23">23</a>лагідність, здержливість: Закону нема на таких!</span> <span class="verse"><a name="24">24</a>А ті, що Христові Ісусові, розп'яли вони тіло з пожадливостями та з похотями.</span> <span class="verse"><a name="25">25</a>Коли духом живемо, то й духом ходімо!</span> <span class="verse"><a name="26">26</a>Не будьмо чванливі, не дражнімо один одного, не завидуймо один одному!</span> </p></div</div></div></body></html>