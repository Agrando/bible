<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gal">Galatians</a> &gt <strong>Chapter 4</strong></div><p><span class="verse"><a name="1">1</a>Тож кажу я: поки спадкоємець дитина, він нічим від раба не різниться, хоч він пан над усім,</span> <span class="verse"><a name="2">2</a>але під опікунами та керівниками знаходиться він аж до часу, що визначив батько.</span> <span class="verse"><a name="3">3</a>Так і ми, поки дітьми були, то були поневолені стихіями світу.</span> <span class="verse"><a name="4">4</a>Як настало ж виповнення часу, Бог послав Свого Сина, що родився від жони, та став під Законом,</span> <span class="verse"><a name="5">5</a>щоб викупити підзаконних, щоб усиновлення ми прийняли.</span> <span class="verse"><a name="6">6</a>А що ви сини, Бог послав у ваші серця Духа Сина Свого, що викликує: Авва, Отче!</span> <span class="verse"><a name="7">7</a>Тому ти вже не раб, але син. А як син, то й спадкоємець Божий через Христа.</span> <span class="verse"><a name="8">8</a>Та тоді, не знаючи Бога, служили ви тим, що з істоти богами вони не були.</span> <span class="verse"><a name="9">9</a>А тепер, як пізнали ви Бога, чи краще як Бог вас пізнав, як вертаєтесь знов до слабих та вбогих стихій, яким хочете знов, як давніше, служити?</span> <span class="verse"><a name="10">10</a>Ви вважаєте пильно на дні та на місяці, і на пори та роки.</span> <span class="verse"><a name="11">11</a>Я боюся за вас, чи не дармо я працював коло вас?...</span> <span class="verse"><a name="12">12</a>Прошу я вас, браття, будьте, як я, бо й я такий самий, як ви. Нічим ви мене не покривдили!</span> <span class="verse"><a name="13">13</a>І знаєте ви, що в немочі тіла я перше звіщав вам Євангелію,</span> <span class="verse"><a name="14">14</a>ви ж моєю спокусою в тілі моїм не погордували, і мене не відкинули, але, немов Ангола Божого, ви прийняли мене, як Христа Ісуса!</span> <span class="verse"><a name="15">15</a>Тож де ваше тодішнє блаженство? Свідкую бо вам, що якби було можна, то ви вибрали б очі свої та мені віддали б!</span> <span class="verse"><a name="16">16</a>Чи ж я став для вас ворогом, правду говорячи вам?</span> <span class="verse"><a name="17">17</a>Недобре пильнують про вас, але вас відлучити хочуть, щоб ви пильнували про них.</span> <span class="verse"><a name="18">18</a>То добре, пильнувати про добре постійно, а не тільки тоді, як приходжу до вас.</span> <span class="verse"><a name="19">19</a>Дітки мої, я знову для вас терплю муки породу, поки образ Христа не відіб'ється в вас!</span> <span class="verse"><a name="20">20</a>Я хотів би тепер бути в вас та змінити свій голос, бо маю я сумнів за вас.</span> <span class="verse"><a name="21">21</a>Скажіть мені ви, що хочете бути під Законом: чи не слухаєтесь ви Закону?</span> <span class="verse"><a name="22">22</a>Бо написано: Мав Авраам двох синів, одного від рабині, а другого від вільної.</span> <span class="verse"><a name="23">23</a>Але той, хто був від рабині, народився за тілом, а хто був від вільної, за обітницею.</span> <span class="verse"><a name="24">24</a>Розуміти це треба інакше, бо це два заповіти: один від гори Сінай, що в рабство народжує, а він то Аґар.</span> <span class="verse"><a name="25">25</a>Бо Аґар то гора Сінай в Арабії, а відповідає сучасному Єрусалимові, який у рабстві з своїми дітьми.</span> <span class="verse"><a name="26">26</a>А вишній Єрусалим вільний, він мати всім нам!</span> <span class="verse"><a name="27">27</a>Бо написано: Звеселися, неплідна, ти, що не родиш! Гукай та викликуй ти, що в породі не мучилась, бо в полишеної значно більше дітей, ніж у тієї, що має вона чоловіка!</span> <span class="verse"><a name="28">28</a>А ви, браття, діти обітниці за Ісаком!</span> <span class="verse"><a name="29">29</a>Але як і тоді, хто родився за тілом, переслідував тих, хто родився за духом, так само й тепер.</span> <span class="verse"><a name="30">30</a>Та що каже Писання? Прожени рабиню й сина її, бо не буде спадкувати син рабині разом із сином вільної.</span> <span class="verse"><a name="31">31</a>Тому, браття, не сини ми рабині, але вільної!</span> </p></div</div></div></body></html>