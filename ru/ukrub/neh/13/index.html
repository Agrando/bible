<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/neh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/neh">Nehemiah</a> &gt <strong>Chapter 13</strong></div><p><span class="verse"><a name="1">1</a>Того дня читане було з Мойсеєвої книги вголос народу, і було знайдене написане в ній, що Аммонітянин та Моавітянин не ввійде до Божої громади, і так буде аж навіки,</span> <span class="verse"><a name="2">2</a>бо вони не стріли були Ізраїлевих синів хлібом та водою, і найняли були на нього Валаама проклясти його, та Бог наш обернув те прокляття на благословення.</span> <span class="verse"><a name="3">3</a>І сталося, як почули вони Закон, то відділили від Ізраїля все чуже.</span> <span class="verse"><a name="4">4</a>А перед тим священик Ел'яшів, призначений до комори дому нашого Бога, близький Товійїн,</span> <span class="verse"><a name="5">5</a>то зробив йому велику комору, а туди давали колись жертву хлібну, ладан, і посуд, і десятину збіжжя, молоде вино та оливу, призначені заповіддю для Левитів, і співаків, і придверних, і священичі принесення.</span> <span class="verse"><a name="6">6</a>А за ввесь цей час не був я в Єрусалимі, бо в тридцять другому році Артаксеркса, царя вавилонського, я прийшов був до царя, та по певному часі випросився я від царя.</span> <span class="verse"><a name="7">7</a>І прийшов я до Єрусалиму, і розглянувся в тому злі, що зробив Єл'яшів Товійї, роблячи йому комору на подвір'ях Божого дому.</span> <span class="verse"><a name="8">8</a>І було мені дуже зле, й я всі домашні Товійїні речі повикидав геть із комори.</span> <span class="verse"><a name="9">9</a>І я сказав, і очистили комори, а я вернув туди посуд Божого дому, хлібну жертву та ладан.</span> <span class="verse"><a name="10">10</a>І довідався я, що левитські частки не давалися, а вони повтікали кожен на поле своє, ті Левити та співаки, що робили свою працю.</span> <span class="verse"><a name="11">11</a>І докоряв я заступникам та й сказав: Чого опущений дім Божий? І зібрав я їх, і поставив їх на їхніх місцях.</span> <span class="verse"><a name="12">12</a>І вся Юдея приносила десятину збіжжя, і молодого вина, і оливи до скарбниць.</span> <span class="verse"><a name="13">13</a>І настановив я над скарбницями священика Шелемію й книжника Садока та Педаю з Левитів, а на їхню руку Ханана, сина Заккура, сина Маттаніїного, бо вони були уважані за вірних. І на них покладено ділити частки для їхніх братів.</span> <span class="verse"><a name="14">14</a>Пам'ятай же мене, Боже, за це, і не зітри моїх добродійств, які я зробив у Божому домі та в сторожах!</span> <span class="verse"><a name="15">15</a>Тими днями бачив я в Юдеї таких, що топтали в суботу чавила, і носили снопи, і нав'ючували на ослів вино, виноград, і фіґі, і всілякий тягар, і везли до Єрусалиму суботнього дня. І я при свідках остеріг їх того дня, коли вони продавали живність.</span> <span class="verse"><a name="16">16</a>А тиряни мешкали в ньому, і постачали рибу й усе на продаж, і продавали в суботу Юдиним синам та в Єрусалимі.</span> <span class="verse"><a name="17">17</a>І докоряв я Юдиним шляхетним та й сказав їм: Що це за річ, яку ви робите, і безчестите суботній день?</span> <span class="verse"><a name="18">18</a>Чи ж не так робили ваші батьки, а наш Бог спровадив усе це зло на нас та на це місто? А ви побільшуєте жар гніву на Ізраїля зневажанням суботи.</span> <span class="verse"><a name="19">19</a>І бувало, як падала вечерова тінь на єрусалимські брами перед суботою, то я наказував, і були замикувані брами. І звелів я, щоб не відчиняли їх, а тільки аж по суботі. А біля брам я поставив слуг своїх, щоб тягар не входив суботнього дня!</span> <span class="verse"><a name="20">20</a>І ночували крамарі та продавці всього продажного раз і два поза Єрусалимом.</span> <span class="verse"><a name="21">21</a>І остеріг я їх при свідках та й сказав їм: Чого ви ночуєте навпроти муру? Якщо ви повторите це, я простягну руку на вас! Від того часу вони не приходили в суботу.</span> <span class="verse"><a name="22">22</a>І сказав я Левитам, щоб вони очистилися й приходили стерегти брами, щоб освятити суботній день. Також це запам'ятай мені, Боже мій, і змилуйся надо мною за великістю милости Твоєї!</span> <span class="verse"><a name="23">23</a>Тими днями бачив я також юдеїв, що брали собі за жінок ашдодянок, аммонітянок, моавітянок.</span> <span class="verse"><a name="24">24</a>А їхні сини говорили наполовину по-ашдодському, і не вміли говорити по-юдейському, а говорили мовою того чи того народу.</span> <span class="verse"><a name="25">25</a>І докоряв я їм, і проклинав їх, і бив декого з них, і рвав їм волосся, і заприсягав їх Богом, кажучи: Не давайте ваших дочок їхнім синам, і не беріть їхніх дочок для ваших синів та для вас.</span> <span class="verse"><a name="26">26</a>Чи ж не цим згрішив був Соломон, Ізраїлів цар, а між багатьма народами не було такого царя, як він, і був уподобаний Богові своєму, і Бог настановив його царем над усім Ізраїлем, і його ввели в гріх ті чужі жінки?</span> <span class="verse"><a name="27">27</a>І тому чи ж чуте було таке, щоб чинити все це велике лихо на спроневірення проти нашого Бога, щоб брати чужих жінок?</span> <span class="verse"><a name="28">28</a>А один із синів Йояди, сина Ел'яшіва, великого священика, був зятем хоронянина Санваллата, і я вигнав його від себе!</span> <span class="verse"><a name="29">29</a>Запам'ятай же їм, Боже мій, за сплямлення священства та заповіту священичого та левитського!</span> <span class="verse"><a name="30">30</a>І очистив я їх від усього чужого, і встановив черги для священиків та для Левитів, кожного в службі їх,</span> <span class="verse"><a name="31">31</a>і для пожертви дров в означених часах, і для первоплодів. Запам'ятай же мене, боже мій, на добро!</span> </p></div</div></div></body></html>