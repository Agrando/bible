<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/neh/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/neh">Nehemiah</a> &gt <strong>Chapter 5</strong></div><p><span class="verse"><a name="1">1</a>І був великий крик народу та їхніх жінок на своїх братів юдеїв.</span> <span class="verse"><a name="2">2</a>І були такі, що говорили: Ми даємо в заставу синів своїх та дочок своїх, і беремо збіжжя, і їмо й живемо!</span> <span class="verse"><a name="3">3</a>І були такі, що говорили: Ми заставляємо поля свої, і виноградники свої, і доми свої, і беремо збіжжя в цьому голоді!</span> <span class="verse"><a name="4">4</a>І були такі, що говорили: Ми позичаємо срібло на податок царський за наші поля та наші виноградники.</span> <span class="verse"><a name="5">5</a>А наше ж тіло таке, як тіло наших братів, наші сини як їхні сини. А ось ми тиснемо наших синів та наших дочок за рабів, і є з наших дочок утискувані. Ми не в силі робити, а поля наші та виноградники наші належать іншим...</span> <span class="verse"><a name="6">6</a>І сильно запалав у мені гнів, коли я почув їхній крик та ці слова!</span> <span class="verse"><a name="7">7</a>А моє серце дало мені раду, і я сперечався з шляхетними та з заступниками та й сказав їм: Ви заставою тиснете один одного! І скликав я на них великі збори.</span> <span class="verse"><a name="8">8</a>І сказав я до них: Ми викуповуємо своїх братів юдеїв, проданих поганам, за нашою спромогою, а ви будете продавати своїх братів, і вони продаються нам? І мовчали вони, і не знаходили слова...</span> <span class="verse"><a name="9">9</a>І сказав я: Не добра це річ, що ви робите! Чи ж не в боязні нашого Бога ви маєте ходити, через ганьбу від тих поганів, наших ворогів?</span> <span class="verse"><a name="10">10</a>Також і я, брати мої та юнаки мої були позикодавцями срібла та збіжжя. Опустімо ж ми оцей борг!</span> <span class="verse"><a name="11">11</a>Верніть їм зараз їхні поля, їхні виноградники, їхні оливки, й їхні доми та відсоток срібла, і збіжжя, виноградний сік та нову оливу, що ви дали їм у заставу за них!</span> <span class="verse"><a name="12">12</a>І вони сказали: Повернемо, і не будемо жадати від них! Зробимо так, як ти говориш! І покликав я священиків, і заприсягнув їх зробити за цим словом.</span> <span class="verse"><a name="13">13</a>Витрусив я й свою пазуху та й сказав: Нехай отак витрусить Бог кожного чоловіка, хто не сповнить цього слова, з дому його та з труду його, і нехай буде такий витрушений та порожній! І сказали всі збори: Амінь! І славили вони Господа, і народ зробив за цим словом.</span> <span class="verse"><a name="14">14</a>Також від дня, коли цар наказав мені бути їхнім намісником в Юдиному краї від року двадцятого й аж до року тридцять другого царя Артаксеркса, дванадцять літ не їв намісничого хліба ані я, ані брати мої.</span> <span class="verse"><a name="15">15</a>А намісники попередні, що були передо мною, чинили тяжке над народом, і брали від них хлібом та вином одного дня сорок шеклів срібла; також їхні слуги панували над народом. А я не робив так через страх Божий.</span> <span class="verse"><a name="16">16</a>також у праці того муру я підтримував, і поля не купували ми, а всі мої слуги були зібрані там над працею.</span> <span class="verse"><a name="17">17</a>А за столом моїм були юдеї та заступники, сто й п'ятдесят чоловіка, та й ті, хто приходив до нас із народів, що навколо нас.</span> <span class="verse"><a name="18">18</a>А що готовилося на один день, було: віл один, худоби дрібної шестеро вибраних, і птиця готувалася в мене, а за десять день виходило багато всякого вина. А при тому я не жадав намісничого хліба, бо та робота направи мурів була тяжка на тому народі.</span> <span class="verse"><a name="19">19</a>Запам'ятай же мені, Боже мій, на добре все те, що я робив для цього народу!</span> </p></div</div></div></body></html>