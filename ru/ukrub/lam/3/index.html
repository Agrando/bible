<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Я той муж, який бачив біду від жезла Його гніву,</span> <span class="verse"><a name="2">2</a>Він провадив мене й допровадив до темряви, а не до світла...</span> <span class="verse"><a name="3">3</a>Лиш на мене все знову обертає руку Свою цілий день...</span> <span class="verse"><a name="4">4</a>Він виснажив тіло моє й мою шкіру, мої кості сторощив,</span> <span class="verse"><a name="5">5</a>обгородив Він мене, і мене оточив гіркотою та мукою,</span> <span class="verse"><a name="6">6</a>у темноті мене посадив, мов померлих давно...</span> <span class="verse"><a name="7">7</a>Обгородив Він мене і не вийду, тяжкими вчинив Він кайдани мої...</span> <span class="verse"><a name="8">8</a>І коли я кричу й голошу, затикає Він вуха Свої на молитву мою...</span> <span class="verse"><a name="9">9</a>Камінням обтесаним обгородив Він дороги мої, повикривлював стежки мої...</span> <span class="verse"><a name="10">10</a>Він для мене ведмедем чатуючим став, немов лев той у сховищі!</span> <span class="verse"><a name="11">11</a>Поплутав дороги мої та розшарпав мене, учинив Він мене опустошеним!</span> <span class="verse"><a name="12">12</a>Натягнув Свого лука й поставив мене, наче ціль для стріли,</span> <span class="verse"><a name="13">13</a>пустив стріли до нирок моїх з Свого сагайдака...</span> <span class="verse"><a name="14">14</a>Для всього народу свого я став посміховиськом, глумливою піснею їхньою цілий день...</span> <span class="verse"><a name="15">15</a>Наситив мене гіркотою, мене напоїв полином...</span> <span class="verse"><a name="16">16</a>І стер мені зуби жорствою, до попелу кинув мене,</span> <span class="verse"><a name="17">17</a>і душа моя спокій згубила, забув я добро...</span> <span class="verse"><a name="18">18</a>І сказав я: Загублена сила моя, та моє сподівання на Господа...</span> <span class="verse"><a name="19">19</a>Згадай про біду мою й муку мою, про полин та отруту,</span> <span class="verse"><a name="20">20</a>душа моя згадує безперестанку про це, і гнеться в мені...</span> <span class="verse"><a name="21">21</a>Оце я нагадую серцеві своєму, тому то я маю надію:</span> <span class="verse"><a name="22">22</a>Це милість Господня, що ми не погинули, бо не покінчилось Його милосердя,</span> <span class="verse"><a name="23">23</a>нове воно кожного ранку, велика бо вірність Твоя!</span> <span class="verse"><a name="24">24</a>Господь це мій уділ, говорить душа моя, тому я надію на Нього складаю!</span> <span class="verse"><a name="25">25</a>Господь добрий для тих, хто надію на Нього кладе, для душі, що шукає Його!</span> <span class="verse"><a name="26">26</a>Добре, коли людина в мовчанні надію кладе на спасіння Господнє.</span> <span class="verse"><a name="27">27</a>Добре для мужа, як носить ярмо в своїй молодості,</span> <span class="verse"><a name="28">28</a>нехай він самітно сидить і мовчить, як поклав Він на нього його;</span> <span class="verse"><a name="29">29</a>хай закриє він порохом уста свої, може є ще надія;</span> <span class="verse"><a name="30">30</a>хай щоку тому підставляє, хто його б'є, своєю ганьбою насичується...</span> <span class="verse"><a name="31">31</a>Бо Господь не навіки ж покине!</span> <span class="verse"><a name="32">32</a>Бо хоч Він і засмутить кого, проте змилується за Своєю великою милістю,</span> <span class="verse"><a name="33">33</a>бо не мучить Він з серця Свого, і не засмучує людських синів.</span> <span class="verse"><a name="34">34</a>Щоб топтати під своїми ногами всіх в'язнів землі,</span> <span class="verse"><a name="35">35</a>щоб перед обличчям Всевишнього право людини зігнути,</span> <span class="verse"><a name="36">36</a>щоб гнобити людину у справі судовій його, оцього не має на оці Господь!</span> <span class="verse"><a name="37">37</a>Хто то скаже і станеться це, як Господь того не наказав?</span> <span class="verse"><a name="38">38</a>Хіба не виходить усе з уст Всевишнього, зле та добре?</span> <span class="verse"><a name="39">39</a>Чого ж нарікає людина жива? Нехай скаржиться кожен на гріх свій.</span> <span class="verse"><a name="40">40</a>Пошукаймо доріг своїх та дослідімо, і вернімось до Господа!</span> <span class="verse"><a name="41">41</a>підіймімо своє серце та руки до Бога на небі!</span> <span class="verse"><a name="42">42</a>Спроневірились ми й неслухняними стали, тому не пробачив Ти нам,</span> <span class="verse"><a name="43">43</a>закрився Ти гнівом і гнав нас, убивав, не помилував,</span> <span class="verse"><a name="44">44</a>закрив Себе хмарою, щоб до Тебе молитва моя не дійшла...</span> <span class="verse"><a name="45">45</a>Сміттям та огидою нас Ти вчинив між народами,</span> <span class="verse"><a name="46">46</a>наші всі вороги пороззявляли на нас свого рота,</span> <span class="verse"><a name="47">47</a>страх та яма на нас поприходили, руїна й погибіль...</span> <span class="verse"><a name="48">48</a>Моє око спливає потоками водними через нещастя дочки мого люду...</span> <span class="verse"><a name="49">49</a>Виливається око моє безупинно, нема бо перерви,</span> <span class="verse"><a name="50">50</a>аж поки не зглянеться та не побачить Господь із небес,</span> <span class="verse"><a name="51">51</a>моє око вчиняє журбу для моєї душі через дочок усіх мого міста...</span> <span class="verse"><a name="52">52</a>Ловлячи, ловлять мене, немов птаха, мої вороги безпричинно,</span> <span class="verse"><a name="53">53</a>життя моє в яму замкнули вони, і каміннями кинули в мене...</span> <span class="verse"><a name="54">54</a>Пливуть мені води на голову, я говорю: Вже погублений я!...</span> <span class="verse"><a name="55">55</a>Кликав я, Господи, Ймення Твоє із найглибшої ями,</span> <span class="verse"><a name="56">56</a>Ти чуєш мій голос, не заховуй же вуха Свого від зойку мого, від благання мого!</span> <span class="verse"><a name="57">57</a>Ти близький того дня, коли кличу Тебе, Ти говориш: Не бійся!</span> <span class="verse"><a name="58">58</a>За душу мою Ти змагався, о Господи, життя моє викупив Ти.</span> <span class="verse"><a name="59">59</a>Ти бачиш, о Господи, кривду мою, розсуди ж Ти мій суд!</span> <span class="verse"><a name="60">60</a>Усю їхню помсту Ти бачиш, всі задуми їхні на мене,</span> <span class="verse"><a name="61">61</a>Ти чуєш, о Господи, їхні наруги, всі задуми їхні на мене,</span> <span class="verse"><a name="62">62</a>мову повстанців на мене та їхнє буркотіння на мене ввесь день...</span> <span class="verse"><a name="63">63</a>Побач їхнє сидіння та їхнє вставання, як завжди глумлива їхня пісня!</span> <span class="verse"><a name="64">64</a>Заплати їм, о Господи, згідно з чином їхніх рук!</span> <span class="verse"><a name="65">65</a>Подай їм темноту на серце, прокляття Твоє нехай буде на них!</span> <span class="verse"><a name="66">66</a>Своїм гнівом жени їх, і вигуби їх з-під Господніх небес!</span> </p></div</div></div></body></html>