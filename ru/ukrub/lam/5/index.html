<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Згадай, Господи, що з нами сталося, зглянься й побач нашу ганьбу,</span> <span class="verse"><a name="2">2</a>наша спадщина дісталась чужим, доми наші чужинцям!</span> <span class="verse"><a name="3">3</a>Поставали ми сиротами: нема батька, а матінки наші неначе ті вдови!...</span> <span class="verse"><a name="4">4</a>Свою воду за срібло ми п'ємо, наші дрова за гроші одержуємо...</span> <span class="verse"><a name="5">5</a>У потилицю нас поганяють, помучені ми, і спокою не маємо!</span> <span class="verse"><a name="6">6</a>До Єгипту й Асирії руку витягуємо, щоб насититись хлібом!</span> <span class="verse"><a name="7">7</a>Батьки наші грішили, але їх нема, а ми двигаємо їхні провини!</span> <span class="verse"><a name="8">8</a>Раби запанували над нами, і немає нікого, хто б вирятував з їхньої руки...</span> <span class="verse"><a name="9">9</a>Наражуючи свою душу на меч у пустині, достаємо свій хліб...</span> <span class="verse"><a name="10">10</a>Шкіра наша, мов піч, попалилась з пекучого голоду...</span> <span class="verse"><a name="11">11</a>Жінок на Сіоні безчестили, дівчат по Юдейських містах...</span> <span class="verse"><a name="12">12</a>Князі їхньою рукою повішені, лиця старих не пошановані...</span> <span class="verse"><a name="13">13</a>Юнаки носять камінь млиновий, а хлопці під ношею дров спотикаються...</span> <span class="verse"><a name="14">14</a>Перестали сидіти старші в брамі, юнаки свою пісню співати,</span> <span class="verse"><a name="15">15</a>втіха нашого серця спинилась, наш танець змінивсь на жалобу...</span> <span class="verse"><a name="16">16</a>Спала корона у нас з голови, о горе, бо ми прогрішились,</span> <span class="verse"><a name="17">17</a>тому наше серце боляще, тому наші очі потемніли,</span> <span class="verse"><a name="18">18</a>через гору Сіон, що спустошена, бродять лисиці по ній...</span> <span class="verse"><a name="19">19</a>Пробуваєш Ти, Господи, вічно, Твій престол з роду в рід:</span> <span class="verse"><a name="20">20</a>Нащо ж нас забуваєш навік, покидаєш на довгі дні нас?</span> <span class="verse"><a name="21">21</a>Приверни нас до Себе, о Господи, і вернемось ми, віднови наші дні, як давніше було!</span> <span class="verse"><a name="22">22</a>Хіба Ти цілком нас відкинув, прогнівавсь занадто на нас?...</span> </p></div</div></div></body></html>