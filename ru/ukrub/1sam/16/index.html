<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1sam/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1sam">1 Samuel</a> &gt <strong>Chapter 16</strong></div><p><span class="verse"><a name="1">1</a>І сказав Господь до Самуїла: Аж доки ти сумуватимеш за Саулом? Таж Я відкинув його, щоб не царював над Ізраїлем. Наповни рога свого оливою, та й іди, пошлю тебе до віфлеємлянина Єссея, бо Я наглянув Собі царя між синами його.</span> <span class="verse"><a name="2">2</a>І сказав Самуїл: Як я піду? А почує Саул, то вб'є мене. А Господь сказав: Візьми в свою руку теля з великої худоби, та й скажеш: Я прийшов, щоб принести жертву для Господа.</span> <span class="verse"><a name="3">3</a>І закличеш Єссея на жертву, а Я тобі дам знати, що маєш робити, і помажеш Мені того, кого скажу тобі.</span> <span class="verse"><a name="4">4</a>І зробив Самуїл, що Господь говорив. І прийшов він до Віфлеєму, а старші міста вийшли йому назустріч із тремтінням. І сказали вони: Чи твій прихід то мир?</span> <span class="verse"><a name="5">5</a>А він відказав: Мир! Я прийшов, щоб принести жертву Господеві. Освятіться, і прийдете зо мною до жертви. І освятив він Єссея та синів його, і покликав їх на жертву.</span> <span class="verse"><a name="6">6</a>І сталося, як вони поприходили, то побачив він Еліява, та й сказав: Справді перед Господом помазанець Його!</span> <span class="verse"><a name="7">7</a>Та Господь сказав Самуїлові: Не дивись на обличчя його та на високість зросту його, бо Я відкинув його Собі! Бо Бог бачить не те, що бачить людина: чоловік бо дивиться на лице, а Господь дивиться на серце.</span> <span class="verse"><a name="8">8</a>І покликав Єссей Авінадава, і привів його перед Самуїла, та той сказав: Також цього не вибрав Господь!</span> <span class="verse"><a name="9">9</a>І привів Єссей Шамму, та Самуїл сказав: Також цього не вибрав Господь.</span> <span class="verse"><a name="10">10</a>І привів Єссей сімох своїх синів перед Самуїла. І сказав Самуїл до Єссея: Цих не вибрав Господь.</span> <span class="verse"><a name="11">11</a>І сказав Самуїл до Єссея: Чи то всі твої діти? А той відказав: Ще позостався найменший, він пасе отару. І сказав Самуїл до Єссея: Пошли ж привести його, бо не сядемо за стіл, аж поки він не прийде сюди.</span> <span class="verse"><a name="12">12</a>І послав він, і привів його, а він рум'яний, із гарними очима та хорошого стану. А Господь сказав Самуїлові: Устань, помаж його, бо це він!</span> <span class="verse"><a name="13">13</a>І взяв Самуїл рога оливи, та й помазав його серед братів його. І Дух Господній злинув на Давида, і був на ньому від того дня й далі. А Самуїл устав, і пішов до Рами.</span> <span class="verse"><a name="14">14</a>І Дух Господній відступився від Саула, а напав його дух злий, посланий від Господа.</span> <span class="verse"><a name="15">15</a>І сказали раби Саула до нього: Оце злий дух від Бога нападає на тебе.</span> <span class="verse"><a name="16">16</a>Нехай скаже пан наш, раби твої пошукають тобі кого, хто вміє грати на гуслах. І станеться, коли буде на тебе злий дух від Бога, то заграє той рукою своєю, і буде тобі добре.</span> <span class="verse"><a name="17">17</a>І сказав Саул до рабів своїх: Нагляньте мені кого, хто добре грає, і приведіть до мене.</span> <span class="verse"><a name="18">18</a>І відповів один із слуг, і сказав: Ось бачив я сина віфлеємлянина Єссея, що вміє грати, лицар та вояка, і розуміється на речах, і чоловік хорошої постави. І Господь із ним.</span> <span class="verse"><a name="19">19</a>І послав Саул послів до Єссея й сказав: Пошли до мене Давида, сина свого, що при отарі.</span> <span class="verse"><a name="20">20</a>І взяв Єссей осла, наладованого хлібом, та бурдюка вина, та одне козля, і послав через сина свого Давида до Саула.</span> <span class="verse"><a name="21">21</a>І прийшов Давид до Саула, та й став перед ним. І той сильно полюбив його, і він став йому зброєношею.</span> <span class="verse"><a name="22">22</a>І послав Саул до Єссея, говорячи: Нехай остається Давид при мені, бо він знайшов ласку в очах моїх.</span> <span class="verse"><a name="23">23</a>І бувало, коли злий дух від Бога нападав на Саула, то Давид брав гусла, та й грав своєю рукою. І легшало Саулові, і ставало йому добре, і відступав від нього той злий дух.</span> </p></div</div></div></body></html>