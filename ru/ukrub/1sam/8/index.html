<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>І сталося, як Самуїл постарівся, то поставив синів своїх за суддів для Ізраїля.</span> <span class="verse"><a name="2">2</a>І було ім'я перворідного сина його Йоїл, а ім'я другого його Авійя, судді в Беер-Шеві.</span> <span class="verse"><a name="3">3</a>А сини його не йшли його дорогою, і вхилялись до зиску, і брали підкупа, і ламали Закона.</span> <span class="verse"><a name="4">4</a>І зібралися всі Ізраїлеві старші, і прийшли до Самуїла до Рами,</span> <span class="verse"><a name="5">5</a>та й сказали до нього: Ось ти постарівся, а сини твої не йдуть дорогами твоїми. Тепер настанови нам царя, щоб судив нас, як у всіх народів.</span> <span class="verse"><a name="6">6</a>І була та річ зла в Самуїлових очах, як вони сказали: Настанови нам царя, щоб судив нас. І молився Самуїл до Господа.</span> <span class="verse"><a name="7">7</a>І сказав Господь до Самуїла: Послухай голосу того народу щодо всього, про що він сказав тобі, бо не тобою вони погордували, але Мною погордували, щоб Я не царював над ними.</span> <span class="verse"><a name="8">8</a>Як усі ті діла, що вони чинили від дня, коли Я вивів їх з Єгипту, і аж до цього дня, і як вони кидали Мене й служили іншим богам, так вони чинять і тобі.</span> <span class="verse"><a name="9">9</a>А тепер послухай їхнього голосу, тільки конче остережеш їх, і розповіси їм право того царя, що буде царювати над ними.</span> <span class="verse"><a name="10">10</a>І переказав Самуїл всі Господні слова до народу, що жадав від нього царя,</span> <span class="verse"><a name="11">11</a>і сказав: Оце буде право царя, що царюватиме над вами: він візьме синів ваших і поставить собі в колесниці свої та серед їздців своїх, і вони будуть бігати перед колесницею його;</span> <span class="verse"><a name="12">12</a>і щоб поставити собі тисячників та п'ятдесятників, і щоб орати орку його, і щоб жати жниво його, і щоб робити зброю військову його та колесничні приладдя його.</span> <span class="verse"><a name="13">13</a>А дочок ваших забере за мироварниць, і за кухарок, і за пекарок.</span> <span class="verse"><a name="14">14</a>І він позабирає поля ваші, і виноградники ваші, та кращі ваші оливки, і пороздає своїм слугам.</span> <span class="verse"><a name="15">15</a>А з вашого посіву та з ваших виноградників братиме десятину, і даватиме своїм евнухам та своїм слугам.</span> <span class="verse"><a name="16">16</a>І він забере рабів ваших, і ваших невільниць, і найліпших ваших юнаків, і ваших ослів, і буде вживати їх на роботу свою.</span> <span class="verse"><a name="17">17</a>Він братиме десятину з вашої отари, а ви станете йому за рабів.</span> <span class="verse"><a name="18">18</a>І ви будете кликати того дня проти вашого царя, якого собі вибрали, та не відповість вам Господь того дня!</span> <span class="verse"><a name="19">19</a>Та народ відмовився слухати Самуїлового голосу, та й сказав: Ні, нехай тільки цар буде над нами!</span> <span class="verse"><a name="20">20</a>І будемо ми, як усі люди, і буде нас судити наш цар. І він ходитиме перед нами, і провадитиме наші війни.</span> <span class="verse"><a name="21">21</a>І вислухав Самуїл усі слова народу, і переказав їх голосно Господеві.</span> <span class="verse"><a name="22">22</a>А Господь сказав до Самуїла: Послухайся їхнього голосу, і постав їм царя! І сказав Самуїл до Ізраїлевих людей: Ідіть кожен до міста свого!</span> </p></div</div></div></body></html>