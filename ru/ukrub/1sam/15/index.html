<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1sam/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1sam">1 Samuel</a> &gt <strong>Chapter 15</strong></div><p><span class="verse"><a name="1">1</a>І сказав Самуїл до Саула: Господь послав був мене помазати тебе на царя над народом Його, над Ізраїлем. А тепер послухайся голосу Господніх слів.</span> <span class="verse"><a name="2">2</a>Так сказав Господь Саваот: Я згадаю, що зробив був Амалик Ізраїлеві, що клав йому перешкоду на дорозі, коли він виходив із Єгипту.</span> <span class="verse"><a name="3">3</a>Тепер іди, і поб'єш Амалика, і вчиниш закляттям усе, що його, і не змилосердишся над ним. І позабиваєш усе, від чоловіка аж до жінки, від дитини й аж до немовляти, від вола й аж до штуки дрібної худобини, від верблюда й аж до осла.</span> <span class="verse"><a name="4">4</a>І Саул оповістив народ, і перелічив їх у Телаїмі, і двісті тисяч піхоти та десять тисяч мужа Юди.</span> <span class="verse"><a name="5">5</a>І прийшов Саул аж до Амаликового міста, та й засів у долині.</span> <span class="verse"><a name="6">6</a>І сказав Саул кенеянам: Ідіть, відокремтесь, вийдіть з-поміж Амаликитянина, щоб я не долучив вас до них, бо ви зробили були милість усім ізраїльтянам, коли вони виходили з Єгипту. І відокремився Кенеянин з-поміж Амалика.</span> <span class="verse"><a name="7">7</a>А Саул побив Амалика від Хавіли аж до місця, де йдеш до Шуру, що навпроти Єгипту.</span> <span class="verse"><a name="8">8</a>І зловив він Аґаґа, амаликського царя, живого, а ввесь народ зробив закляттям, та й побив вістрям меча.</span> <span class="verse"><a name="9">9</a>Та змилосердився Саул і народ над Аґаґом, і над найліпшим з його худоби дрібної й з худоби його великої та з товару вгодованого, і над вівцями, та над усім добром, і не хотіли зробити їх закляттям. А все маловарте й худе його зробили закляттям.</span> <span class="verse"><a name="10">10</a>І було Господнє слово до Самуїла й казало:</span> <span class="verse"><a name="11">11</a>Жалкую, що Я настановив Саула за царя, бо він відвернувся від Мене, а слів Моїх не виконав. І запалився гнів Самуїлів, і він кликав до Господа цілу ніч.</span> <span class="verse"><a name="12">12</a>А рано вранці Самуїл устав, і пішов назустріч Саулові. І Самуїлові донесли, говорячи: Саул прийшов до Кармелу, і ось ставить собі пам'ятника, а потому повернувся й пішов, і зійшов до Ґілґалу.</span> <span class="verse"><a name="13">13</a>І прийшов Самуїл до Саула, а Саул сказав йому: Благословенний ти в Господа! Я виконав слово Господнє.</span> <span class="verse"><a name="14">14</a>А Самуїл сказав: А що це за мекання цієї отари в ушах моїх, та рик великої худоби, що я чую?</span> <span class="verse"><a name="15">15</a>І сказав Саул: Від Амаликитянина привели їх, бо народ змилосердився над найліпшим із худоби дрібної та з худоби великої, щоб зарізати в жертву для Господа, Бога твого, а позостале вчинили закляттям.</span> <span class="verse"><a name="16">16</a>А Самуїл сказав до Саула: Покинь, а я розповім тобі, що Господь говорив мені цієї ночі. А той сказав йому: Говори.</span> <span class="verse"><a name="17">17</a>І сказав Самуїл: Хоч ти малий був в очах своїх, чи ж ти не голова Ізраїлевих племен? Чи ж не помазав тебе Господь на царя над Ізраїлем?</span> <span class="verse"><a name="18">18</a>І послав тебе Господь дорогою, і сказав: Іди, і вчиниш закляттям нечестивих амаликитян, і будеш воювати з ними, аж поки ти не вигубиш їх.</span> <span class="verse"><a name="19">19</a>І чому ти не послухався Господнього голосу, але кинувся на здобич, і зробив оце зло в Господніх очах?</span> <span class="verse"><a name="20">20</a>І сказав Саул до Самуїла: Та я послухався Господнього голосу, і пішов дорогою, якою послав був мене Господь, і привів я Аґаґа, царя амаликського, а Амалика зробив закляттям.</span> <span class="verse"><a name="21">21</a>А народ узяв зо здобичі худобу дрібну та худобу велику, як початок закляття, щоб приносити в жертву Господеві, Богові твоєму, в Ґілґалі.</span> <span class="verse"><a name="22">22</a>І сказав Самуїл: Чи жадання Господа цілопалень та жертов таке, як послух Господньому голосу? Таж послух ліпший від жертви, покірливість краща від баранячого лою!</span> <span class="verse"><a name="23">23</a>Бо непокірливість як гріх ворожбитства, а свавільство як провина та служба бовванам. Через те, що ти відкинув Господні слова, то Він відкинув тебе, щоб не був ти царем.</span> <span class="verse"><a name="24">24</a>І сказав Саул до Самуїла: Прогрішився я, бо переступив накази Господні та слова твої, бо я боявся народу, та послухався його голосу.</span> <span class="verse"><a name="25">25</a>А тепер прости ж мій гріх, і вернися зо мною, і я поклонюсь Господеві.</span> <span class="verse"><a name="26">26</a>Та Самуїл сказав до Саула: Не вернуся з тобою, бо ти погордив Господнім словом, а Господь погордив тобою, щоб не був ти царем над Ізраїлем.</span> <span class="verse"><a name="27">27</a>І повернувся Самуїл, щоб піти, а Саул схопив полу плаща його, та й відірвав.</span> <span class="verse"><a name="28">28</a>І сказав до нього Самуїл: Господь відірвав сьогодні від тебе Ізраїлеве царство, та й передав його твоєму ближньому, ліпшому від тебе!</span> <span class="verse"><a name="29">29</a>І також Ізраїлева Слава не скаже неправди та не буде каятися, бо Він не людина, щоб каятись.</span> <span class="verse"><a name="30">30</a>А Саул сказав: Прогрішився я! Але вшануй й мене перед старшими мого народу та перед Ізраїлем, і вернися зо мною, а я поклонюся Господеві, Богові твоєму.</span> <span class="verse"><a name="31">31</a>І вернувся Самуїл за Саулом, і Саул поклонився Господеві.</span> <span class="verse"><a name="32">32</a>І сказав Самуїл: Підведіть до мене Аґаґа, царя амаликського. І пішов до нього Аґаґ весело. І сказав Аґаґ: Справді, відступилася гіркота смерти!</span> <span class="verse"><a name="33">33</a>А Самуїл сказав: Як твій меч позбавляв жінок дітей, так позбавиться дітей твоя мати між жінками. І посік Самуїл Аґаґа перед Господнім лицем у Ґілґалі.</span> <span class="verse"><a name="34">34</a>І пішов Самуїл до Рами, а Саул зійшов до дому свого, до Саулової Ґів'ї.</span> <span class="verse"><a name="35">35</a>І більше не бачив Самуїл Саула аж до дня його смерти, та Самуїл сумував за Саулом. А Господь жалкував, що настановив був Саула царем над Ізраїлем.</span> </p></div</div></div></body></html>