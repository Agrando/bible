<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1sam/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1sam">1 Samuel</a> &gt <strong>Chapter 20</strong></div><p><span class="verse"><a name="1">1</a>І втік Давид з Найоту в Рамі, і прийшов та й сказав перед Йонатаном: Що я зробив, яка провина моя й який мій гріх перед батьком твоїм, що він шукає моєї душі?</span> <span class="verse"><a name="2">2</a>А той відказав: Борони Боже, ти не помреш! Таж батько мій не робить жодної справи, великої чи справи малої, коли не відкриває на вухо мені, то чому мій батько заховає від мене цю справу? Цього не буде!</span> <span class="verse"><a name="3">3</a>А Давид іще присягнув та й сказав: Добре пізнав твій батько, що я знайшов милість в очах твоїх. І сказав він: Нехай не довідається про те Йонатан, щоб не був він засмучений. Але як живий Господь і як жива душа твоя, між мною та смертю не більше кроку!</span> <span class="verse"><a name="4">4</a>І сказав Йонатан до Давида: Що підкаже душа твоя, те зроблю тобі!</span> <span class="verse"><a name="5">5</a>І сказав Давид до Йонатана: Ось узавтра новомісяччя, коли звичайно сиджу я з царем, щоб їсти з ним. Але ти відпусти мене, а я сховаюся в полі аж до третього вечора.</span> <span class="verse"><a name="6">6</a>Якщо дійсно згадає про мене твій батько, то скажеш, що конче жадав від мене Давид, щоб йому забігти до свого міста Віфлеєму, бо там річна жертва для всього роду його.</span> <span class="verse"><a name="7">7</a>Якщо він скаже так: Добре! то мир твоєму рабові. А якщо дійсно запалає йому гнів, то знай, що постановлене те зло від нього.</span> <span class="verse"><a name="8">8</a>І зробиш милість своєму рабові, бо ти ввів свого раба в Господній заповіт із собою. А якщо є на мені провина, убий мене ти, а до батька твого пощо мене вести?</span> <span class="verse"><a name="9">9</a>І відказав Йонатан: Борони тебе, Боже! Бо якщо справді пізнаю, що в мого батька постановлене зло, щоб прийшло на тебе, чи ж того я не розкажу тобі?</span> <span class="verse"><a name="10">10</a>І сказав Давид до Йонатана: Хто повідомить мене, якщо батько твій відповість тобі жорстоке?</span> <span class="verse"><a name="11">11</a>А Йонатан сказав до Давида: Ходи ж, і вийдемо на поле. І вийшли вони обидва на поле.</span> <span class="verse"><a name="12">12</a>І сказав Йонатан до Давида: Свідок Господь, Бог Ізраїлів, що післязавтра цього часу вивідаю я батька свого. Нехай скарає мене Бог, якщо тоді не пошлю до тебе, і не сповіщу тебе,</span> <span class="verse"><a name="13">13</a>так нехай зробить Господь Йонатану, і так нехай додасть! А якщо моєму батькові вгодно зробити зло тобі, то сповіщу тебе, і відішлю тебе, і ти підеш у мирі, а Господь буде з тобою, як Він був із моїм батьком.</span> <span class="verse"><a name="14">14</a>І ти, якщо я буду ще живий, хіба не зробиш зо мною Господньої милости? Коли ж я помру,</span> <span class="verse"><a name="15">15</a>то не відбирай своєї милости від дому мого навіки, а навіть тоді, як Господь понищить усіх Давидових ворогів із поверхні землі.</span> <span class="verse"><a name="16">16</a>І нехай пошукає Господь душі від Давидових ворогів! І склав Йонатан умову з Давидовим домом.</span> <span class="verse"><a name="17">17</a>І Йонатан далі присягався Давидові в своїй любові до нього, бо він покохав його, як свою душу.</span> <span class="verse"><a name="18">18</a>І сказав йому Йонатан: Узавтра новомісяччя, і ти будеш згаданий, бо буде порожнє твоє місце.</span> <span class="verse"><a name="19">19</a>А третього дня скоро зійдеш, і прийдеш до місця, де ти ховався у день твого чину, і сядеш при камені Азел.</span> <span class="verse"><a name="20">20</a>А я пущу три стрілі набік, ніби стріляючи собі до мети.</span> <span class="verse"><a name="21">21</a>І ось пошлю я слугу: Іди, знайди ті стріли! Якщо, говорячи, скажу я до хлопця: Он ті стріли тут перед тобою, візьми їх, то приходь, бо мир тобі, і нема нічого злого, як живий Господь!</span> <span class="verse"><a name="22">22</a>А якщо я скажу до того юнака так: Он ті стріли з а тобою далі, то втікай, бо Господь відпускає тебе.</span> <span class="verse"><a name="23">23</a>А та річ, що про неї говорили ми, я та ти, ось Господь буде свідком між мною та між тобою аж навіки!</span> <span class="verse"><a name="24">24</a>І сховався Давид у полі. І було новомісяччя, а цар засів до їжі.</span> <span class="verse"><a name="25">25</a>І сів цар на стільці своїм, як раз-у-раз, на стільці при стіні. І встав Йонатан, а Авнер сів збоку Саула, а Давидове місце було порожнє.</span> <span class="verse"><a name="26">26</a>Та Саул нічого не говорив того дня, бо сказав собі: Це випадок, Давид не чистий, бо не очистився.</span> <span class="verse"><a name="27">27</a>І сталося другого дня, на другий день новомісяччя, було порожнє Давидове місце. І сказав Саул до сина свого Йонатана: Чому не прийшов на хліб Єссеїв син і вчора, і сьогодні?</span> <span class="verse"><a name="28">28</a>І відповів Йонатан Саулові: Дійсно просився Давид у мене до Віфлеєму.</span> <span class="verse"><a name="29">29</a>І він говорив: Пусти мене, бо в тому місті для нас родова жертва, і запросив мене брат мій. А тепер, якщо знайшов я милість в очах твоїх, нехай я побіжу та побачу братів моїх. Тому не прийшов він до царського столу.</span> <span class="verse"><a name="30">30</a>І запалав Саулів гнів на Йонатана, і він сказав йому: Негідний і неслухняний сину! Чи ж не знаю я, що ти вибрав Єссеєвого сина на свій сором та на сором і неславу своєї матері?</span> <span class="verse"><a name="31">31</a>Бо всі дні, поки Єссеїв син живий на землі, не будеш міцно стояти ані ти, ані царство твоє. А тепер пошли, і приведи його до мене, бо він призначений на смерть.</span> <span class="verse"><a name="32">32</a>І відповів Йонатан своєму батькові Саулові та й сказав йому: Чому він буде забитий? Що він зробив?</span> <span class="verse"><a name="33">33</a>Тоді Саул кинув списа на нього, щоб убити його. І пізнав Йонатан, що то постановлене від батька, щоб убити Давида.</span> <span class="verse"><a name="34">34</a>І встав Йонатан від столу, розпалений гнівом, і не їв хліба і другого дня новомісяччя, бо був засмучений за Давида, бо його образив його батько.</span> <span class="verse"><a name="35">35</a>І сталося вранці, і вийшов Йонатан на поле, на умовлений з Давидом час, а з ним був малий хлопець.</span> <span class="verse"><a name="36">36</a>І сказав він до хлопця свого: Побіжи, знайди ті стріли, що я вистріляю. Хлопець побіг, а він пустив стрілу поза нього.</span> <span class="verse"><a name="37">37</a>І прийшов хлопець до місця стріли, що пустив Йонатан, а Йонатан кликнув за хлопцем і сказав: Он та стріла за тобою далі!</span> <span class="verse"><a name="38">38</a>І кликнув Йонатан за хлопцем: Скоро, поспіши, не ставай! І зібрав Йонатанів хлопець стріли, та й прийшов до свого пана.</span> <span class="verse"><a name="39">39</a>А той хлопець нічого не знав, тільки Йонатан та Давид знали ту справу.</span> <span class="verse"><a name="40">40</a>І віддав Йонатан свою зброю юнакові, якого мав, та й сказав йому: Іди, занеси це до міста!</span> <span class="verse"><a name="41">41</a>Той юнак пішов, а Давид устав із південного боку, і впав на обличчя своє на землю, та й поклонився три рази. І поцілували вони один одного, і оплакували один одного, а Давид гірко плакав.</span> <span class="verse"><a name="42">42</a>І сказав Йонатан до Давида: Іди з миром! А що присягнули ми двоє в Господнє Ім'я, говорячи: Господь нехай буде свідком між мною та між тобою, і між насінням моїм та насінням твоїм, нехай буде аж навіки! (21-1) І встав Давид і пішов, а Йонатан пішов до міста.</span> </p></div</div></div></body></html>