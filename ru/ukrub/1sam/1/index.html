<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1sam">1 Samuel</a> &gt <strong>Chapter 1</strong></div><p><span class="verse"><a name="1">1</a>І був один чоловік із Раматаїм-Цофіму, з Єфремових гір, а ім'я йому Елкана, син Єрохама, сина Ілія, сина Тоху, сина Цуфа, єфремлянин.</span> <span class="verse"><a name="2">2</a>А він мав дві жінки, ім'я одній Анна, а ім'я другій Пеніна. І були в Пеніни діти, а в Анни дітей не було.</span> <span class="verse"><a name="3">3</a>А той чоловік рік-у-рік ходив із свого міста до Шіло, щоб вклонятися та приносити жертви Господу Саваоту. А там два Ілієві сини, Гофні та Пінхас, були священиками для Господа.</span> <span class="verse"><a name="4">4</a>І як бував той день, і Елкана приносив жертви, то він давав своїй жінці Пеніні й усім синам її та дочкам її частини,</span> <span class="verse"><a name="5">5</a>а Анні давав частину подвійну, бо любив її. Та Господь замкнув її утробу.</span> <span class="verse"><a name="6">6</a>А її суперниця розпалювала їй гнів, щоб докучати їй, бо Господь замкнув її утробу.</span> <span class="verse"><a name="7">7</a>І так робив він рік-у-рік, коли вона входила до Господнього дому, а та так гнівила її. І вона плакала й не їла.</span> <span class="verse"><a name="8">8</a>І сказав їй чоловік її Елкана: Анно, чого ти плачеш і чому не їси? І чого сумне твоє серце? Чи ж я не ліпший тобі за десятьох синів?</span> <span class="verse"><a name="9">9</a>І встала Анна по їді та по питті в Шіло, а священик Ілій сидів на стільці при бічному одвірку Господнього храму.</span> <span class="verse"><a name="10">10</a>А вона була скорбна духом, і молилася до Господа та плакала гірко.</span> <span class="verse"><a name="11">11</a>І склала вона обітницю, та й сказала: Господи Саваоте, якщо дійсно споглянеш на біду Твоєї невільниці, і згадаєш мене, і не забудеш Своєї невільниці, і даси Своїй невільниці нащадка чоловічої статі, то я дам його Господеві на всі дні життя його, а бритва не торкнеться його голови.</span> <span class="verse"><a name="12">12</a>І сталося, коли вона довго молилася перед Господнім лицем, то Ілій пильнував за її устами.</span> <span class="verse"><a name="13">13</a>А Анна вона говорила в серці своїм: тільки губи її порушувалися, а голос її не був чутий. І вважав її Ілій за п'яну.</span> <span class="verse"><a name="14">14</a>І сказав до неї Ілій: Аж доки ти будеш п'яною? Витверезись зо свого вина!</span> <span class="verse"><a name="15">15</a>А Анна відповіла та й сказала: Ні, пане мій, я жінка скорбна духом, а вина та п'янкого напою не пила я. І я вилила душу свою перед Господнім лицем.</span> <span class="verse"><a name="16">16</a>Не вважай своєї невільниці за негідницю, бо я говорила аж доти з великої своєї скорботи та з туги своєї.</span> <span class="verse"><a name="17">17</a>І відповів Ілій та й сказав: Іди з миром! А Бог Ізраїлів дасть тобі бажання твоє, яке ти від Нього жадала.</span> <span class="verse"><a name="18">18</a>А вона сказала: Нехай невільниця твоя знайде милість в очах твоїх! І пішла та жінка своєю дорогою, та й їла, а обличчя її не було вже сумне.</span> <span class="verse"><a name="19">19</a>І встала вона рано вранці, і вклонилася перед Господнім лицем. І вернулися вони, і ввійшли до свого дому до Рами. І Елкана пізнав свою жінку Анну, а Господь згадав про неї.</span> <span class="verse"><a name="20">20</a>І сталося по році, і завагітніла Анна, та й сина породила. І назвала вона ім'я йому: Самуїл, бо від Господа жадала його.</span> <span class="verse"><a name="21">21</a>І пішов той чоловік Елкана та ввесь дім його вчинити для Господа річну жертву та обітниці свої.</span> <span class="verse"><a name="22">22</a>А Анна не пішла, бо сказала до чоловіка свого: Аж коли буде відлучений цей хлопчик, то відведу його, і він з'явиться перед Господнім лицем, і назавжди позостанеться там!</span> <span class="verse"><a name="23">23</a>І сказав їй чоловік її Елкана: Роби те, що добре в очах твоїх! Залишайся, аж поки відлучиш його, тільки нехай виконає Господь Своє слово. І залишалась та жінка, і годувала свого сина, аж поки вона відлучила його.</span> <span class="verse"><a name="24">24</a>А коли відлучила, то повела його з собою та з трьома бичками й одною ефою муки, і бурдюком вина, і привела його до Господнього дому до Шіло. А той хлопчик був ще малий.</span> <span class="verse"><a name="25">25</a>І зарізали бичка, і привели того хлопчика до Ілія.</span> <span class="verse"><a name="26">26</a>І вона сказала: О, пане мій, як жива душа твоя, мій пане, я та жінка, що стояла з тобою отут, щоб молитися Господеві.</span> <span class="verse"><a name="27">27</a>Я молилася за дитину цю, і Господь дав мені жадання моє, що я просила від Нього.</span> <span class="verse"><a name="28">28</a>А тепер я віддаю його Господеві на всі дні, скільки він жаданий для Господа. І вклонилася там Господеві.</span> </p></div</div></div></body></html>