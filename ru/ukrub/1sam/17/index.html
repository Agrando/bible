<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1sam/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1sam">1 Samuel</a> &gt <strong>Chapter 17</strong></div><p><span class="verse"><a name="1">1</a>І зібрали филистимляни свої війська на війну. І зібралися вони до Сохо, що Юдине, і таборували між Сохо та між Азекою в Ефес-Даммімі.</span> <span class="verse"><a name="2">2</a>І зібралися Саул та ізраїльтяни, і таборували в долині Елі, і вставилися до бою проти филистимлян.</span> <span class="verse"><a name="3">3</a>І стояли филистимляни на горі з того боку, а Ізраїль стояв на горі з цього боку, а поміж ними долина.</span> <span class="verse"><a name="4">4</a>І вийшов із филистимських таборів одноборець, ім'я йому Ґоліят із Ґату. Високий був шість ліктів і п'ядь.</span> <span class="verse"><a name="5">5</a>А на голові його мідяний шолом, і він одягнений був у панцера з луски; а вага того панцера п'ять тисяч шеклів міді.</span> <span class="verse"><a name="6">6</a>А на ногах його мідяні наголінники, а за плечима його мідяний спис.</span> <span class="verse"><a name="7">7</a>А держак списа його як ткацький вал, а вістря спису його шістсот шеклів заліза. А перед ним ходив щитоноша.</span> <span class="verse"><a name="8">8</a>І став він, і кликнув до Ізраїлевих полків, та й сказав до них: Чого ви вийшли ставати до бою? Чи ж я не филистимлянин, а ви не раби Саулові? Оберіть собі кого, і нехай він зійде до мене.</span> <span class="verse"><a name="9">9</a>Якщо він зможе воювати зо мною, і вб'є мене, то ми станемо вам за рабів. А якщо я переможу його, і вб'ю його, то ви станете нам за рабів, і будете служити нам.</span> <span class="verse"><a name="10">10</a>І сказав филистимлянин: Я цього дня зневажив Ізраїлеві полки. Дайте мені чоловіка, і будемо битися вдвох.</span> <span class="verse"><a name="11">11</a>І чув Саул та ввесь Ізраїль ці слова филистимлянина, і вони перестрашилися та сильно налякалися.</span> <span class="verse"><a name="12">12</a>А Давид син того мужа ефратянина, з Юдиного Віфлеєму, а ім'я йому Єссей, що мав восьмеро синів. І цей чоловік за Саулових днів був старий, увійшов у літа.</span> <span class="verse"><a name="13">13</a>І пішли троє найстарших Єссеєвих синів, пішли за Саулом на війну. А імена трьох синів його, що пішли на війну: перворідний Еліяв, а другий його Авінадав, а третій Шамма.</span> <span class="verse"><a name="14">14</a>А Давид він найменший, а три найстарші пішли за Саулом.</span> <span class="verse"><a name="15">15</a>А Давид ходив до Саула, та вертався пасти отару свого батька в Віфлеємі.</span> <span class="verse"><a name="16">16</a>А той филистимлянин підходив ранком та ввечорі, і виступав сорок день.</span> <span class="verse"><a name="17">17</a>І сказав Єссей до сина свого Давида: Візьми но для братів своїх ефу цього праженого зерна, і десять цих хлібів, та й віднеси скоренько до табору до своїх братів.</span> <span class="verse"><a name="18">18</a>А цих десять кусків сиру віднесеш для тисячника, і розізнаєш про поводження братів своїх, і вивідай про їхні потреби.</span> <span class="verse"><a name="19">19</a>А Саул і вони, та всі ізраїльтяни були в долині Елі, воювали з филистимлянами.</span> <span class="verse"><a name="20">20</a>І встав Давид рано вранці, і полишив отару свою на сторожа; і взяв та й пішов, як наказав йому Єссей. І ввійшов він до обозу, а військо виходило до бойового строю, і підняли вони окрик у бою.</span> <span class="verse"><a name="21">21</a>І вишикувалися Ізраїль та Филистимлянин лава проти лави.</span> <span class="verse"><a name="22">22</a>І Давид позоставив свою ношу в сторожа речей, та й побіг до полку. І ввійшов він, і запитав своїх братів про поводження.</span> <span class="verse"><a name="23">23</a>А коли він розмовляв із ними, аж ось виходить із филистимських полків одноборець, филистимлянин Ґоліят ім'я йому, із Ґату. І промовляв він ті самі слова, а Давид почув.</span> <span class="verse"><a name="24">24</a>А всі ізраїльтяни, коли бачили того чоловіка, то втікали перед ним та дуже лякалися.</span> <span class="verse"><a name="25">25</a>І говорив Ізраїльтянин: Чи бачите ви цього чоловіка, що виходить? А виходить він, щоб зневажати Ізраїля. І буде, того чоловіка, що вб'є його, збагатить його цар великим багатством, і дочку свою віддасть йому, а дім його батька зробить вільним в Ізраїлі.</span> <span class="verse"><a name="26">26</a>І спитався Давид тих людей, хто стояв з ним, говорячи: Що буде зроблене тому, хто вб'є цього филистимлянина й здійме образу з Ізраїля? Бо хто цей необрізаний филистимлянин, що так зневажає полки Живого Бога?</span> <span class="verse"><a name="27">27</a>А народ сказав йому те саме слово, говорячи: Отак буде зроблено чоловікові, хто вб'є його.</span> <span class="verse"><a name="28">28</a>І почув Еліяв, його найстарший брат, як він говорив до людей. І запалився Еліявів гнів на Давида, і він сказав: Чого то зійшов ти? І на кого ти позоставив трохи тієї отари в пустині? Я знаю зарозумілість твою та порожнечу твого серця, бо ти зійшов, щоб подивитися на війну!</span> <span class="verse"><a name="29">29</a>А Давид відказав: Та що я зробив тепер? Чи не на наказ батька?</span> <span class="verse"><a name="30">30</a>І він відвернувся від нього до іншого, і запитував про те саме. А народ відповів йому те саме, як перше.</span> <span class="verse"><a name="31">31</a>І були почуті слова ті, що говорив Давид, і донесли їх Саулові, і він покликав його.</span> <span class="verse"><a name="32">32</a>І сказав Давид до Саула: Хай не лякається нічиє серце через нього. Раб твій піде, і буде битися з отим филистимлянином.</span> <span class="verse"><a name="33">33</a>І сказав Саул до Давида: Ти не можеш піти на того филистимлянина битися з ним, бо ти малий, а він вояк від своєї молодости.</span> <span class="verse"><a name="34">34</a>І сказав Давид до Саула: Твій раб був пастухом свого батька при отарі, і приходив лев, а також ведмідь, та й тягнув штуку дрібної худоби зо стада,</span> <span class="verse"><a name="35">35</a>а я виходив за ним, і побивав його, і виривав те з пащі його. А як він ставав на мене, то я хапав його за його гриву, та й побивав його.</span> <span class="verse"><a name="36">36</a>І лева, і ведмедя побивав твій раб. І цей необрізаний филистимлянин буде, як один із них, бо він зневажив полки Живого Бога!</span> <span class="verse"><a name="37">37</a>І сказав Давид: Господь, що врятував мене з лапи лева та з лапи ведмедя, Він урятує мене з руки цього филистимлянина. І сказав Саул: Іди, і нехай Господь буде з тобою!</span> <span class="verse"><a name="38">38</a>І зодягнув Саул Давида в свою одіж, і дав мідяного шолома на його голову, і надів на нього панцера.</span> <span class="verse"><a name="39">39</a>І прип'яв Давид меча його на одежу свою, та й силкувався йти, бо він не звик був до того. І сказав Давид до Саула: Не можу в цьому ходити, бо я не звик! І поскидав Давид їх із себе.</span> <span class="verse"><a name="40">40</a>І взяв він кия свого в свою руку, і вибрав собі п'ять вигладжених камінців із потоку, і поклав їх у пастушу торбу, яку мав, та в торбину, а його праща у руці його. І він пішов до филистимлянина.</span> <span class="verse"><a name="41">41</a>А филистимлянин підходив усе ближче до Давида, і чоловік ніс щита перед ним.</span> <span class="verse"><a name="42">42</a>І подивився филистимлянин, та й побачив Давида, і злегковажив його, бо той був ще хлопець, рум'яний юнак стрункої постави.</span> <span class="verse"><a name="43">43</a>І сказав филистимлянин до Давида: Чи я пес, що ти вийшов на мене з києм? І филистимлянин прокляв Давида своїми богами.</span> <span class="verse"><a name="44">44</a>І сказав филистимлянин до Давида: Ходи ж до мене, а я твоє тіло віддам птаству небесному та звірині польовій.</span> <span class="verse"><a name="45">45</a>І сказав Давид до филистимлянина: Ти йдеш на мене з мечем і списом та ратищем, а я йду на тебе в Ім'я Господа Саваота, Бога військ Ізраїлевих, які ти зневажив.</span> <span class="verse"><a name="46">46</a>Сьогодні віддасть тебе Господь у мою руку, і я поб'ю тебе, і відітну голову твою з тебе, і дня цього я дам падло филистимського табору птаству небесному та земній звірині. І пізнає вся земля, що є Бог Ізраїлів!</span> <span class="verse"><a name="47">47</a>І пізнає вся громада те, що Господь спасає не мечем та списом, бо це війна Господа, і Він віддасть вас у нашу руку.</span> <span class="verse"><a name="48">48</a>І сталося, коли филистимлянин устав і пішов, і зблизився до Давида, то Давид поспішив і побіг до лави навпроти филистимлянина.</span> <span class="verse"><a name="49">49</a>І простяг Давид руку свою до торби, і взяв звідти каменя, та й кинув із пращі, і вдарив филистимлянина в чоло його. І той камінь втявся йому в чоло, і він упав на обличчя своє на землю.</span> <span class="verse"><a name="50">50</a>І отак переміг Давид филистимлянина пращею та каменем, і вдарив він филистимлянина, та й убив його, а меча не було в Давидовій руці.</span> <span class="verse"><a name="51">51</a>І підбіг Давид, і став на филистимлянина, і вихопив його меча, і витяг його з його піхви, та й убив його, відтяв ним йому голову! І побачили филистимляни, що помер їх силач, і стали втікати!</span> <span class="verse"><a name="52">52</a>А люди Ізраїлеві та Юдині схопилися, і зняли крик, та й погнали филистимлян аж доти, де йдеться до Ґаю, і аж до брами Екрону. І падали трупи филистимлян по дорозі аж до Шаараїму, і аж до Ґату, і аж до Екрону.</span> <span class="verse"><a name="53">53</a>І вернулися Ізраїлеві сини з погоні за филистимлянами, та й розграбували їхні табори.</span> <span class="verse"><a name="54">54</a>А Давид узяв голову того филистимлянина, і приніс її до Єрусалиму, а зброю його склав у своєму наметі.</span> <span class="verse"><a name="55">55</a>А як Саул побачив Давида, що виходив навпроти филистимлянина, то сказав до Авнера, провідника війська: Чий син оцей хлопець, Авнере? А Авнер відказав: Присягаю життям твоїм, о царю, що не знаю!</span> <span class="verse"><a name="56">56</a>І сказав цар: Запитай, чий син цей юнак?</span> <span class="verse"><a name="57">57</a>А коли Давид вертався, побивши филистимлянина, то Авнер узяв його й привів його перед Саула, а голова филистимлянина у руці його.</span> <span class="verse"><a name="58">58</a>І сказав до нього Саул: Чий ти син, хлопче? А Давид відказав: Я син раба твого віфлеємлянина Єссея.</span> </p></div</div></div></body></html>