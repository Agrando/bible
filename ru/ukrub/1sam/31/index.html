<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/1sam/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/1sam">1 Samuel</a> &gt <strong>Chapter 31</strong></div><p><span class="verse"><a name="1">1</a>А филистимляни воювали з Ізраїлем. І побігли Ізраїлеві мужі перед филистимлянами, і падали трупами на горі Ґілбоа.</span> <span class="verse"><a name="2">2</a>І догнали филистимляни Саула та його синів. І повбивали филистимляни Йонатана й Авінадава та Малкі-Шуя, Саулових синів.</span> <span class="verse"><a name="3">3</a>І став бій тяжкий для Саула, і його знайшли лучники, він був дуже поранений тими лучниками.</span> <span class="verse"><a name="4">4</a>І сказав Саул до свого зброєноші: Витягни меча свого, і пробий мене ним, щоб не прийшли ці необрізані, і не пробили мене, і не знущалися надо мною! Та не хотів зброєноша, бо дуже боявся. Тоді взяв Саул меча, та й упав на нього!</span> <span class="verse"><a name="5">5</a>І побачив зброєноша, що помер Саул, і впав і він на свого меча, та й помер із ним.</span> <span class="verse"><a name="6">6</a>І помер того дня Саул і троє синів його та зброєноша, також усі люди разом.</span> <span class="verse"><a name="7">7</a>А ізраїльтяни, що мешкали на тім боці долини й на тім боці Йордану, коли побачили, що повтікали ізраїльтяни, і що померли Саул та сини його, покидали ті міста й повтікали, а филистимляни поприходили й осілися в них.</span> <span class="verse"><a name="8">8</a>І сталося другого дня, і прийшли филистимляни, щоб пообдирати трупи, та й знайшли Саула та трьох синів його, що лежали на горі Ґілбоа.</span> <span class="verse"><a name="9">9</a>І вони стяли йому голову, і поздирали зброю його, і послали в филистимські краї навколо, щоб сповістити в домах їхніх божків та народові.</span> <span class="verse"><a name="10">10</a>І вони поклали зброю його в домі Астарти, а тіло його прибили на мурі Бет-Шану.</span> <span class="verse"><a name="11">11</a>І почули мешканці ґілеадського Явешу про те, що филистимляни зробили Саулові,</span> <span class="verse"><a name="12">12</a>і встали всі хоробрі, і йшли всю ніч, і взяли Саулове тіло та тіла синів його з муру Бет-Шану, і прийшли до Явешу, та й спалили їх там.</span> <span class="verse"><a name="13">13</a>І взяли вони їхні кості, і поховали під тамариском в Явешу, та й постили сім день.</span> </p></div</div></div></body></html>