<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 37</strong></div><p><span class="verse"><a name="1">1</a>І осівся Яків у Краї мешкання батька свого, в Краї ханаанському.</span> <span class="verse"><a name="2">2</a>Оце оповість про Якова. Йосип, віку сімнадцяти літ, пас, як юнак, отару з братами своїми, з синами Білги та з синами Зілпи, жінок батька свого. І Йосип доносив недобрі звістки про них до їхнього батька.</span> <span class="verse"><a name="3">3</a>А Ізраїль любив Йосипа над усіх синів своїх, бо він був у нього сином старости. І він справив йому квітчасте вбрання.</span> <span class="verse"><a name="4">4</a>І бачили його браття, що їх батько полюбив його над усіх братів його, і зненавиділи його, і не могли говорити з ним спокійно.</span> <span class="verse"><a name="5">5</a>І снився був Йосипові сон, і він розповів своїм браттям, а вони ще збільшили ненависть до нього.</span> <span class="verse"><a name="6">6</a>І сказав він до них: Послухайте но про той сон, що снився мені.</span> <span class="verse"><a name="7">7</a>А ото ми в'яжемо снопи серед поля, і ось мій сніп зачав уставати, та й став. І ось оточують ваші снопи, та й вклоняються снопові моєму.</span> <span class="verse"><a name="8">8</a>І сказали йому його браття: Чи справді ти будеш царювати над нами, чи теж справді ти будеш панувати над нами? І вони збільшили ненависть до нього через сни його та через слова його.</span> <span class="verse"><a name="9">9</a>І снився йому ще сон інший, і він оповів його братам своїм, та й сказав: Оце снився мені ще сон, і ось сонце та місяць та одинадцять зір вклоняються мені.</span> <span class="verse"><a name="10">10</a>І він розповів це батькові своєму та браттям своїм. І докорив йому батько його, та й промовив до нього: Що то за сон, що снився тобі? Чи справді прийдемо ми, я та мати твоя та брати твої, щоб уклонитися тобі до землі?</span> <span class="verse"><a name="11">11</a>І заздрили йому брати його, а батько його запам'ятав ці слова.</span> <span class="verse"><a name="12">12</a>І пішли брати його пасти отару свого батька в Сихем.</span> <span class="verse"><a name="13">13</a>І сказав Ізраїль до Йосипа: Таж брати твої пасуть у Сихемі! Іди ж, і я пошлю тебе до них! А той відказав йому: Ось я!</span> <span class="verse"><a name="14">14</a>І сказав він до нього: Піди но, побач стан братів твоїх і стан отари, та й дай мені відповідь. І він послав його з долини Хеврону, і той прибув до Сихему.</span> <span class="verse"><a name="15">15</a>І знайшов його один чоловік, а він ось блукає по полю. І запитав його той чоловік, кажучи: Чого ти шукаєш?</span> <span class="verse"><a name="16">16</a>А той відказав: Я шукаю братів своїх. Скажи ж мені, де вони випасають?</span> <span class="verse"><a name="17">17</a>І сказав той чоловік: Вони пішли звідси, бо я чув, як казали вони: Ходімо до Дотаїну. І пішов Йосип за своїми братами, і знайшов їх у Дотаїні.</span> <span class="verse"><a name="18">18</a>А вони побачили його здалека, і поки він наблизився до них, то змовлялися на нього, щоб убити його.</span> <span class="verse"><a name="19">19</a>І сказали вони один одному: Ось іде той сновидець!</span> <span class="verse"><a name="20">20</a>А тепер давайте вбиймо його, і вкиньмо його до однієї з ям, та й скажемо: Дикий звір з'їв його! І побачимо, що буде з його снами.</span> <span class="verse"><a name="21">21</a>І почув це Рувим, і визволив його з руки їхньої, і сказав: Не губімо душі його!</span> <span class="verse"><a name="22">22</a>І сказав до них Рувим: Не проливайте крови, киньте його до ями тієї, що в пустині, а руки не кладіть на нього, щоб визволити його з їхньої руки, щоб вернути його до батька його.</span> <span class="verse"><a name="23">23</a>І сталося, коли прийшов Йосип до братів своїх, то вони стягнули з Йосипа вбрання його, вбрання квітчасте, що на ньому було.</span> <span class="verse"><a name="24">24</a>І взяли його, та й кинули його до ями, а яма та порожня була, не було в ній води.</span> <span class="verse"><a name="25">25</a>І сіли вони попоїсти хліба. І звели вони очі свої та й побачили, ось караван ізмаїлітів іде з Ґілеаду, а верблюди їхні несуть пахощі, і бальзам, і ладан, іде він спровадити це до Єгипту.</span> <span class="verse"><a name="26">26</a>І сказав Юда до своїх братів: Яка користь, що вб'ємо нашого брата, і затаїмо його кров?</span> <span class="verse"><a name="27">27</a>Давайте продамо його ізмаїльтянам, і рука наша нехай не буде на ньому, бо він брат нам, він наше тіло. І послухалися брати його.</span> <span class="verse"><a name="28">28</a>І коли проходили мідіяніти, купці, то витягли й підняли Йосипа з ями. І продали Йосипа ізмаїльтянам за двадцять срібняків, а ті повели Йосипа до Єгипту.</span> <span class="verse"><a name="29">29</a>А Рувим вернувся до ями, аж нема Йосипа в ямі! І розірвав він одежу свою...</span> <span class="verse"><a name="30">30</a>І вернувся він до братів своїх, та й сказав: Немає хлопця! А я, куди я піду?</span> <span class="verse"><a name="31">31</a>А вони взяли Йосипове вбрання, і зарізали козла, і вмочили вбрання в кров.</span> <span class="verse"><a name="32">32</a>І послали вони квітчасте вбрання, і принесли до свого батька, та й сказали: Оце ми знайшли. Пізнай но, чи це вбрання твого сина воно, чи ні?</span> <span class="verse"><a name="33">33</a>А він пізнав його та й сказав: Вбрання мого сина... Дикий звір його з'їв... Справді розшарпаний Йосип!</span> <span class="verse"><a name="34">34</a>І роздер Яків одіж свою, і зодягнув веретище на стегна свої, і багато днів справляв жалобу по синові своєму...</span> <span class="verse"><a name="35">35</a>І зачали всі сини його та всі дочки його потішати його. Але він не міг утішитися, та й сказав: У жалобі зійду я до сина мого до шеолу. І плакав за ним його батько.</span> <span class="verse"><a name="36">36</a>І мідіяніти продали Йосипа до Єгипту, до Потіфара, царедворця фараонового, начальника царської сторожі.</span> </p></div</div></div></body></html>