<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 23</strong></div><p><span class="verse"><a name="1">1</a>І було життя Сарриного сто літ і двадцять літ і сім літ, літа життя Сарриного.</span> <span class="verse"><a name="2">2</a>І вмерла Сарра в Кіріят-Арбі, це Хеврон у Краї ханаанському. І прибув Авраам голосити над Саррою та плакати за нею.</span> <span class="verse"><a name="3">3</a>І встав Авраам від обличчя небіжки своєї, та й сказав синам Хетовим, говорячи:</span> <span class="verse"><a name="4">4</a>Я приходько й захожий між вами. Дайте в себе мені власність для гробу, і нехай я поховаю свою небіжку з-перед обличчя свого.</span> <span class="verse"><a name="5">5</a>І відповіли сини Хетові Авраамові, та й сказали йому:</span> <span class="verse"><a name="6">6</a>Послухай нас, пане мій, ти Божий князь серед нас! У добірнім із наших гробів поховай небіжку свою. Ніхто з нас не затримає гробу свого від тебе, щоб поховати небіжку твою.</span> <span class="verse"><a name="7">7</a>І встав Авраам, і вклонився народу тієї землі, синам Хетовим,</span> <span class="verse"><a name="8">8</a>та й промовив до них і сказав: Коли ви згідні поховати небіжку мою з-перед обличчя мого, то послухайте мене, і настирливо просіть для мене Ефрона, сина Цохарового,</span> <span class="verse"><a name="9">9</a>і нехай мені дасть він печеру Махпелу, що його, що в кінці його поля, за гроші повної ваги, хай мені її дасть поміж вами на власність для гробу.</span> <span class="verse"><a name="10">10</a>А Ефрон пробував серед Хетових синів. І відповів хіттеянин Ефрон Авраамові, так що чули сини Хетові й усі, хто входив у браму його міста, говорячи:</span> <span class="verse"><a name="11">11</a>Ні, пане мій, послухай мене! Поле віддав я тобі, і печеру, що на нім, віддав я тобі, на очах синів народу мого я віддав її тобі. Поховай небіжку свою.</span> <span class="verse"><a name="12">12</a>І вклонивсь Авраам перед народом тієї землі,</span> <span class="verse"><a name="13">13</a>та й сказав до Ефрона, так що чув був народ тієї землі, говорячи: Коли б тільки мене ти послухав! Я дам срібло за поле, візьми ти від мене, і хай поховаю небіжку свою.</span> <span class="verse"><a name="14">14</a>А Ефрон відповів Авраамові, говорячи йому:</span> <span class="verse"><a name="15">15</a>Пане мій, послухай мене! Земля чотирьох сотень шеклів срібла, що вона поміж мною та поміж тобою? А небіжку свою поховай!</span> <span class="verse"><a name="16">16</a>І послухав Авраам Ефрона. І відважив Авраам Ефронові срібло, про яке той був сказав, так що чули сини Хетові, чотири сотні шеклів срібла купецької ваги.</span> <span class="verse"><a name="17">17</a>І стало поле Ефронове, що в Махпелі воно, що перед Мамре, поле й печера, що на ньому, і кожне дерево, що в полі, що в усій границі його навколо,</span> <span class="verse"><a name="18">18</a>купном Авраамові в присутності синів Хетових, усіх, хто входив до брами міста його.</span> <span class="verse"><a name="19">19</a>І по цьому Авраам поховав Сарру, жінку свою, в печері поля Махпели, перед Мамре, це Хеврон у землі ханаанській.</span> <span class="verse"><a name="20">20</a>І стало поле й печера, що на нім, Авраамові на власність для гробу від синів Хетових.</span> </p></div</div></div></body></html>