<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 34</strong></div><p><span class="verse"><a name="1">1</a>І вийшла була Діна, дочка Лії, яка вродила її Якову, щоб подивитися на дочок того краю.</span> <span class="verse"><a name="2">2</a>І побачив її Сихем, син Гамора хівеянина, начальника того краю, і взяв її, і лежав із нею, і збезчестив її.</span> <span class="verse"><a name="3">3</a>І пригорнулася душа його до Діни, дочки Якової, і покохав він дівчину, і говорив до серця дівочого.</span> <span class="verse"><a name="4">4</a>І сказав Сихем до Гамора, батька свого, говорячи: Візьми те дівча за жінку для мене!</span> <span class="verse"><a name="5">5</a>А Яків почув, що той збезчестив Діну, дочку його, а сини його були з худобою його на полі. І мовчав Яків, аж поки прибули вони.</span> <span class="verse"><a name="6">6</a>І вийшов Гамор, Сихемів батько, до Якова, щоб поговорити з ним.</span> <span class="verse"><a name="7">7</a>І прийшли сини Яковові з поля, коли почули, і засмутились ці люди, і сильно запалав їхній гнів, бо той ганьбу зробив в Ізраїлі тим, що лежав із дочкою Якова, а так не робиться.</span> <span class="verse"><a name="8">8</a>А Гамор говорив з ними, кажучи: Син мій Сихем, запрагла душа його вашої дочки. Дайте ж її йому за жінку!</span> <span class="verse"><a name="9">9</a>І посвоячтеся з нами, дайте нам ваші дочки, а наші дочки візьміть собі.</span> <span class="verse"><a name="10">10</a>І осядьтеся з нами, а цей край буде перед вами. Сидіть і перемандруйте його, і набувайте на власність у нім.</span> <span class="verse"><a name="11">11</a>І промовив Сихем до батька її та до братів її: Нехай я знайду милість у ваших очах, і що ви скажете мені я дам.</span> <span class="verse"><a name="12">12</a>Сильно побільшіть на мене віно та дарунок, а я дам, як мені скажете, та тільки дайте мені дівчину за жінку!</span> <span class="verse"><a name="13">13</a>І відповіли сини Якова Сихемові та Гаморові, батькові його, підступом, сказали, бо він збезчестив Діну, сестру їх.</span> <span class="verse"><a name="14">14</a>І сказали до них: Ми не можемо зробити тієї речі, видати сестру нашу чоловікові, що має крайню плоть, бо то ганьба для нас.</span> <span class="verse"><a name="15">15</a>Ми тільки за те прихилимось до вас, коли ви станете, як ми, щоб у вас був обрізаний кожний чоловічої статі.</span> <span class="verse"><a name="16">16</a>І дамо вам своїх дочок, а ваших дочок візьмемо собі, й осядемось із вами, і станемо одним народом.</span> <span class="verse"><a name="17">17</a>А коли ви не послухаєте нас, щоб обрізатися, то ми візьмемо свої дочки, та й підемо.</span> <span class="verse"><a name="18">18</a>І їхні слова були добрі в очах Гамора та в очах Сихема, сина Гаморового.</span> <span class="verse"><a name="19">19</a>І не загаявся юнак той учинити ту річ, бо полюбив дочку Якова. А він був найповажніший у всім домі батька свого.</span> <span class="verse"><a name="20">20</a>І прибув Гамор та Сихем, син його, до брами міста, і промовили до людей свого міста, говорячи:</span> <span class="verse"><a name="21">21</a>Ці люди вони приязні до нас, і нехай осядуть у краю, і нехай перемандрують його, а цей край ось розлогий перед ними. Дочок їхніх візьмімо собі за жінок, а наших дочок даймо їм.</span> <span class="verse"><a name="22">22</a>Тільки за це прихиляться до нас ці люди, щоб сидіти з нами, і щоб стати одним народом, коли в нас буде обрізаний кожен чоловічої статі, як і вони обрізані.</span> <span class="verse"><a name="23">23</a>Отара їхня, і майно їхнє, і вся їхня худоба хіба не наші вони? Тільки прихилімося до них, і нехай вони осядуть із нами.</span> <span class="verse"><a name="24">24</a>І послухали Гамора та Сихема, сина його, усі, хто виходив з брами його міста. І були обрізані всі чоловічої статі, усі, хто виходив з брами міста його.</span> <span class="verse"><a name="25">25</a>І сталося третього дня, коли вони хворі були, то два сини Яковові, Симеон і Левій, брати Дінині, взяли кожен меча свого, і безпечно напали на місто, і повбивали всіх чоловіків.</span> <span class="verse"><a name="26">26</a>Також Гамора й Сихема, сина його, забили мечем, і забрали Діну з дому Сихемового, та й вийшли.</span> <span class="verse"><a name="27">27</a>Сини Якова напали на трупи, і пограбували місто за те, що вони збезчестили їхню сестру.</span> <span class="verse"><a name="28">28</a>Забрали дрібну й велику худобу їх, і осли їх, і що було в місці, і що на полі,</span> <span class="verse"><a name="29">29</a>і ввесь маєток їхній, і всіх їхніх дітей, і їхніх жінок забрали в неволю, і пограбували все, що де в домі було.</span> <span class="verse"><a name="30">30</a>І сказав Яків до Симеона й до Левія: Ви зробили мене нещасливим, бо зробили мене зненавидженим у мешканців цього краю, у ханаанеянина й периззеянина. Ми люди нечисленні, а вони зберуться на мене, та й поб'ють мене, і буду знищений я та мій дім.</span> <span class="verse"><a name="31">31</a>А вони відказали: Чи він мав би зробити нашу сестру блудницею?</span> </p></div</div></div></body></html>