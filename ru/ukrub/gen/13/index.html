<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 13</strong></div><p><span class="verse"><a name="1">1</a>І піднявся Аврам із Єгипту, сам, і жінка його, і все, що в нього було, і Лот разом із ним, до Неґеву.</span> <span class="verse"><a name="2">2</a>А Аврам був вельми багатий на худобу, на срібло й на золото.</span> <span class="verse"><a name="3">3</a>І пішов він в мандрівки свої від Неґеву аж до Бет-Елу, аж до місця, де напочатку намет його був поміж Бет-Елом і поміж Гаєм,</span> <span class="verse"><a name="4">4</a>до місця жертівника, що його він зробив там напочатку. І Аврам там прикликав Господнє Ймення.</span> <span class="verse"><a name="5">5</a>Так само й у Лота, що з Аврамом ходив, дрібна та велика худоба була та намети.</span> <span class="verse"><a name="6">6</a>І не вміщала їх та земля, щоб їм разом пробувати, бо великий був їхній маєток, і не могли вони разом пробувати.</span> <span class="verse"><a name="7">7</a>І сталася сварка поміж пастухами худоби Аврамової та поміж пастухами худоби Лотової. А ханаанеянин та періззеянин сиділи тоді в Краю.</span> <span class="verse"><a name="8">8</a>І промовив до Лота Аврам: Нехай сварки не буде між мною та між тобою, і поміж пастухами моїми та поміж пастухами твоїми, бо близька ми рідня.</span> <span class="verse"><a name="9">9</a>Хіба не ввесь Край перед обличчям твоїм? Відділися від мене! Коли підеш ліворуч, то я піду праворуч, а як ти праворуч, то піду я ліворуч.</span> <span class="verse"><a name="10">10</a>І звів Лот свої очі, і побачив усю околицю Йорданську, що наводнена вся вона аж до Цоару, перед тим, як Содом та Гомору був знищив Господь, як Господній, садок, як єгипетський край!</span> <span class="verse"><a name="11">11</a>І Лот вибрав собі всю околицю йорданську. І Лот рушив на схід, і вони розлучилися один від одного.</span> <span class="verse"><a name="12">12</a>Аврам оселився в землі ханаанській, а Лот оселився в рівнинних містах околиці, і наметував аж до Содому.</span> <span class="verse"><a name="13">13</a>А люди содомські були дуже злі та грішні перед Господом.</span> <span class="verse"><a name="14">14</a>І промовив Господь до Аврама, коли Лот розлучився із ним: Зведи очі свої, та поглянь із місця, де ти, на північ, і на південь, і на схід, і на захід,</span> <span class="verse"><a name="15">15</a>бо всю цю землю, яку бачиш, Я її дам навіки тобі та потомству твоєму.</span> <span class="verse"><a name="16">16</a>І вчиню Я потомство твоє, як той порох землі, так, що коли хто потрапить злічити порох земний, то теж і потомство твоє перелічене буде.</span> <span class="verse"><a name="17">17</a>Устань, пройдись по Краю вздовж його та вширшки його, бо тобі його дам!</span> <span class="verse"><a name="18">18</a>І Аврам став наметувати, і прибув, і осів між дубами Мамре, що в Хевроні вони. І він збудував там жертівника Господеві.</span> </p></div</div></div></body></html>