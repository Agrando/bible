<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 7</strong></div><p><span class="verse"><a name="1">1</a>І сказав Господь Ноєві: Увійди ти й увесь дім твій до ковчегу, бо Я бачив тебе праведним перед лицем Своїм в оцім роді.</span> <span class="verse"><a name="2">2</a>Із усякої чистої худоби візьмеш собі по семеро, самця та самицю її, а з худоби нечистої двоє: самця та самицю її.</span> <span class="verse"><a name="3">3</a>Також із птаства небесного по семеро, самця та самицю, щоб насіння сховати живим на поверхні всієї землі.</span> <span class="verse"><a name="4">4</a>Ось бо по семи днях Я литиму на землю дощ сорок день і сорок ночей, і всяку істоту, яку Я вчинив, зітру з-над поверхні землі!</span> <span class="verse"><a name="5">5</a>І зробив Ной усе, як звелів був Господь.</span> <span class="verse"><a name="6">6</a>А Ной був віку шостисот літ, і стався потоп, вода на землі.</span> <span class="verse"><a name="7">7</a>І ввійшов Ной, і сини його, і жінка його, і невістки його з ним до ковчегу перед водою потопу.</span> <span class="verse"><a name="8">8</a>Із чистої худоби та з худоби, що нечиста вона, і з птаства, і всього, що плазує на землі,</span> <span class="verse"><a name="9">9</a>по двоє ввійшли до Ноя до ковчегу, самець і самиця, як Бог Ноєві був ізвелів.</span> <span class="verse"><a name="10">10</a>І сталося по семи днях, і води потопу линули на землю.</span> <span class="verse"><a name="11">11</a>Року шостої сотні літ життя Ноєвого, місяця другого, сімнадцятого дня місяця, цього дня відкрилися всі джерела великої безодні, і розчинилися небесні розтвори.</span> <span class="verse"><a name="12">12</a>І був дощ на землі сорок день і сорок ночей.</span> <span class="verse"><a name="13">13</a>Того саме дня до ковчегу ввійшов Ной, і Сим, і Хам та Яфет, сини Ноєві, і жінка Ноєва, і три невістки його з ними,</span> <span class="verse"><a name="14">14</a>вони та всяка звірина за родом її, і всяка худоба за родом її, і всяке плазуюче, що плазує по землі, за родом його, і всяке птаство за родом його, усяка пташка крилата.</span> <span class="verse"><a name="15">15</a>І ввійшли до Ноя, до ковчегу по двоє із кожного тіла, що в нім дух життя.</span> <span class="verse"><a name="16">16</a>А те, що ввійшло, самець і самиця з кожного тіла ввійшли, як звелів йому Бог. І замкнув Господь за ним ковчега.</span> <span class="verse"><a name="17">17</a>І був потоп сорок день на землі, і збільшилась вода, і понесла ковчега. І він високо став над землею.</span> <span class="verse"><a name="18">18</a>І прибула вода, і сильно збільшилась вона на землі, і пливав ковчег на поверхні води.</span> <span class="verse"><a name="19">19</a>І дуже-дуже вода на землі прибула, і покрились усі гори високі, що під небом усім.</span> <span class="verse"><a name="20">20</a>На п'ятнадцять ліктів угору вода прибула, і покрилися гори.</span> <span class="verse"><a name="21">21</a>І вимерло всяке тіло, що рухається на землі: серед птаства, і серед скотини, і серед звірини, і серед усіх плазунів, що плазують по землі, і кожна людина.</span> <span class="verse"><a name="22">22</a>Усе, що в ніздрях його дух життя, з усього, що на суходолі вимерло було.</span> <span class="verse"><a name="23">23</a>І винищив Бог усяку істоту на поверхні землі, від людини аж до скотини, аж до плазуна, і аж до птаства небесного, вони стерлись з землі. І зостався тільки Ной та те, що з ним у ковчезі було.</span> <span class="verse"><a name="24">24</a>І прибувала вода на землі сто і п'ятдесят день.</span> </p></div</div></div></body></html>