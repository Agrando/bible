<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 21</strong></div><p><span class="verse"><a name="1">1</a>А Господь згадав Сарру, як сказав був, і вчинив Господь Саррі, як Він говорив.</span> <span class="verse"><a name="2">2</a>І Сарра зачала, і породила сина Авраамові в старості його на означений час, що про нього сказав йому Бог.</span> <span class="verse"><a name="3">3</a>І назвав Авраам ім'я синові своєму, що вродився йому, що Сарра йому породила: Ісак.</span> <span class="verse"><a name="4">4</a>І обрізав Авраам Ісака, сина свого, коли мав він вісім день, як Бог наказав був йому.</span> <span class="verse"><a name="5">5</a>А Авраам був віку ста літ, як уродився йому Ісак, син його.</span> <span class="verse"><a name="6">6</a>І промовила Сарра: Сміх учинив мені Бог, кожен, хто почує, буде сміятися з мене.</span> <span class="verse"><a name="7">7</a>І промовила: Хто б сказав Авраамові: Сарра годує синів? Бо вродила я сина в старості його.</span> <span class="verse"><a name="8">8</a>І дитина росла, і була відлучена. І справив Авраам велику гостину в день відлучення Ісака.</span> <span class="verse"><a name="9">9</a>І побачила Сарра сина Аґари єгиптянки, що вродила була Авраамові, що він насміхається.</span> <span class="verse"><a name="10">10</a>І сказала вона Авраамові: Прожени ту невільницю та сина її, бо не буде наслідувати син тієї невільниці разом із сином моїм, із Ісаком.</span> <span class="verse"><a name="11">11</a>Але ця справа була дуже не до вподоби Авраамові через сина його.</span> <span class="verse"><a name="12">12</a>І промовив Господь Авраамові: Нехай не буде не до вподоби тобі це через хлопця та через невільницю твою. Усе, що скаже тобі Сарра, послухай голосу її, бо Ісаком буде покликане тобі потомство.</span> <span class="verse"><a name="13">13</a>І також сина невільниці тієї учиню його народом, бо він твоє насіння.</span> <span class="verse"><a name="14">14</a>І встав рано Авраам, і взяв хліба й бурдюка води, і дав до Аґари на плече її, також дитину, та й послав її. І пішла вона, та й заблудила в пустині Беер-Шева.</span> <span class="verse"><a name="15">15</a>І скінчилась вода в бурдюці, і покинула вона дитину під одним із кущів.</span> <span class="verse"><a name="16">16</a>І пішла вона, і сіла собі навпроти, на віддалі як стрілити луком, бо сказала: Нехай я не бачу смерти цієї дитини! І сіла навпроти, і піднесла свій голос та й заплакала.</span> <span class="verse"><a name="17">17</a>І почув Бог голос того хлопця. І кликнув до Аґари Божий Ангол із неба, і сказав їй: Що тобі, Аґаро? Не бійс, бо почув Бог голос хлопц, де він там.</span> <span class="verse"><a name="18">18</a>Устань, підійми хлопця, і рукою своєю держи його, бо великим народом зроблю Я його.</span> <span class="verse"><a name="19">19</a>І відкрив Бог очі її, і вона побачила криницю води. І пішла вона, і наповнила бурдюка водою, та й напоїла хлопця.</span> <span class="verse"><a name="20">20</a>І з хлопцем був Бог, і він виріс. І осів у пустині, і став він стрілець-лучник.</span> <span class="verse"><a name="21">21</a>І осів він у пустині Паран, а мати його взяла йому жінку з єгипетського краю.</span> <span class="verse"><a name="22">22</a>І сталося часу того, і сказав Авімелех і Піхол, головний провідник його війська, до Авраама, говорячи: Бог із тобою в усьому, що ти робиш!</span> <span class="verse"><a name="23">23</a>А тепер присягни ж мені Богом отут, що ти не обманиш мене, і нащадка мого, і онука мого. І яка була ласка, яку я до тебе чинив, ти вчиниш зо мною та з краєм, що ти в нім чужинцем пробуваєш.</span> <span class="verse"><a name="24">24</a>І сказав Авраам: Я присягаю!</span> <span class="verse"><a name="25">25</a>І Авраам дорікав Авімелехові за криницю води, що її відняли були Авімелехові раби.</span> <span class="verse"><a name="26">26</a>І сказав Авімелех: Я не знаю, хто вчинив оту річ, ані ти не розповів мені, й ані я не чув, хібащо сьогодні.</span> <span class="verse"><a name="27">27</a>І взяв Авраам дрібну та велику худобу, та й дав Авімелехові, і обидва вони склали умову.</span> <span class="verse"><a name="28">28</a>І поставив Авраам сім овечок з дрібного товару осібно.</span> <span class="verse"><a name="29">29</a>І сказав Авімелех до Авраама: Що вони, сім овечок отих, що ти їх поставив осібно?</span> <span class="verse"><a name="30">30</a>А той відказав: Бо з моєї руки сім овечок ти візьмеш, щоб для мене були на свідоцтво, що я викопав цю криницю.</span> <span class="verse"><a name="31">31</a>Тому то назвав він це місце Беер-Шева, бо там поклялися вони.</span> <span class="verse"><a name="32">32</a>І склали умову вони в Беер-Шеві. І встав Авімелех та Піхол, головний провідник його війська, і вернулись вони до краю филистимського.</span> <span class="verse"><a name="33">33</a>А Авраам посадив тамариска в Беер-Шеві, і кликав там Ім'я Господа, Бога Вічного.</span> <span class="verse"><a name="34">34</a>І Авраам пробував у филистимській землі багато днів.</span> </p></div</div></div></body></html>