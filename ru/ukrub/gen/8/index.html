<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 8</strong></div><p><span class="verse"><a name="1">1</a>І згадав Бог про Ноя, і про кожну звірину та про всяку худобу, що були з ним у ковчезі. І Бог навів вітра на землю, і вода заспокоїлась.</span> <span class="verse"><a name="2">2</a>І закрились джерела безодні та небесні розтвори, і дощ з неба спинився.</span> <span class="verse"><a name="3">3</a>І верталась вода з-над землі, верталась постійно. І стала вода спадати по ста й п'ятидесяти днях.</span> <span class="verse"><a name="4">4</a>А сьомого місяця, на сімнадцятий день місяця ковчег спинився на горах Араратських.</span> <span class="verse"><a name="5">5</a>І постійно вода спадала аж до десятого місяця. А першого дня десятого місяця завиднілися гірські вершки.</span> <span class="verse"><a name="6">6</a>І сталося по сорока днях, Ной відчинив вікно ковчегу, що його він зробив.</span> <span class="verse"><a name="7">7</a>І вислав він крука. І літав той туди та назад, аж поки не висохла вода з-над землі.</span> <span class="verse"><a name="8">8</a>І послав він від себе голубку, щоб побачити, чи не спала вода з-над землі.</span> <span class="verse"><a name="9">9</a>Та не знайшла та голубка місця спочинку для стопи своєї ноги, і вернулась до нього до ковчегу, бо стояла вода на поверхні всієї землі. І вистромив руку, і взяв він її, та й до себе в ковчег упустив її.</span> <span class="verse"><a name="10">10</a>І він зачекав іще других сім день, і знову з ковчегу голубку послав.</span> <span class="verse"><a name="11">11</a>І голубка вернулась до нього вечірнього часу, і ось у неї в дзюбку лист оливковий зірваний. І довідався Ной, що спала вода з-над землі.</span> <span class="verse"><a name="12">12</a>І він зачекав іще других сім день, і голубку послав. І вже більше до нього вона не вернулась.</span> <span class="verse"><a name="13">13</a>І сталося, року шістсотого й першого, місяця першого, першого дня місяця висохла вода з-над землі. І Ной зняв даха ковчегу й побачив: аж ось висохла поверхня землі!</span> <span class="verse"><a name="14">14</a>А місяця другого, двадцятого й сьомого дня місяця висохла земля.</span> <span class="verse"><a name="15">15</a>І промовив Ноєві Господь, кажучи:</span> <span class="verse"><a name="16">16</a>Вийди з ковчегу ти, а з тобою жінка твоя, і сини твої, і невістки твої.</span> <span class="verse"><a name="17">17</a>Кожну звірину, що з тобою вона, від кожного тіла з-посеред птаства, і з-посеред скотини, і з-посеред усіх плазунів, що плазують по землі, повиводь із собою. І хай рояться вони на землі, і нехай на землі вони плодяться та розмножуються.</span> <span class="verse"><a name="18">18</a>І вийшов Ной, а з ним сини його, і жінка його, і невістки його.</span> <span class="verse"><a name="19">19</a>Кожна звірина, кожен плазун, усе птаство, усе, що рухається на землі, за родами їхніми вийшли з ковчегу вони.</span> <span class="verse"><a name="20">20</a>І збудував Ной жертівника Господеві. І взяв він із кожної чистої худоби й з кожного чистого птаства, і приніс на жертівнику цілопалення.</span> <span class="verse"><a name="21">21</a>І почув Господь пахощі любі, і в серці Своєму промовив: Я вже більше не буду землі проклинати за людину, бо нахил людського серця лихий від віку його молодого. І вже більше не вбиватиму всього живого, як то Я вчинив був.</span> <span class="verse"><a name="22">22</a>Надалі, по всі дні землі, сівба та жнива, і холоднеча та спека, і літо й зима, і день та ніч не припиняться!</span> </p></div</div></div></body></html>