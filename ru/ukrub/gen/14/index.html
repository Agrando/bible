<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 14</strong></div><p><span class="verse"><a name="1">1</a>І сталось за днів Амрафела, царя Шинеару, Арйоха, царя Елласару, Кедор-Лаомера, царя Еламу, і Тидала, царя Ґоїму,</span> <span class="verse"><a name="2">2</a>вони вчинили війну з Бераєм, царем Содому, і з Біршаєм, царем Гомори, з Шин'авом, царем Адми, і Шемевером, царем Цевоїму, і з царем Белаю, що Цоар тепер.</span> <span class="verse"><a name="3">3</a>Усі ці зібрались були до долини Сіддім, вона тепер море Солоне.</span> <span class="verse"><a name="4">4</a>Дванадцять літ служили вони Кедор-Лаомерові, а року тринадцятого повстали.</span> <span class="verse"><a name="5">5</a>А року чотирнадцятого прибув Кедор-Лаомер та царі, що були з ним, і побили Рефаїв в Аштерот-Карнаїмі, і Зузів у Гамі, і Емів у Шаве-Кір'ятаїмі,</span> <span class="verse"><a name="6">6</a>і Хорянина в горах Сеїру аж до Ел-Парану, що він при пустині.</span> <span class="verse"><a name="7">7</a>І вернулись вони, і прибули до Ен-Мішпату, воно тепер Кадеш, і звоювали всю землю Амалика, а також Аморея, що сидів у Хаццон-Тамарі.</span> <span class="verse"><a name="8">8</a>І вийшов цар Содому, і цар Гомори, і цар Адми, і цар Цевоїму, і цар Белаю, тепер він Цоар, і вишикувалися з ними на бій у долині Сіддім,</span> <span class="verse"><a name="9">9</a>із Кедор-Лаомером, царем Еламу, і Тидалом, царем Ґоїму, і Амрафелом, царем Шинеару, і Арйохом, царем Елласару, чотири царі проти п'ятьох.</span> <span class="verse"><a name="10">10</a>А долина Сіддім була повна смоляних ям; і втекли цар Содому й цар Гомори, та й попадали туди, а позосталі повтікали на гору.</span> <span class="verse"><a name="11">11</a>І взяли вони ввесь маєток Содому й Гомори, і всю їхню поживу, і пішли.</span> <span class="verse"><a name="12">12</a>І взяли вони Лота, сина брата Аврамового, бо пробував у Содомі, і добро його та й пішли.</span> <span class="verse"><a name="13">13</a>І прийшов був недобиток, та й розповів єврею Аврамові, а він жив між дубами амореянина Мамре, брата Ешколового й брата Анерового, Аврамових спільників.</span> <span class="verse"><a name="14">14</a>І почув Аврам, що небіж його взятий у неволю, та й узброїв своїх вправних слуг, що в домі його народились, три сотні й вісімнадцять, і погнався до Дану.</span> <span class="verse"><a name="15">15</a>І він поділився на гурти вночі, він та раби його, і розбив їх, і гнався за ними аж до Хови, що ліворуч Дамаску.</span> <span class="verse"><a name="16">16</a>І вернув він усе добро, а також Лота, небожа свого, і добро його повернув, а також жінок та людей.</span> <span class="verse"><a name="17">17</a>Тоді цар Содому вийшов назустріч йому, як він повертався, розбивши Кедор-Лаомера та царів, що були з ним, до долини Шаве, вона тепер долина Царська.</span> <span class="verse"><a name="18">18</a>А Мелхиседек, цар Салиму, виніс хліб та вино. А він був священик Бога Всевишнього.</span> <span class="verse"><a name="19">19</a>І поблагословив він його та й промовив: Благословенний Аврам від Бога Всевишнього, що створив небо й землю.</span> <span class="verse"><a name="20">20</a>І благословенний Бог Всевишній, що видав у руки твої ворогів твоїх. І Аврам дав йому десятину зо всього.</span> <span class="verse"><a name="21">21</a>І сказав цар содомський Аврамові: Дай мені людей, а маєток візьми собі.</span> <span class="verse"><a name="22">22</a>Аврам же сказав цареві содомському: Я звів свою руку до Господа, Бога Всевишнього, Творця неба й землі,</span> <span class="verse"><a name="23">23</a>що від нитки аж до ремінця сандалів я не візьму з того всього, що твоє, щоб ти не сказав: Збагатив я Аврама.</span> <span class="verse"><a name="24">24</a>Я не хочу нічого, даси тільки те, що слуги поїли, та частину людям, що зо мною ходили: Анер, Ешкол і Мамре, частину свою вони візьмуть.</span> </p></div</div></div></body></html>