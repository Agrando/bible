<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 26</strong></div><p><span class="verse"><a name="1">1</a>І настав був голод у Краю, окрім голоду першого, що був за днів Авраамових. І пішов Ісак до Авімелеха, царя филистимського, до Ґерару.</span> <span class="verse"><a name="2">2</a>І явився йому Господь і сказав: Не ходи до Єгипту, оселися в землі, про яку Я скажу тобі.</span> <span class="verse"><a name="3">3</a>Оселися хвилево в землі тій, і Я буду з тобою, і тебе поблагословлю, бо тобі та нащадкам твоїм дам усі оці землі. І Я виконаю присягу, що нею поклявся був Авраамові, батьку твоєму.</span> <span class="verse"><a name="4">4</a>І розмножу нащадків твоїх, немов зорі на небі, і потомству твоєму Я дам усі оці землі. І поблагословляться в потомстві твоїм усі народи землі,</span> <span class="verse"><a name="5">5</a>через те, що Авраам послухав Мого голосу, і виконував те, що виконувати Я звелів: заповіді Мої, постанови й закони Мої.</span> <span class="verse"><a name="6">6</a>І осів Ісак у Ґерарі.</span> <span class="verse"><a name="7">7</a>І питалися люди тієї місцевости про жінку його. А він відказав: Вона сестра моя, бо боявся сказати: Вона жінка моя, щоб не вбили мене люди тієї місцевости через Ревеку, бо вродлива з обличчя вона.</span> <span class="verse"><a name="8">8</a>І сталося, коли він там довго жив, і дивився Авімелех, цар филистимський, через вікно, та й побачив, ось Ісак забавляється з Ревекою, жінкою своєю.</span> <span class="verse"><a name="9">9</a>І покликав Авімелех Ісака та й сказав: Тож оце вона жінка твоя! А як ти сказав був: Вона сестра моя? Ісак же йому відповів: Бо сказав, щоб не вмерти мені через неї!</span> <span class="verse"><a name="10">10</a>І сказав Авімелех: Що ж то нам учинив ти? Один із народу був мало не ліг із твоєю жінкою, і ти гріх би спровадив на нас!</span> <span class="verse"><a name="11">11</a>І наказав Авімелех усьому народові, говорячи: Хто доторкнеться цього чоловіка та жінки його, той певно буде забитий.</span> <span class="verse"><a name="12">12</a>І посіяв Ісак у землі тій, і зібрав того року стокротно, і Господь поблагословив був його.</span> <span class="verse"><a name="13">13</a>І забагатів оцей чоловік, і багатів усе більше, аж поки не став сильно багатий.</span> <span class="verse"><a name="14">14</a>І була в нього отара овець та кіз, і череда товару, і багато рабів. І заздрили йому филистимляни.</span> <span class="verse"><a name="15">15</a>І всі криниці, що їх повикопували раби батька його, за днів батька його Авраама, филистимляни позатикали, і понаповнювали їх землею.</span> <span class="verse"><a name="16">16</a>І сказав Авімелех Ісакові: Іди ти від нас, бо зробився ти значно сильніший за нас!</span> <span class="verse"><a name="17">17</a>І пішов Ісак звідти, і в долині Ґерару розтаборився, та й осів там.</span> <span class="verse"><a name="18">18</a>І знову Ісак повикопував криниці на воду, що їх повикопували були за днів батька його Авраама, а позатикали були їх филистимляни по Авраамовій смерті. І він назвав їм імення, як імення, що батько його був їм назвав.</span> <span class="verse"><a name="19">19</a>І копали Ісакові раби в долині, і знайшли там криницю живої води.</span> <span class="verse"><a name="20">20</a>І сварилися пастухи ґерарські з пастухами Ісаковими, кажучи: Це наша вода! І він назвав ім'я для тієї криниці: Есек, бо сварилися з ним.</span> <span class="verse"><a name="21">21</a>І викопали вони іншу криницю, і сварилися також за неї. І він назвав для неї ім'я: Ситна.</span> <span class="verse"><a name="22">22</a>І він пересунувся звідти, і викопав іншу криницю, і не сварились за неї. І він назвав для неї ім'я: Реховот, і сказав: Тепер нам поширив Господь, і в Краю ми розмножимось.</span> <span class="verse"><a name="23">23</a>А звідти піднявся він до Беер-Шеви.</span> <span class="verse"><a name="24">24</a>І явився йому Господь тієї ночі й сказав: Я Бог Авраама, батька твого; не бійся, бо Я з тобою! І поблагословлю Я тебе, і розмножу нащадків твоїх ради Авраама, Мойого раба.</span> <span class="verse"><a name="25">25</a>І він збудував там жертівника, і покликав Господнє Ймення. І поставив він там намета свого, а раби Ісакові криницю там викопали.</span> <span class="verse"><a name="26">26</a>І прийшов до нього з Ґерару Авімелех, і Ахуззат, товариш його, і Піхол, головний начальник війська його.</span> <span class="verse"><a name="27">27</a>І сказав їм Ісак: Чого ви до мене прийшли? Ви ж зненавиділи мене, і вислали мене від себе.</span> <span class="verse"><a name="28">28</a>А ті відказали: Ми бачимо справді, що з тобою Господь. І ми сказали: Нехай буде клятва поміж нами, поміж нами й поміж тобою, і складімо умову з тобою,</span> <span class="verse"><a name="29">29</a>що не вчиниш нам злого, як і ми не торкнулись до тебе, і як ми робили з тобою тільки добро, і тебе відіслали з миром. Ти тепер благословенний від Господа!</span> <span class="verse"><a name="30">30</a>І він учинив для них гостину, і вони їли й пили.</span> <span class="verse"><a name="31">31</a>А рано вони повставали, і присягли один одному. І відіслав їх Ісак, і вони пішли від нього з миром.</span> <span class="verse"><a name="32">32</a>І сталося того дня, і прийшли Ісакові раби, і розказали йому про криницю, яку вони викопали. І сказали йому: Ми воду знайшли!</span> <span class="verse"><a name="33">33</a>І він назвав її: Шів'а, чому ймення міста того Беер-Шева аж до сьогоднішнього дня.</span> <span class="verse"><a name="34">34</a>І був Ісав віку сорока літ, і взяв жінку Єгудиту, дочку хіттеянина Беері, і Босмату, дочку хіттеянина Елона.</span> <span class="verse"><a name="35">35</a>І вони стали гіркотою духа для Ісака й Ревеки.</span> </p></div</div></div></body></html>