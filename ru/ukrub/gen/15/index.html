<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 15</strong></div><p><span class="verse"><a name="1">1</a>По цих-о подіях було слово Господнє Аврамові в видінні таке: Не бійся, Авраме, Я тобі щит, нагорода твоя вельми велика.</span> <span class="verse"><a name="2">2</a>А Аврам відізвався: Господи, Господи, що даси Ти мені, коли я бездітний ходжу, а керівник мого господарства він Елі-Езер із Дамаску.</span> <span class="verse"><a name="3">3</a>І сказав Аврам: Отож, Ти не дав нащадка мені, і ото мій керівник спадкоємець мені.</span> <span class="verse"><a name="4">4</a>І ось слово Господнє до нього таке: Він не буде спадкоємець тобі, але той, хто вийде з твойого нутра, він буде спадкоємець тобі.</span> <span class="verse"><a name="5">5</a>І Господь його вивів надвір та й сказав: Подивися на небо, та зорі злічи, коли тільки потрапиш ти їх полічити. І до нього прорік: Таким буде потомство твоє!</span> <span class="verse"><a name="6">6</a>І ввірував Аврам Господеві, а Він залічив йому те в праведність.</span> <span class="verse"><a name="7">7</a>І промовив до нього: Я Господь, що вивів тебе з Уру халдейського, щоб дати тобі землю оцю, щоб став ти спадкоємець її.</span> <span class="verse"><a name="8">8</a>І промовив Аврам: Господи, Господи, з чого я довідаюся, що буду спадкоємець її?</span> <span class="verse"><a name="9">9</a>Він же промовив до нього: Візьми трилітнє теля, і трилітню козу, і трилітнього барана, і горлицю, і пташеня голубине.</span> <span class="verse"><a name="10">10</a>І взяв він для Нього все те, і розсік його пополовині, і дав кожну частину його відповідно до другої, але птаства не розсік.</span> <span class="verse"><a name="11">11</a>І зліталося хиже птаство на трупи, та Аврам відганяв його.</span> <span class="verse"><a name="12">12</a>Коли ж сонце схилялось на захід, то спав сон на Аврама. І ось спадає на нього жах темний, великий.</span> <span class="verse"><a name="13">13</a>І промовив Господь до Аврама: Добре знай, що потомство твоє буде приходьком в землі не своїй. І будуть служити вони, і будуть їх мучити чотири сотні літ.</span> <span class="verse"><a name="14">14</a>Але народ, якому служити вони будуть, Я засуджу; та вони потім вийдуть з великим маєтком.</span> <span class="verse"><a name="15">15</a>А ти до своєї рідні прийдеш у мирі, у старості добрій похований будеш.</span> <span class="verse"><a name="16">16</a>А покоління четверте повернеться сюди, бо досі не повний ще гріх амореянина.</span> <span class="verse"><a name="17">17</a>І сталось, коли зайшло сонце й була темрява, то ось появилась мов димуюча піч, та смолоскип огняний перейшов поміж тими кусками жертви.</span> <span class="verse"><a name="18">18</a>І того дня склав Господь заповіта з Аврамом, говорячи: Потомству твоєму Я дав оцю землю від річки Єгипту аж до річки великої, до річки Ефрата:</span> <span class="verse"><a name="19">19</a>хенеянина, і кенізеянина, і кадмонеянина,</span> <span class="verse"><a name="20">20</a>і хіттеянина, і періззеянина, і рефаеянина,</span> <span class="verse"><a name="21">21</a>і амореянина, і ханаанеянина, і ґірґашеянина, і евусеянина.</span> </p></div</div></div></body></html>