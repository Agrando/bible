<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 29</strong></div><p><span class="verse"><a name="1">1</a>І зібрався Яків, і пішов до краю синів Кедему.</span> <span class="verse"><a name="2">2</a>І побачив, аж ось криниця в полі, і ото там три отарі лежали біля неї, бо з тієї криниці напувають стада. А на отворі криниці лежав великий камінь.</span> <span class="verse"><a name="3">3</a>І збирались туди всі стада, і скочували каменя з отвору криниці, і напоювали отару, і привалювали каменя на отвір криниці знов на його місце.</span> <span class="verse"><a name="4">4</a>І сказав до пастухів Яків: Браття мої, звідкіля ви? А ті відказали: Ми з Харану.</span> <span class="verse"><a name="5">5</a>І сказав їм: Чи ви знаєте Лавана, сина Нахорового? І відказали: Знаємо.</span> <span class="verse"><a name="6">6</a>І сказав їм: Чи гаразд із ним? І відказали: Гаразд. А ось Рахіль, дочка його, приходить з отарою.</span> <span class="verse"><a name="7">7</a>І сказав: Тож іще багато дня, не час зганяти худобу. Напійте отару, та йдіть пасіть.</span> <span class="verse"><a name="8">8</a>А вони відказали: Не можемо, аж поки не будуть зігнані всі стада, і не відкотять каменя з отвору криниці, тоді понапуваємо отару.</span> <span class="verse"><a name="9">9</a>Іще він говорив із ними, аж ось приходить Рахіль з отарою батька свого, бо була вона пастушка.</span> <span class="verse"><a name="10">10</a>І сталося, коли Яків побачив Рахіль, дочку Лавана, брата своєї матері, то підійшов Яків і відкотив каменя з отвору криниці, і напоїв отару Лавана, брата матері своєї.</span> <span class="verse"><a name="11">11</a>І поцілував Яків Рахіль, і підніс свій голос, і заплакав...</span> <span class="verse"><a name="12">12</a>І Яків оповів Рахілі, що він брат батька її, і що він син Ревеки. А та побігла, і розповіла батькові своєму...</span> <span class="verse"><a name="13">13</a>І сталося, коли Лаван почув вістку про Якова, сина сестри своєї, то побіг йому назустріч, і обняв його, і поцілував його, і привів його до свого дому. А він розповів Лаванові про всі ті пригоди.</span> <span class="verse"><a name="14">14</a>І промовив до нього Лаван: Поправді, ти кість моя й тіло моє! І сидів він із ним місяць часу.</span> <span class="verse"><a name="15">15</a>І сказав Лаван до Якова: Чи тому, що ти брат мій, то ти будеш служити мені даремно? Скажи ж мені, яка плата тобі?</span> <span class="verse"><a name="16">16</a>А в Лавана було дві дочки: ім'я старшій Лія, а ім'я молодшій Рахіль.</span> <span class="verse"><a name="17">17</a>Очі ж Ліїні були хворі, а Рахіль була гарного стану та вродливого вигляду.</span> <span class="verse"><a name="18">18</a>І покохав Яків Рахіль, та й сказав: Я буду сім літ служити тобі за Рахіль, молодшу дочку твою.</span> <span class="verse"><a name="19">19</a>І промовив Лаван: Краще мені віддати її тобі, аніж віддати мені її іншому чоловікові. Сиди ж зо мною!</span> <span class="verse"><a name="20">20</a>І служив Яків за Рахіль сім літ, а вони через любов його до неї були в його очах, як кілька днів.</span> <span class="verse"><a name="21">21</a>І сказав Яків Лаванові: Дай мені жінку мою, бо виповнилися мої дні, і нехай я до неї ввійду!</span> <span class="verse"><a name="22">22</a>І зібрав Лаван усіх людей тієї місцевости, і справив гостину.</span> <span class="verse"><a name="23">23</a>І сталося ввечері, і взяв він дочку свою Лію, і до нього впровадив її. І Яків із нею зійшовся.</span> <span class="verse"><a name="24">24</a>А Лаван дав їй Зілпу, невільницю свою, дав Лії, дочці своїй, за невільницю.</span> <span class="verse"><a name="25">25</a>А вранці виявилося, що то була Лія! І промовив Яків до Лавана: Що це ти вчинив мені? Хіба не за Рахіль працював я в тебе? Нащо ж обманив ти мене?</span> <span class="verse"><a name="26">26</a>А Лаван відказав: У нашій місцевості не робиться так, щоб віддавати молодшу перед старшою.</span> <span class="verse"><a name="27">27</a>Виповни тиждень для цієї, і буде дана тобі також та, за працю, що будеш працювати в мене ще сім літ других.</span> <span class="verse"><a name="28">28</a>І зробив Яків так, і виповнив тиждень для цієї. І він дав йому Рахіль, дочку свою, дав йому за жінку.</span> <span class="verse"><a name="29">29</a>І дав Лаван Рахілі, дочці своїй, Білгу, невільницю свою, дав їй за невільницю.</span> <span class="verse"><a name="30">30</a>І прийшов він також до Рахілі, і покохав також Рахіль, більше, як Лію. І працював у нього ще сім літ других.</span> <span class="verse"><a name="31">31</a>І побачив Господь, що зненавиджена Лія, і відкрив її утробу, а Рахіль була неплідна.</span> <span class="verse"><a name="32">32</a>І завагітніла Лія, і сина породила, і назвала ім'я йому: Рувим, бо сказала була: Господь споглянув на недолю мою, бо тепер покохає мене чоловік мій!</span> <span class="verse"><a name="33">33</a>І завагітніла вона ще, і сина породила, і сказала: Господь почув, що я зненавиджена, і дав мені також цього. І назвала ймення йому: Симеон.</span> <span class="verse"><a name="34">34</a>І завагітніла вона ще, і сина породила, і сказала: Тепер оцим разом буде до мене прилучений мій чоловік, бо я трьох синів породила йому. Тому й назвала ім'я йому: Левій.</span> <span class="verse"><a name="35">35</a>І завагітніла вона ще, і сина породила, і сказала: Тим разом я буду хвалити Господа! Тому назвала ім'я йому: Юда. Та й перестала роджати.</span> </p></div</div></div></body></html>