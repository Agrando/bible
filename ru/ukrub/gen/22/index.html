<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 22</strong></div><p><span class="verse"><a name="1">1</a>І сталось після цих випадків, що Бог випробовував Авраама. І сказав Він до нього: Аврааме! А той відказав: Ось я!</span> <span class="verse"><a name="2">2</a>І промовив Господь: Візьми свого сина, свого одинака, що його полюбив ти, Ісака, та й піди собі до краю Морія, і принеси там його в цілопалення на одній із тих гір, що про неї скажу тобі.</span> <span class="verse"><a name="3">3</a>І встав Авраам рано вранці, і свого осла осідлав; і взяв із собою двох слуг та Ісака, сина свого, і для цілопалення дров нарубав. І встав, і пішов він до місця, що про нього сказав йому Бог.</span> <span class="verse"><a name="4">4</a>А третього дня Авраам звів очі свої, та й побачив те місце здалека.</span> <span class="verse"><a name="5">5</a>І сказав Авраам своїм слугам: Сідайте собі тут з ослом, а я й хлопець підем аж туди, і поклонимося, і повернемося до вас.</span> <span class="verse"><a name="6">6</a>І взяв Авраам дрова для цілопалення, і поклав на Ісака, сина свого, і взяв в свою руку огонь та ножа, і пішли вони разом обоє.</span> <span class="verse"><a name="7">7</a>І сказав Ісак до Авраама, свого батька, говорячи: Батьку мій! А той відказав: Ось я, сину мій! І промовив Ісак: Ось огонь та дрова, а де ж ягня на цілопалення?</span> <span class="verse"><a name="8">8</a>І відказав Авраам: Бог нагледить ягня Собі на цілопалення, сину мій! І пішли вони разом обоє.</span> <span class="verse"><a name="9">9</a>І вони прийшли до місця, що про нього сказав йому Бог. І збудував там Авраам жертівника, і дрова розклав, і зв'язав Ісака, сина свого, і поклав його на жертівника над дровами.</span> <span class="verse"><a name="10">10</a>І простяг Авраам свою руку, і взяв ножа, щоб зарізати сина свого...</span> <span class="verse"><a name="11">11</a>Та озвався до нього Ангол Господній із неба й сказав: Аврааме, Аврааме! А той відізвався: Ось я!</span> <span class="verse"><a name="12">12</a>І Ангол промовив: Не витягай своєї руки до хлопця, і нічого йому не чини, бо тепер Я довідався, що ти богобійний, і не пожалів для Мене сина свого, одинака свого.</span> <span class="verse"><a name="13">13</a>А Авраам звів очі свої та й побачив, аж ось один баран зав'яз у гущавині своїми рогами. І пішов Авраам, і взяв барана, і приніс його на цілопалення замість сина свого.</span> <span class="verse"><a name="14">14</a>І назвав Авраам ім'я місця того: Господь нагледить, що й сьогодні говориться: На горі Господь з'явиться.</span> <span class="verse"><a name="15">15</a>А Ангол Господній із неба озвався до Авраама подруге,</span> <span class="verse"><a name="16">16</a>і сказав: Клянуся Собою, це слово Господнє, тому, що вчинив ти цю річ, і не пожалів був сина свого, одинака свого,</span> <span class="verse"><a name="17">17</a>то благословляючи, Я поблагословлю тебе, і розмножуючи, розмножу потомство твоє, немов зорі на небі, і немов той пісок, що на березі моря. І потомство твоє внаслідує брами твоїх ворогів.</span> <span class="verse"><a name="18">18</a>І всі народи землі будуть потомством твоїм благословляти себе через те, що послухався ти Мого голосу.</span> <span class="verse"><a name="19">19</a>І вернувсь Авраам до слуг своїх.</span> <span class="verse"><a name="20">20</a>І сталося по тих випадках, і сказано Авраамові так: Ось також Мілка вродила синів Нахорові, братові твоєму:</span> <span class="verse"><a name="21">21</a>Уца, перворідного його, і Буза, брата його, і Кемуїла, батька Арамового,</span> <span class="verse"><a name="22">22</a>І Кеседа, і Хазо, і Пілдаша, і Їдлафа, і Бетуїла.</span> <span class="verse"><a name="23">23</a>А Бетуїл породив Ревеку. Цих восьмерох породила Мілка Нахорові, братові Авраамовому.</span> <span class="verse"><a name="24">24</a>А наложниця його а їй на ймення Реума вродила й вона Теваха й Ґахама, і Тахаша й Мааху.</span> </p></div</div></div></body></html>