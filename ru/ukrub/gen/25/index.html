<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 25</strong></div><p><span class="verse"><a name="1">1</a>А Авраам іще взяв жінку, а ймення їй Кетура.</span> <span class="verse"><a name="2">2</a>А вона породила йому Зімрана, і Йокшана, і Мадана, і Мідіяна, і Їшбака, і Шуаха.</span> <span class="verse"><a name="3">3</a>А Йокшан породив був Шеву та Дедана. А сини Деданові були: ашшури, і летуші, і леуми.</span> <span class="verse"><a name="4">4</a>А сини Мідіянові: Ефа, і Ефер, і Ханох, і Авіда, і Елдаа, усі вони сини Кетури.</span> <span class="verse"><a name="5">5</a>І віддав Авраам усе, що мав, Ісакові.</span> <span class="verse"><a name="6">6</a>А синам наложниць, що були в Авраама, дав Авраам подарунки, і відіслав їх від Ісака, сина свого, коли сам ще живий був, на схід, до краю східнього.</span> <span class="verse"><a name="7">7</a>А оце дні літ Авраамового життя, які він прожив: сто літ, і сімдесят літ, і п'ять літ.</span> <span class="verse"><a name="8">8</a>І спочив та й умер Авраам у старощах добрих, старий і нажившись. І він прилучився до своєї рідні.</span> <span class="verse"><a name="9">9</a>І поховали його Ісак та Ізмаїл, сини його, у печері Махпелі, на полі Ефрона, сина Цохара хіттеянина, що навпроти Мамре,</span> <span class="verse"><a name="10">10</a>поле, що його Авраам був купив від синів Хетових, там був похований Авраам і Сарра, жінка його.</span> <span class="verse"><a name="11">11</a>І сталося по Авраамовій смерті, і поблагословив Бог Ісака, сина його. І осів Ісак при криниці Лахай-Рої.</span> <span class="verse"><a name="12">12</a>А оце нащадки Ізмаїла, Авраамового сина, що його породила Авраамові єгиптянка Аґар, невільниця Саррина.</span> <span class="verse"><a name="13">13</a>І оце імена синів Ізмаїла, за їхніми іменами й за нащадками їх: перворідний Ізмаїлів Невайот, і Кедар, і Адбеїл, і Мівсам,</span> <span class="verse"><a name="14">14</a>І Мішма, і Дума, і Масса,</span> <span class="verse"><a name="15">15</a>Хадад, і Тема, Єтур, Нафіш, і Кедма.</span> <span class="verse"><a name="16">16</a>Оце вони, сини Ізмаїлові, і їхні ймення за дворами їх і за їх кочовищами, дванадцять начальників для їхніх племен.</span> <span class="verse"><a name="17">17</a>А оце літа життя Ізмаїлового: сто літ, і тридцять літ, і сім літ. І спочив та й умер він, і був узятий до своєї рідні.</span> <span class="verse"><a name="18">18</a>І розложилися вони від Хавіли аж до Шуру, що навпроти Єгипту, як іти до Ашшуру. І він оселився перед усіма своїми братами.</span> <span class="verse"><a name="19">19</a>А оце оповість про Ісака, Авраамового сина. Авраам породив Ісака.</span> <span class="verse"><a name="20">20</a>І був Ісак віку сорока літ, як він узяв собі за жінку Ревеку, дочку Бетуїла арамеянина, з Падану арамейського, сестру арамеянина Лавана.</span> <span class="verse"><a name="21">21</a>І молився Ісак до Господа про жінку свою, бо неплідна була. І Господь був ублаганий ним, і завагітніла Ревека, жінка його.</span> <span class="verse"><a name="22">22</a>І кидалися діти в утробі її. І сказала вона: Коли так, то для чого я це переношу? І пішла запитатися Господа.</span> <span class="verse"><a name="23">23</a>І промовив до неї Господь: Два племена в утробі твоїй, і два народи з твого нутра будуть виділені, і стане сильніший народ від народу, і старший молодшому буде служити.</span> <span class="verse"><a name="24">24</a>І сповнились дні її, щоб родити, і ось близнюки в утробі її.</span> <span class="verse"><a name="25">25</a>І вийшов перший червонуватий, увесь він немов плащ волосяний. І назвали ймення йому: Ісав.</span> <span class="verse"><a name="26">26</a>А потім вийшов його брат, а рука його трималася п'яти Ісава. І назвав ім'я йому: Яків. А Ісак був віку шостидесяти літ, коли народились вони.</span> <span class="verse"><a name="27">27</a>І виросли хлопці. І став Ісав чоловіком, що знався на вловах, чоловіком поля, а Яків чоловіком мирним, що в наметах сидів.</span> <span class="verse"><a name="28">28</a>І полюбив Ісак Ісава, бо здобич мисливська його йому смакувала, а Ревека любила Якова.</span> <span class="verse"><a name="29">29</a>І зварив був Ісак їжу, а з поля прибув Ісав, і змучений був.</span> <span class="verse"><a name="30">30</a>І сказав Ісав до Якова: Нагодуй мене отим червоним, червоним отим, бо змучений я. Тому то назвали ймення йому: Едом.</span> <span class="verse"><a name="31">31</a>А Яків сказав: Продай же нині мені своє перворідство.</span> <span class="verse"><a name="32">32</a>І промовив Ісав: Ось я умираю, то нащо ж мені оте перворідство?</span> <span class="verse"><a name="33">33</a>А Яків сказав: Присягни ж мені нині. І той присягнув йому, і продав перворідство своє Якову.</span> <span class="verse"><a name="34">34</a>І Яків дав Ісавові хліба й сочевичного варива. А той з'їв, і випив, і встав та й пішов. І знехтував Ісав перворідство своє.</span> </p></div</div></div></body></html>