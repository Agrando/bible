<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 45</strong></div><p><span class="verse"><a name="1">1</a>І не міг Йосип здержатися при всіх, що стояли біля нього, та й закричав: Виведіть усіх людей від мене! І не було з ним нікого, коли Йосип відкрився браттям своїм.</span> <span class="verse"><a name="2">2</a>І він голосно заплакав, і почули єгиптяни, і почув дім фараонів.</span> <span class="verse"><a name="3">3</a>І Йосип промовив до браттів своїх: Я Йосип... Чи живий ще мій батько?... І не могли його браття йому відповісти, бо вони налякались його...</span> <span class="verse"><a name="4">4</a>А Йосип промовив до братів своїх: Підійдіть же до мене! І вони підійшли, а він проказав: Я Йосип, ваш брат, якого ви продали були до Єгипту...</span> <span class="verse"><a name="5">5</a>А тепер не сумуйте, і нехай не буде жалю в ваших очах, що ви продали мене сюди, бо то Бог послав мене перед вами для виживлення.</span> <span class="verse"><a name="6">6</a>Бо ось два роки голод на землі, і ще буде п'ять літ, що не буде орки та жнив.</span> <span class="verse"><a name="7">7</a>І послав мене Бог перед вами зробити для вас, щоб ви позостались на землі, і щоб утримати для вас при житті велике число спасених.</span> <span class="verse"><a name="8">8</a>І виходить тепер, не ви послали мене сюди, але Бог. І Він зробив мене батьком фараоновим і паном усього дому його, і володарем усього краю єгипетського.</span> <span class="verse"><a name="9">9</a>Поспішіть, і йдіть до батька мого, та й скажіть йому: Отак сказав син твій Йосип: Бог зробив мене володарем усього Єгипту. Зійди ж до мене, не гайся.</span> <span class="verse"><a name="10">10</a>І осядь у землі Ґошен, і будеш близький до мене ти, і сини твої, і сини синів твоїх, і дрібна та велика худоба твоя, і все, що твоє.</span> <span class="verse"><a name="11">11</a>І прогодую тебе там, бо голод буде ще п'ять років, щоб не збіднів ти, і дім твій, і все, що твоє.</span> <span class="verse"><a name="12">12</a>І ось очі ваші й очі брата мого Веніямина бачать, що це мої уста говорять до вас.</span> <span class="verse"><a name="13">13</a>І оповісте батькові моєму про всю славу мою в Єгипті, та про все, що ви бачили. І поспішіть, і приведіть вашого батька сюди.</span> <span class="verse"><a name="14">14</a>І впав він на шию Веніямину, братові своєму, та й заплакав, і Веніямин плакав на шиї його...</span> <span class="verse"><a name="15">15</a>І цілував він усіх братів своїх, і плакав над ними... А потому говорили брати його з ним.</span> <span class="verse"><a name="16">16</a>І розголошено в домі фараоновім чутку, говорячи: Прийшли Йосипові брати! І було це добре в очах фараонових та в очах його рабів.</span> <span class="verse"><a name="17">17</a>І промовив фараон до Йосипа: Скажи своїм братам: Зробіть оце: Понав'ючуйте худобу свою, та й ідіть, прибудьте до Краю ханаанського.</span> <span class="verse"><a name="18">18</a>І заберіть вашого батька й доми ваші, та й прийдіть до мене, а я дам вам добра єгипетського краю. І споживайте ситість землі.</span> <span class="verse"><a name="19">19</a>А ти одержав наказа сказати: Зробіть це: Візьміть собі з єгипетського краю вози для ваших дітей та для ваших жінок, і привезіть свого батька й прибудьте.</span> <span class="verse"><a name="20">20</a>А око ваше нехай не жалує ваших речей, бо добро всього єгипетського краю ваше воно.</span> <span class="verse"><a name="21">21</a>І зробили так Ізраїлеві сини. А Йосип дав їм вози на приказ фараонів, і дав їм поживи на дорогу.</span> <span class="verse"><a name="22">22</a>І дав усім їм кожному переміни одежі, а Веніяминові дав три сотні срібла та п'ять перемін одежі.</span> <span class="verse"><a name="23">23</a>А батькові своєму послав він оце: десять ослів, нав'ючених з добра Єгипту, і десять ослиць, нав'ючених збіжжям, і хліб, і поживу для батька його на дорогу.</span> <span class="verse"><a name="24">24</a>І відпустив він своїх братів, і вони пішли. І сказав він до них: Не сваріться в дорозі!</span> <span class="verse"><a name="25">25</a>І вийшли вони з Єгипту, та й прибули до ханаанського Краю, до Якова, батька свого.</span> <span class="verse"><a name="26">26</a>І розповіли йому, кажучи: Ще Йосип живий, і що він панує над усім єгипетським краєм. І зомліло серце його, бо він не повірив був їм...</span> <span class="verse"><a name="27">27</a>І переказували йому всі слова Йосипові, що говорив він до них. І як побачив він вози, що послав Йосип, щоб везти його, то ожив дух Якова, їхнього батька.</span> <span class="verse"><a name="28">28</a>І промовив Ізраїль: Досить! Ще живий Йосип, мій син! Піду ж та побачу його, поки помру!</span> </p></div</div></div></body></html>