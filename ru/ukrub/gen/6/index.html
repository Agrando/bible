<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 6</strong></div><p><span class="verse"><a name="1">1</a>І сталося, що розпочала людина розмножуватись на поверхні землі, і їм народилися дочки.</span> <span class="verse"><a name="2">2</a>І побачили Божі сини людських дочок, що вродливі вони, і взяли собі жінок із усіх, яких вибрали.</span> <span class="verse"><a name="3">3</a>І промовив Господь: Не буде Мій Дух перемагатися в людині навіки, бо блудить вона. Вона тіло, і дні її будуть сто і двадцять літ.</span> <span class="verse"><a name="4">4</a>За тих днів на землі були велетні, а також по тому, як стали приходити Божі сини до людських дочок. І вони їм народжували, то були силачі, що славні від віку.</span> <span class="verse"><a name="5">5</a>І бачив Господь, що велике розбещення людини на землі, і ввесь нахил думки серця її тільки зло повсякденно.</span> <span class="verse"><a name="6">6</a>І пожалкував був Господь, що людину створив на землі. І засмутився Він у серці Своїм.</span> <span class="verse"><a name="7">7</a>І промовив Господь: Зітру Я людину, яку Я створив, з поверхні землі, від людини аж до скотини, аж до плазунів, і аж до птаства небесного. Бо жалкую, що їх Я вчинив.</span> <span class="verse"><a name="8">8</a>Але Ной знайшов милість у Господніх очах.</span> <span class="verse"><a name="9">9</a>Це ось оповість про Ноя. Ной був чоловік праведний і невинний у своїх поколіннях. Ной з Богом ходив.</span> <span class="verse"><a name="10">10</a>І Ной породив трьох синів: Сима, Хама й Яфета.</span> <span class="verse"><a name="11">11</a>І зіпсулась земля перед Божим лицем, і наповнилась земля насильством.</span> <span class="verse"><a name="12">12</a>І бачив Бог землю, і ось зіпсулась вона, кожне бо тіло зіпсуло дорогу свою на землі.</span> <span class="verse"><a name="13">13</a>І промовив Господь до Ноя: Прийшов кінець кожному тілу перед лицем Моїм, бо наповнилась земля насильством від них. І ось Я винищу їх із землі.</span> <span class="verse"><a name="14">14</a>Зроби собі ковчега з дерева ґофер. З перегородками зробиш ковчега, і смолою осмолиш його ізсередини та ізнадвору.</span> <span class="verse"><a name="15">15</a>І отак його зробиш: три сотні ліктів довжина ковчега, п'ятдесят ліктів ширина йому, а тридцять ліктів височина йому.</span> <span class="verse"><a name="16">16</a>Отвір учиниш в ковчезі, і звузиш на лікоть його від гори, а вхід до ковчегу влаштуєш на боці його. Зробиш його на поверхи долішні, другорядні й третьорядні.</span> <span class="verse"><a name="17">17</a>А Я ось наведу потоп, воду на землю, щоб з-під неба винищити кожне тіло, що в ньому дух життя. Помре все, що на землі!</span> <span class="verse"><a name="18">18</a>І складу Я заповіта Свойого з тобою, і ввійдеш до ковчегу ти, і сини твої, і жінка твоя, і жінки твоїх синів із тобою.</span> <span class="verse"><a name="19">19</a>І впровадиш до ковчегу по двоє з усього, з усього живого, із кожного тіла, щоб їх заховати живими з тобою. Вони будуть самець і самиця.</span> <span class="verse"><a name="20">20</a>Із птаства за родом його, і з худоби за родом її, і з усіх плазунів на землі за родом їх, по двоє з усього увійдуть до тебе, щоб їх зберегти живими.</span> <span class="verse"><a name="21">21</a>А ти набери собі з кожної їжі, що вона на споживання, і буде для тебе й для них на поживу.</span> <span class="verse"><a name="22">22</a>І зробив Ной усе, як звелів йому Бог, так зробив він.</span> </p></div</div></div></body></html>