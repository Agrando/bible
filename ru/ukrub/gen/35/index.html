<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 35</strong></div><p><span class="verse"><a name="1">1</a>І сказав Бог до Якова: Уставай, вийди до Бет-Елу, і там осядься, і зроби там жертівника Богові, що явився тобі, як ти втікав був перед Ісавом, братом своїм.</span> <span class="verse"><a name="2">2</a>І сказав Яків до дому свого, до всіх, хто був із ним: Усуньте чужинних богів, які є серед вас, і очистьтеся, і змініть свою одіж.</span> <span class="verse"><a name="3">3</a>І встаньмо, і підім до Бет-Елу, і зроблю я там жертівника Богові, що відповів мені в день мого утиску, і був зо мною в дорозі, якою ходив я.</span> <span class="verse"><a name="4">4</a>І вони віддали Якову всіх чужинних богів, що були в їх руках, і сережки, що в їхніх ушах, а Яків сховав їх під дубом, що перед Сихемом.</span> <span class="verse"><a name="5">5</a>І вирушили вони. І великий жах обгорнув ті міста, що навколо них, і вони не гналися за синами Якова.</span> <span class="verse"><a name="6">6</a>І прибув Яків до Лузу, що в землі ханаанській, цебто до Бет-Елу, він і ввесь народ, що був з ним.</span> <span class="verse"><a name="7">7</a>І збудував він там жертівника, та й назвав те місце: Ел Бет-Ел, бо там явився йому Бог, коли він утікав перед своїм братом.</span> <span class="verse"><a name="8">8</a>І вмерла Девора, мамка Ревеки, і була похована нижче Бет-Елу під дубом, а він назвав ім'я йому: Аллон-Бахут.</span> <span class="verse"><a name="9">9</a>І ще явився Бог до Якова, коли він прийшов був із Падану арамейського, і поблагословив його.</span> <span class="verse"><a name="10">10</a>І сказав йому Бог: Ім'я твоє Яків. Не буде вже кликатися ім'я твоє Яків, але Ізраїль буде ім'я твоє. І назвав ім'я йому: Ізраїль.</span> <span class="verse"><a name="11">11</a>І сказав йому Бог: Я Бог Всемогутній! Плодися й розмножуйся, народ і громада народів буде з тебе, і царі вийдуть із стегон твоїх.</span> <span class="verse"><a name="12">12</a>А той Край, що я дав його Авраамові та Ісакові, дам його тобі, і нащадку твоєму по тобі дам Я той Край.</span> <span class="verse"><a name="13">13</a>І вознісся Бог з-понад нього в місці, де з ним говорив.</span> <span class="verse"><a name="14">14</a>І поставив Яків пам'ятника на тому місці, де Він говорив з ним, пам'ятника кам'яного, і вилив на нього винне лиття, і полив його оливою.</span> <span class="verse"><a name="15">15</a>І назвав Яків ім'я місцю, що там говорив із ним Бог: Бет-Ел.</span> <span class="verse"><a name="16">16</a>І він рушив із Бет-Елу. І була ще ківра землі до Ефрати, а Рахіль породила, і були важкі її пологи.</span> <span class="verse"><a name="17">17</a>І сталося, коли важкі були її пологи, то сказала їй баба-сповитуха: Не бійся, бо й це тобі син.</span> <span class="verse"><a name="18">18</a>І сталося, коли виходила душа її, бо вмирала вона, то назвала ім'я йому: Бен-Оні, а його батько назвав його: Веніямин.</span> <span class="verse"><a name="19">19</a>І вмерла Рахіль, і була похована на дорозі до Ефрати, це є Віфлеєм.</span> <span class="verse"><a name="20">20</a>І поставив Яків пам'ятника на гробі її, це надгробний пам'ятник Рахілі аж до сьогодні.</span> <span class="verse"><a name="21">21</a>І рушив Ізраїль, і розтягнув намета свого далі до Міґдал-Едеру.</span> <span class="verse"><a name="22">22</a>І сталося, коли Ізраїль перебував у тім краї, то Рувим пішов і ліг із Білгою, наложницею батька свого. І почув Ізраїль, і було це злим йому. А в Якова було дванадцятеро синів.</span> <span class="verse"><a name="23">23</a>Сини Ліїні: перворідний Якова Рувим, і Симеон, і Левій, і Юда, і Іссахар, і Завулон.</span> <span class="verse"><a name="24">24</a>Сини Рахілині: Йосип і Веніямин.</span> <span class="verse"><a name="25">25</a>А сини Білги, невільниці Рахілиної: Дан і Нефталим.</span> <span class="verse"><a name="26">26</a>А сини Зілпи, невільниці Ліїної: Ґад і Асир. Оце сини Якова, що йому народжено в Падані арамейському.</span> <span class="verse"><a name="27">27</a>І прибув Яків до Ісака, свого батька, до Мамре, до Кир'ят-Арби, цебто Хеврону, що там жив Авраам та Ісак.</span> <span class="verse"><a name="28">28</a>І були Ісакові дні сто літ і вісімдесят літ.</span> <span class="verse"><a name="29">29</a>І впокоївся Ісак та й помер, і прилучився до своєї рідні, старий та нажившись. І поховали його Ісав та Яків, сини його.</span> </p></div</div></div></body></html>