<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 41</strong></div><p><span class="verse"><a name="1">1</a>І сталося по закінченні двох літ часу, і сниться фараонові, ось він стоїть над Річкою.</span> <span class="verse"><a name="2">2</a>І ось виходять із Річки семеро корів гарного вигляду й ситого тіла, і паслися на лузі.</span> <span class="verse"><a name="3">3</a>А ось виходять із Річки за ними семеро корів інших, бридкі виглядом і худі тілом. І вони стали при тих коровах на березі Річки.</span> <span class="verse"><a name="4">4</a>І корови бридкі виглядом і худі тілом поз'їдали сім корів гарних виглядом і ситих. І прокинувся фараон.</span> <span class="verse"><a name="5">5</a>І знову заснув він. І снилося йому вдруге, аж ось сходять на однім стеблі семеро колосків здорових та добрих.</span> <span class="verse"><a name="6">6</a>А ось виростає за ними семеро колосків тонких та спалених східнім вітром.</span> <span class="verse"><a name="7">7</a>І проковтнули ті тонкі колоски сім колосків здорових та повних. І прокинувся фараон, а то був сон.</span> <span class="verse"><a name="8">8</a>І сталося рано, і занепокоївся дух його. І послав він, і поскликав усіх ворожбитів Єгипту та всіх мудреців його. І фараон розповів їм свій сон, та ніхто не міг відгадати їх фараонові.</span> <span class="verse"><a name="9">9</a>І говорив начальник чашників з фараоном, кажучи: Я сьогодні згадую гріхи свої.</span> <span class="verse"><a name="10">10</a>Розгнівався був фараон на рабів своїх, і вмістив мене під варту дому начальника царської сторожі, мене й начальника пекарів.</span> <span class="verse"><a name="11">11</a>І однієї ночі снився нам сон, мені та йому, кожному снився сон за своїм значенням.</span> <span class="verse"><a name="12">12</a>А там з нами був єврейський юнак, раб начальника царської сторожі. І ми розповіли йому, а він відгадав нам наші сни, кожному за сном його відгадав.</span> <span class="verse"><a name="13">13</a>І сталося, як він відгадав нам, так і трапилося: мене ти вернув на становище моє, а того повісив.</span> <span class="verse"><a name="14">14</a>І послав фараон, і покликав Йосипа, і його сквапно вивели з в'язниці. І оголився, і змінив одежу свою, і він прибув до фараона.</span> <span class="verse"><a name="15">15</a>І промовив фараон до Йосипа: Снився мені сон, та нема, хто б відгадав його. А я чув про тебе таке: ти вислухуєш сон, щоб відгадати його.</span> <span class="verse"><a name="16">16</a>А Йосип сказав до фараона, говорячи: Не я, Бог дасть у відповідь мир фараонові.</span> <span class="verse"><a name="17">17</a>І сказав фараон до Йосипа: Бачив я в сні своїм ось я стою на березі Річки.</span> <span class="verse"><a name="18">18</a>І ось виходять із Річки семеро корів ситих тілом і гарних виглядом. І вони паслися на лузі.</span> <span class="verse"><a name="19">19</a>А ось виходять за ними семеро корів інші, бідні та дуже бридкі виглядом і худі тілом. Таких бридких, як вони, я не бачив у всьому краї єгипетському.</span> <span class="verse"><a name="20">20</a>І корови худі та бридкі поз'їдали сім корів перших ситих.</span> <span class="verse"><a name="21">21</a>І ввійшли вони до черева їхнього, та не було знати, що ввійшли вони до черева їхнього, і вигляд їх був лихий, як на початку. І я прокинувся.</span> <span class="verse"><a name="22">22</a>І побачив я в сні своїм знов, аж ось сходять на однім стеблі семеро колосків повних та добрих.</span> <span class="verse"><a name="23">23</a>А ось виростає за ними семеро колосків худих, тонких, спалених східнім вітром.</span> <span class="verse"><a name="24">24</a>І проковтнули ті тонкі колоски сім колосків добрих. І розповів я те ворожбитам, та не було, хто б мені роз'яснив.</span> <span class="verse"><a name="25">25</a>І сказав Йосип до фараона: Сон фараонів один він. Що Бог робить, те Він звістив фараонові.</span> <span class="verse"><a name="26">26</a>Семеро корів добрих то сім літ, і семеро колосків добрих сім літ вони. А сон один він.</span> <span class="verse"><a name="27">27</a>А сім корів худих і бридких, що вийшли за ними, сім літ вони, і сім колосків порожніх і спалених східнім вітром то будуть сім літ голодних.</span> <span class="verse"><a name="28">28</a>Оце та річ, що я сказав був фараонові: Що Бог робить, те Він показав фараонові.</span> <span class="verse"><a name="29">29</a>Ось приходять сім літ, великий достаток у всім краї єгипетськім.</span> <span class="verse"><a name="30">30</a>А по них настануть сім літ голодних, і буде забутий увесь той достаток в єгипетській землі, і голод винищить край.</span> <span class="verse"><a name="31">31</a>І не буде видно того достатку в краї через той голод, що настане потім, бо він буде дуже тяжкий.</span> <span class="verse"><a name="32">32</a>А що сон повторився фараонові двічі, це значить, що справа ця постановлена від Бога, і Бог незабаром виконає її.</span> <span class="verse"><a name="33">33</a>А тепер нехай фараон наздрить чоловіка розумного й мудрого, і нехай поставить його над єгипетською землею.</span> <span class="verse"><a name="34">34</a>Нехай учинить фараон, і нехай призначить урядників над краєм, і нехай за сім літ достатку збирає п'ятину врожаю єгипетської землі.</span> <span class="verse"><a name="35">35</a>І нехай вони позбирають усю їжу тих добрих років, що приходять, і нехай вони позбирають збіжжя під руку фараонову, на їжу по містах, і нехай бережуть.</span> <span class="verse"><a name="36">36</a>І буде та їжа на запас для краю на сім літ голодних, що настануть в єгипетській землі, і край не буде знищений голодом.</span> <span class="verse"><a name="37">37</a>І була ця річ добра в очах фараона та в очах усіх його рабів.</span> <span class="verse"><a name="38">38</a>І сказав фараон своїм рабам: Чи знайдеться чоловік, як оцей, що Дух Божий у нім?</span> <span class="verse"><a name="39">39</a>І сказав фараон Йосипові: Що Бог відкрив тобі це все, то немає такого розумного й мудрого, як ти.</span> <span class="verse"><a name="40">40</a>Ти будеш над домом моїм, а слів твоїх уст буде слухатися ввесь народ мій. Тільки троном я буду вищий від тебе.</span> <span class="verse"><a name="41">41</a>І сказав фараон Йосипові: Дивись, я поставив тебе над усім краєм єгипетським.</span> <span class="verse"><a name="42">42</a>І зняв фараон персня свого з своєї руки, та й дав його на руку Йосипову, і зодягнув його в одежу віссонну, а на шию йому повісив золотого ланцюга.</span> <span class="verse"><a name="43">43</a>І зробив, що він їздив його другим повозом, і кричали перед обличчям його: Кланяйтеся! І поставив його над усім єгипетським краєм.</span> <span class="verse"><a name="44">44</a>І сказав фараон Йосипові: Я фараон, а без тебе ніхто не підійме своєї руки та своєї ноги в усім краї єгипетськім.</span> <span class="verse"><a name="45">45</a>І назвав фараон ім'я Йосипові: Цофнат-Панеах, і дав йому за жінку Оснату, дочку Поті-Фера, жерця Ону. І Йосип піднявся над єгипетським краєм.</span> <span class="verse"><a name="46">46</a>А Йосип був віку тридцяти літ, коли він став перед лицем фараона, царя єгипетського. І пішов Йосип від лиця фараонового, і перейшов через увесь єгипетський край.</span> <span class="verse"><a name="47">47</a>А земля в сім літ достатку родила на повні жмені.</span> <span class="verse"><a name="48">48</a>І зібрав він усю їжу семи літ, що була в єгипетськім краї, і вмістив їжу по містах: їжу поля міста, що навколо нього, вмістив у ньому.</span> <span class="verse"><a name="49">49</a>І зібрав Йосип збіжжя дуже багато, як морський пісок, аж перестав рахувати, бо не було вже числа.</span> <span class="verse"><a name="50">50</a>А Йосипові, поки прийшов рік голодний, уродилися два сини, що вродила йому Осната, дочка Поті-Фера, жерця Ону.</span> <span class="verse"><a name="51">51</a>І назвав Йосип ім'я перворідному: Манасія, бо Бог зробив мені, що я забув усе своє терпіння та ввесь дім мого батька.</span> <span class="verse"><a name="52">52</a>А ймення другому назвав: Єфрем, бо розмножив мене Бог у краї недолі моєї.</span> <span class="verse"><a name="53">53</a>І скінчилися сім літ достатку, що були в єгипетськім краї.</span> <span class="verse"><a name="54">54</a>І зачали наступати сім літ голодні, як сказав був Йосип. І був голод по всіх краях, а в усім єгипетськім краї був хліб.</span> <span class="verse"><a name="55">55</a>Але виголоднів увесь єгипетський край, а народ став кричати до фараона про хліб. І сказав фараон усьому Єгиптові: Ідіть до Йосипа. Що він вам скаже, те робіть.</span> <span class="verse"><a name="56">56</a>І був той голод на всій поверхні землі. І відчинив Йосип усе, що було в них, і продавав поживу Єгиптові. А голод зміцнявся в єгипетськім краї.</span> <span class="verse"><a name="57">57</a>І прибували зо всієї землі до Йосипа купити поживи, бо голод зміцнявся по всій землі.</span> </p></div</div></div></body></html>