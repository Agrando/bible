<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 49</strong></div><p><span class="verse"><a name="1">1</a>І покликав Яків усіх синів своїх та й промовив: Зберіться, а я сповіщу вам, що вас спіткає наприкінці днів.</span> <span class="verse"><a name="2">2</a>Зійдіться та слухайте ви, сини Якова, і прислухайтеся до Ізраїля, вашого батька!</span> <span class="verse"><a name="3">3</a>Рувиме, ти мій перворідний, моя міць і початок ти сили моєї, верх величности й верх ти могутности!</span> <span class="verse"><a name="4">4</a>Ти пінився був, як вода, та не втримаєшся, бо ти увійшов був на ложе свойого отця, і збезчестив його, на постелю мою ти піднявся!</span> <span class="verse"><a name="5">5</a>Симеон і Левій то брати, їхня зброя знаряддя насильства.</span> <span class="verse"><a name="6">6</a>Хай до їхньої змови не входить душа моя, і нехай не прилучиться слава моя до їх зборів, бо вони в своїм гніві людину забили, а в своїй самоволі вола копит позбавили...</span> <span class="verse"><a name="7">7</a>Проклятий гнів їхній, бо сильний, та їхня лютість, тяжка бо вона! Поділю їх я в Якові, і їх розпорошу в Ізраїлі!</span> <span class="verse"><a name="8">8</a>О Юдо, похвалять тебе твої браття! Рука твоя на шиї твоїх ворогів, сини батька твого тобі вклоняться.</span> <span class="verse"><a name="9">9</a>Юда лев молодий! Ти, мій сину, вертаєшся з здобичі: прихиливсь він, поклався як лев й як левиця, зведе хто його?</span> <span class="verse"><a name="10">10</a>Не відійметься берло від Юди, ані з його стегон законодавець, аж прийде Примиритель, що Йому буде послух народів.</span> <span class="verse"><a name="11">11</a>Він прив'язує до винограду свого молодого осла, а до вибраної виноградини сина ослиці своєї. Він одежу свою буде прати в вині, а шату свою в виноградній крові!</span> <span class="verse"><a name="12">12</a>Від вина він зробивсь мутноокий, а від молока білозубий.</span> <span class="verse"><a name="13">13</a>Завулон буде мешкать над берегом морським, над берегом тим, де стають кораблі, а границя його до Сидону.</span> <span class="verse"><a name="14">14</a>Іссахар то костистий осел, що лежить між кошарами.</span> <span class="verse"><a name="15">15</a>І побачив він спокій, що добрий, та землю, що стала приємна, і він нахилив свої плечі, щоб нести, і став працювать на податок.</span> <span class="verse"><a name="16">16</a>Дан буде судить свій народ, як один із Ізраїльських родів.</span> <span class="verse"><a name="17">17</a>Дан буде вужем при дорозі, змією отруйливою при шляху, що п'яти коневі кусає, і його верхівець позад себе впаде.</span> <span class="verse"><a name="18">18</a>Спасіння від Тебе чекаю, о Господи!</span> <span class="verse"><a name="19">19</a>Ґад на нього юрба нападатиме, та він нападе на їх п'яти.</span> <span class="verse"><a name="20">20</a>Асир його хліб буде ситий, і він буде давати присмаки царські.</span> <span class="verse"><a name="21">21</a>Нефталим вільна ланя, він прекрасні слова видає.</span> <span class="verse"><a name="22">22</a>Йосип вітка родюча, вітка родючая над джерелом, її віття по муру спинається.</span> <span class="verse"><a name="23">23</a>І огірчили його та з луку стріляли, і зненавиділи були стрільці його.</span> <span class="verse"><a name="24">24</a>Та зостався міцним його лук, і стали пружні рамена його рук, від рук Сильного Якового, звідти Пастир, Твердиня синів Ізраїлевих.</span> <span class="verse"><a name="25">25</a>Проси ти від Бога, свойого Отця, і Він допоможе тобі, і проси Всемогутнього і Він благословить тебе благословенням небес, що на висоті, благословенням безодні, що долі лежить, благословеннями перс та утроби.</span> <span class="verse"><a name="26">26</a>Благословення батька твого стали сильніші від благословення батьків моїх, аж до пожаданих висот віковічних. Нехай вони будуть на голову Йосипову, на маківку вибраного з-поміж братів своїх!</span> <span class="verse"><a name="27">27</a>Веніямин хижий вовк: вранці їсть він ловитву, а на вечір розділює здобич.</span> <span class="verse"><a name="28">28</a>Оце всі дванадцять племен Ізраїлевих, і те, що говорив їм батько їх. І він поблагословив їх, кожного за благословенням його поблагословив їх.</span> <span class="verse"><a name="29">29</a>І він наказав їм, і промовив до них: Я прилучаюся до своєї рідні... Поховайте мене при батьках моїх у печері, що на полі Ефрона хіттеянина,</span> <span class="verse"><a name="30">30</a>у тій печері, що на полі Махпели, що навпроти Мамре в ханаанській землі, яке поле купив був Авраам від Ефрона хіттеянина на володіння для гробу.</span> <span class="verse"><a name="31">31</a>Там поховано Авраама й жінку його Сарру, там поховали Ісака та його жінку Ревеку, і там поховав я Лію.</span> <span class="verse"><a name="32">32</a>Поле й печера, що на нім, то добуток від синів Хета.</span> <span class="verse"><a name="33">33</a>І закінчив Яків заповіта синам своїм, і втягнув свої ноги до ліжка, та й спочив. І він прилучився до своєї рідні.</span> </p></div</div></div></body></html>