<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 4</strong></div><p><span class="verse"><a name="1">1</a>І пізнав Адам Єву, жінку свою, і вона завагітніла, і породила Каїна, і сказала: Набула чоловіка від Господа.</span> <span class="verse"><a name="2">2</a>А далі вона породила брата йому Авеля. І був Авель пастух отари, а Каїн був рільник.</span> <span class="verse"><a name="3">3</a>І сталось по деякім часі, і приніс Каїн Богові жертву від плоду землі.</span> <span class="verse"><a name="4">4</a>А Авель, він також приніс від своїх перворідних з отари та від їхнього лою. І зглянувся Господь на Авеля й на жертву його,</span> <span class="verse"><a name="5">5</a>а на Каїна й на жертву його не зглянувся. І сильно розгнівався Каїн, і обличчя його похилилось.</span> <span class="verse"><a name="6">6</a>І сказав Господь Каїнові: Чого ти розгнівався, і чого похилилось обличчя твоє?</span> <span class="verse"><a name="7">7</a>Отож, коли ти добре робитимеш, то підіймеш обличчя своє, а коли недобре, то в дверях гріх підстерігає. І до тебе його пожадання, а ти мусиш над ним панувати.</span> <span class="verse"><a name="8">8</a>І говорив Каїн до Авеля, брата свого. І сталось, як були вони в полі, повстав Каїн на Авеля, брата свого, і вбив його.</span> <span class="verse"><a name="9">9</a>І сказав Господь Каїнові: Де Авель, твій брат? А той відказав: Не знаю. Чи я сторож брата свого?</span> <span class="verse"><a name="10">10</a>І сказав Господь: Що ти зробив? Голос крови брата твого взиває до Мене з землі.</span> <span class="verse"><a name="11">11</a>А тепер ти проклятий від землі, що розкрила уста свої, щоб прийняти кров твого брата з твоєї руки.</span> <span class="verse"><a name="12">12</a>Коли будеш ти порати землю, вона більше не дасть тобі сили своєї. Мандрівником та заволокою будеш ти на землі.</span> <span class="verse"><a name="13">13</a>І сказав Каїн до Господа: Більший мій гріх, аніж можна знести.</span> <span class="verse"><a name="14">14</a>Ось Ти виганяєш сьогодні мене з цієї землі, і я буду ховатись від лиця Твого. І я стану мандрівником та заволокою на землі, і буде, кожен, хто стріне мене, той уб'є мене.</span> <span class="verse"><a name="15">15</a>І промовив до нього Господь: Через те кожен, хто вб'є Каїна, семикратно буде пімщений. І вмістив Господь знака на Каїні, щоб не вбив його кожен, хто стріне його.</span> <span class="verse"><a name="16">16</a>І вийшов Каїн з-перед лиця Господнього, й осів у країні Нод, на схід від Едену.</span> <span class="verse"><a name="17">17</a>І Каїн пізнав свою жінку, і стала вона вагітна, і вродила Еноха. І збудував він місто, і назвав ім'я тому містові, як ім'я свого сина: Енох.</span> <span class="verse"><a name="18">18</a>І народився в Еноха Ірад, а Ірад породив Мехуяїла, а Мехуяїл породив Метушаїла, а Метушаїл породив Ламеха.</span> <span class="verse"><a name="19">19</a>І взяв собі Ламех дві жінки, ім'я одній Ада, а ймення другій Цілла.</span> <span class="verse"><a name="20">20</a>І породила Ада Явала, він був батьком тих, що сидять по наметах і мають череду.</span> <span class="verse"><a name="21">21</a>А ймення брата його Ювал, він був батьком усім, хто держить у руках гусла й сопілку.</span> <span class="verse"><a name="22">22</a>А Цілла також породила Тувалкаїна, що кував всіляку мідь та залізо. А сестра Тувалкаїнова Ноема.</span> <span class="verse"><a name="23">23</a>І промовив Ламех до жінок своїх: Адо й Цілло, послухайте ви мого голосу, жони Ламехові, почуйте ви слова мого! Бо якби я мужа забив за уразу свою, а дитину за рану свою,</span> <span class="verse"><a name="24">24</a>і як буде усемеро пімщений Каїн, то Ламех у сімдесятеро й семеро!</span> <span class="verse"><a name="25">25</a>І пізнав Адам ще свою жінку, і сина вона породила. І назвала ймення йому: Сиф, бо Бог дав мені інше насіння за Авеля, що забив його Каїн.</span> <span class="verse"><a name="26">26</a>А Сифові теж народився був син, і він назвав імення йому: Енош. Тоді зачали були призивати Ймення Господнє.</span> </p></div</div></div></body></html>