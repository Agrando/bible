<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 46</strong></div><p><span class="verse"><a name="1">1</a>І вирушив Ізраїль, і все, що його, і прибув до Беер-Шеви, і приніс жертви Богові батька свого Ісака.</span> <span class="verse"><a name="2">2</a>І промовив Бог до Ізраїля в нічному видінні, і сказав: Якове, Якове! А той відказав: Ось я!</span> <span class="verse"><a name="3">3</a>І сказав Він: Я Той Бог, Бог батька твого. Не бійся зійти до Єгипту, бо Я вчиню тебе там великим народом.</span> <span class="verse"><a name="4">4</a>Я зійду з тобою до Єгипту, і Я також, виводячи, виведу тебе, а Йосип закриє рукою своєю очі твої.</span> <span class="verse"><a name="5">5</a>І встав Яків з Беер-Шеви. І повезли Ізраїлеві сини свого батька Якова, і дітей своїх, і жінок своїх возами, що послав фараон, щоб привезти його.</span> <span class="verse"><a name="6">6</a>І взяли вони стада свої, і маєток свій, що набули в землі ханаанській, і прибули до Єгипту Яків та ввесь рід його з ним.</span> <span class="verse"><a name="7">7</a>Він привів із собою до Єгипту синів своїх, і синів своїх синів з собою, дочок своїх, і дочок синів своїх, і ввесь рід свій.</span> <span class="verse"><a name="8">8</a>А оце ймення синів Ізраїлевих, що прибули до Єгипту: Яків та сини його: перворідний Яковів Рувим.</span> <span class="verse"><a name="9">9</a>І сини Рувимові: Ханох, і Паллу, і Хецрон, і Кармі.</span> <span class="verse"><a name="10">10</a>І сини Симеонові: Ємуїл, і Ямін, і Огад, і Яхін, і Цохар, і Саул, син ханаанеянки.</span> <span class="verse"><a name="11">11</a>І сини Левієві: Ґершон, Кегат і Мерарі.</span> <span class="verse"><a name="12">12</a>І сини Юдині: Ер, і Онан, і Шела, і Перец, і Зерах. І вмер Ер і Онан у ханаанській землі. А сини Перецеві були: Хецрон і Хамул.</span> <span class="verse"><a name="13">13</a>І сини Іссахарові: Тола, і Цувва, і Йов, і Шимрон.</span> <span class="verse"><a name="14">14</a>І сини Завулонові: Серед, і Елон, і Яхлеїл.</span> <span class="verse"><a name="15">15</a>Оце сини Ліїні, що вродила вона Якову в Падані арамейськім, та дочку його Діну. Усіх душ синів його й дочок його тридцять три.</span> <span class="verse"><a name="16">16</a>І сини Ґадові: Ціфйон, і Хаґґі, Шуні, і Ецбон, Ері, і Ароді, і Ар'їлі.</span> <span class="verse"><a name="17">17</a>І сини Асирові: Їмна, і Їшва, і Їшві, і Верія, і Сірах, сестра їх. І сини Верії: Хевер і Малкіїл.</span> <span class="verse"><a name="18">18</a>Оце сини Зілпи, що Лаван був дав її своїй дочці Лії, а вона вродила їх Якову, шістнадцять душ.</span> <span class="verse"><a name="19">19</a>Сини Рахілі, жінки Якова: Йосип і Веніямин.</span> <span class="verse"><a name="20">20</a>І вродилися Йосипові в єгипетськім краї Манасія та Єфрем, що їх уродила йому Оснат, дочка Поті-Фера, жерця Ону.</span> <span class="verse"><a name="21">21</a>І сини Веніяминові: Бела, і Бехер, і Ашбел, Ґера, і Нааман, Ехі, і Рош, Муппім, і Хуппім, і Ард.</span> <span class="verse"><a name="22">22</a>Оце сини Рахілині, що вродилися Якову, усіх душ чотирнадцять.</span> <span class="verse"><a name="23">23</a>І сини Данові: Хушім.</span> <span class="verse"><a name="24">24</a>І сини Нефталимові: Яхсеїл, і Ґуні, і Єцер, і Шіллем.</span> <span class="verse"><a name="25">25</a>Оце сини Білги, що її Лаван дав був своїй дочці Рахілі. І вона породила їх Якову, усіх душ сім.</span> <span class="verse"><a name="26">26</a>Усіх душ, що прийшли з Яковом в Єгипет, що походять із стегон його, окрім жінок синів Якова, усіх душ шістдесят і шість.</span> <span class="verse"><a name="27">27</a>А сини Йосипа, що народилися йому в Єгипті, дві душі. Усіх душ дому Якова, що прийшли були до Єгипту, сімдесят.</span> <span class="verse"><a name="28">28</a>І послав він перед собою Юду до Йосипа, щоб показував перед ним дорогу до Ґошену. І прибули вони до краю Ґошен.</span> <span class="verse"><a name="29">29</a>І запріг Йосип свою колесницю, і вирушив назустріч батькові своєму Ізраїлеві до Ґошену. І він показався йому, і впав йому на шию, та й плакав довго на шиї його...</span> <span class="verse"><a name="30">30</a>І промовив Ізраїль до Йосипа: Нехай тепер помру я, побачивши обличчя твоє, що ти ще живий!</span> <span class="verse"><a name="31">31</a>А Йосип промовив до своїх братів і до дому батька свого: Піду й розкажу фараонові, та й повім йому: Брати мої й дім батька мого, що були в Краї ханаанськім, прибули до мене.</span> <span class="verse"><a name="32">32</a>А люди ці пастухи отари, бо були скотарі. І вони припровадили дрібну та велику худобу свою, і все, що їхнє було.</span> <span class="verse"><a name="33">33</a>І станеться, коли покличе вас фараон і скаже: Яке ваше зайняття?</span> <span class="verse"><a name="34">34</a>то ви відкажете: Скотарями були твої раби від молодости своєї аж дотепер, і ми, і батьки наші, щоб ви осіли в країні Ґошен, бо для Єгипту кожен пастух отари огида.</span> </p></div</div></div></body></html>