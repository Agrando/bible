<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 11</strong></div><p><span class="verse"><a name="1">1</a>І була вся земля одна мова та слова одні.</span> <span class="verse"><a name="2">2</a>І сталось, як рушали зо Сходу вони, то в Шинеарському краї рівнину знайшли, і оселилися там.</span> <span class="verse"><a name="3">3</a>І сказали вони один одному: Ану, наробімо цегли, і добре її випалімо! І сталася цегла для них замість каменя, а смола земляна була їм за вапно.</span> <span class="verse"><a name="4">4</a>І сказали вони: Тож місто збудуймо собі, та башту, а вершина її аж до неба. І вчинімо для себе ймення, щоб ми не розпорошилися по поверхні всієї землі.</span> <span class="verse"><a name="5">5</a>І зійшов Господь, щоб побачити місто та башту, що людські сини будували її.</span> <span class="verse"><a name="6">6</a>І промовив Господь: Один це народ, і мова одна для всіх них, а це ось початок їх праці. Не буде тепер нічого для них неможливого, що вони замишляли чинити.</span> <span class="verse"><a name="7">7</a>Тож зійдімо, і змішаймо там їхні мови, щоб не розуміли вони мови один одного.</span> <span class="verse"><a name="8">8</a>І розпорошив їх звідти Господь по поверхні всієї землі, і вони перестали будувати те місто.</span> <span class="verse"><a name="9">9</a>І тому то названо ймення йому: Вавилон, бо там помішав Господь мову всієї землі. І розпорошив їх звідти Господь по поверхні всієї землі.</span> <span class="verse"><a name="10">10</a>Оце нащадки Симові: Сим був віку ста літ, та й породив Арпахшада, два роки по потопі.</span> <span class="verse"><a name="11">11</a>І жив Сим по тому, як породив Арпахшада, п'ять сотень літ. І породив він синів і дочок.</span> <span class="verse"><a name="12">12</a>А Арпахшад жив тридцять і п'ять літ, та й породив він Шелаха.</span> <span class="verse"><a name="13">13</a>І жив Арпахшад по тому, як породив він Шелаха, чотири сотні літ та три роки. І породив він синів та дочок.</span> <span class="verse"><a name="14">14</a>Шелах же жив тридцять літ, та й породив він Евера.</span> <span class="verse"><a name="15">15</a>І жив Шелах по тому, як породив він Евера, чотири сотні літ і три роки. І породив він синів та дочок.</span> <span class="verse"><a name="16">16</a>Евер же жив тридцять літ і чотири, та й породив він Пелеґа.</span> <span class="verse"><a name="17">17</a>І жив Евер по тому, як породив він Пелеґа, чотири сотні літ і тридцять літ. І породив він синів та дочок.</span> <span class="verse"><a name="18">18</a>Пелеґ же жив тридцять літ, та й породив Реу.</span> <span class="verse"><a name="19">19</a>І жив Пелеґ по тому, як породив Реу, дві сотні літ і дев'ять літ. І породив він синів та дочок.</span> <span class="verse"><a name="20">20</a>А Реу жив тридцять і два роки, та й породив Серуґа.</span> <span class="verse"><a name="21">21</a>І жив Реу по тому, як породив Серуґа, дві сотні літ і сім літ. І породив він синів та дочок.</span> <span class="verse"><a name="22">22</a>А Серуґ жив тридцять літ, та й породив Нахора.</span> <span class="verse"><a name="23">23</a>І жив Серуґ по тому, як породив Нахора, дві сотні літ. І породив він синів та дочок.</span> <span class="verse"><a name="24">24</a>А Нахор жив двадцять літ і дев'ять, та й породив він Тераха.</span> <span class="verse"><a name="25">25</a>І жив Нахор по тому, як породив він Тераха, сотню літ і дев'ятнадцять літ. І породив він синів та дочок.</span> <span class="verse"><a name="26">26</a>Терах же жив сімдесят літ, та й породив Аврама, і Нахора, і Гарана.</span> <span class="verse"><a name="27">27</a>А оце нащадки Терахові: Терах породив Аврама, і Нахора, і Гарана. А Гаран породив Лота.</span> <span class="verse"><a name="28">28</a>Гаран же помер за життя свого батька, у краї свого народження, в Урі халдейському.</span> <span class="verse"><a name="29">29</a>І побрали Аврам та Нахор для себе жінок. Ім'я Аврамовій жінці Сара, а ймення Нахоровій жінці Мілка, дочка Гарана, Мілчиного батька і батька Їски.</span> <span class="verse"><a name="30">30</a>А Сара неплідна була, не мала нащадка вона.</span> <span class="verse"><a name="31">31</a>І взяв Терах Аврама, сина свого, і Лота, сина Гаранового, сина свого сина, і Сару, невістку свою, жінку Аврама, свого сина, та й вийшов з ними з Уру халдейського, щоб піти до краю ханаанського. І прийшли вони аж до Харану, та й там оселилися.</span> <span class="verse"><a name="32">32</a>І було днів Терахових дві сотні літ та п'ять літ. І Терах помер у Харані.</span> </p></div</div></div></body></html>