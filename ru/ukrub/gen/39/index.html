<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 39</strong></div><p><span class="verse"><a name="1">1</a>А Йосип був відведений до Єгипту. І купив його Потіфар, царедворець фараонів, начальник царської сторожі, муж єгиптянин, з руки ізмаїльтян, що звели його туди.</span> <span class="verse"><a name="2">2</a>І був Господь з Йосипом, а він став чоловіком, що мав щастя. І пробував він у домі свого пана єгиптянина.</span> <span class="verse"><a name="3">3</a>І побачив його пан, що Господь з ним, і що в усьому, що він робить, Господь щастить у руці його.</span> <span class="verse"><a name="4">4</a>І Йосип знайшов милість в очах його, і служив йому. А той призначив його над домом своїм, і все, що мав, віддав в його руку.</span> <span class="verse"><a name="5">5</a>І сталося, відколи він призначив його в домі своїм, і над усім, що він мав, то поблагословив Господь дім єгиптянина через Йосипа. І було благословення Господнє в усьому, що він мав, у домі й на полі.</span> <span class="verse"><a name="6">6</a>І він позоставив усе, що мав, у руці Йосиповій. І не знав він при ньому нічого, окрім хліба, що їв. А Йосип був гарного стану та вродливого вигляду.</span> <span class="verse"><a name="7">7</a>І сталося по тих пригодах, і звела свої очі на Йосипа жінка пана його. І сказала вона: Ляж зо мною!</span> <span class="verse"><a name="8">8</a>А він відмовився, і сказав до жінки пана свого: Тож пан мій не знає при мені нічого у домі, а все, що його, він дав у мою руку.</span> <span class="verse"><a name="9">9</a>Нема більшого в цім домі від мене, і він не стримав від мене нічого, хібащо тебе, бо ти жінка його. Як же я вчиню це велике зло, і згрішу перед Богом?</span> <span class="verse"><a name="10">10</a>І сталося, що вона день-у-день говорила Йосипові, а він не слухав її, щоб лягти при ній і бути з нею.</span> <span class="verse"><a name="11">11</a>І сталося одного дня, і прийшов він додому робити діло своє, а там у домі не було нікого з людей дому.</span> <span class="verse"><a name="12">12</a>І схопила вона його за одежу його, кажучи: Лягай же зо мною! А він позоставив свою одежу в її руці, та й утік, і вибіг надвір.</span> <span class="verse"><a name="13">13</a>І сталося, як побачила вона, що він позоставив свою одежу в її руці та й утік надвір,</span> <span class="verse"><a name="14">14</a>то покликала людей свого дому, та й сказала їм, говорячи: Дивіться, він припровадив нам якогось єврея, щоб той забавлявся нами! Він прийшов був до мене, щоб покластись зо мною, та я закричала сильним голосом.</span> <span class="verse"><a name="15">15</a>І сталося, як почув він, що я підняла свій голос і закричала, то позоставив одежу свою в мене, та й утік, і вибіг надвір...</span> <span class="verse"><a name="16">16</a>І я поклала його одежу при собі аж до приходу пана його до свого дому.</span> <span class="verse"><a name="17">17</a>І вона переказала йому цими словами, говорячи: До мене прийшов був оцей раб єврей, що ти його привів до нас, щоб забавлятися мною.</span> <span class="verse"><a name="18">18</a>І сталося, як підняла я свій голос і закричала, то він позоставив свою одежу при мені, та й утік надвір.</span> <span class="verse"><a name="19">19</a>І сталося, як почув пан його слова своєї жінки, що оповідала йому, кажучи: Отакі то речі вчинив мені твій раб, то запалився гнів його.</span> <span class="verse"><a name="20">20</a>І взяв його Йосипів пан, та й віддав його до дому в'язничного, до місця, де були ув'язнені царські в'язні. І пробував він там у тім домі в'язничнім.</span> <span class="verse"><a name="21">21</a>А Господь був із Йосипом, і прихилив до нього милосердя, та дав йому милість в очах начальника в'язничного дому.</span> <span class="verse"><a name="22">22</a>І начальник в'язничного дому дав у руку Йосипа всіх в'язнів, що були в домі в'язничнім, і все, що там робили, робив він.</span> <span class="verse"><a name="23">23</a>Начальник в'язничного дому не бачив нічого в руці його, бо Бог був із ним, і що він робив, щастив йому Господь.</span> </p></div</div></div></body></html>