<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 3</strong></div><p><span class="verse"><a name="1">1</a>Але змій був хитріший над усю польову звірину, яку Господь Бог учинив. І сказав він до жінки: Чи Бог наказав: Не їжте з усякого дерева раю?</span> <span class="verse"><a name="2">2</a>І відповіла жінка змієві: З плодів дерева раю ми можемо їсти,</span> <span class="verse"><a name="3">3</a>але з плодів дерева, що в середині раю, Бог сказав: Не їжте із нього, і не доторкайтесь до нього, щоб вам не померти.</span> <span class="verse"><a name="4">4</a>І сказав змій до жінки: Умерти не вмрете!</span> <span class="verse"><a name="5">5</a>Бо відає Бог, що дня того, коли будете з нього ви їсти, ваші очі розкриються, і станете ви, немов Боги, знаючи добро й зло.</span> <span class="verse"><a name="6">6</a>І побачила жінка, що дерево добре на їжу, і принадне для очей, і пожадане дерево, щоб набути знання. І взяла з його плоду, та й з'їла, і разом дала теж чоловікові своєму, і він з'їв.</span> <span class="verse"><a name="7">7</a>І розкрилися очі в обох них, і пізнали, що нагі вони. І зшили вони фіґові листя, і зробили опаски собі.</span> <span class="verse"><a name="8">8</a>І почули вони голос Господа Бога, що по раю ходив, як повіяв денний холодок. І сховався Адам і його жінка від Господа Бога серед дерев раю.</span> <span class="verse"><a name="9">9</a>І закликав Господь Бог до Адама, і до нього сказав: Де ти?</span> <span class="verse"><a name="10">10</a>А той відповів: Почув я Твій голос у раю і злякався, бо нагий я, і сховався.</span> <span class="verse"><a name="11">11</a>І промовив Господь: Хто сказав тобі, що ти нагий? Чи ти не їв з того дерева, що Я звелів був тобі, щоб ти з нього не їв?</span> <span class="verse"><a name="12">12</a>А Адам відказав: Жінка, що дав Ти її, щоб зо мною була, вона подала мені з того дерева, і я їв.</span> <span class="verse"><a name="13">13</a>Тоді Господь Бог промовив до жінки: Що це ти наробила? А жінка сказала: Змій спокусив мене, і я їла.</span> <span class="verse"><a name="14">14</a>І до змія сказав Господь Бог: За те, що зробив ти оце, то ти проклятіший над усю худобу, і над усю звірину польову! На своїм череві будеш плазувати, і порох ти їстимеш у всі дні свойого життя.</span> <span class="verse"><a name="15">15</a>І Я покладу ворожнечу між тобою й між жінкою, між насінням твоїм і насінням її. Воно зітре тобі голову, а ти будеш жалити його в п'яту.</span> <span class="verse"><a name="16">16</a>До жінки промовив: Помножуючи, помножу терпіння твої та болі вагітности твоєї. Ти в муках родитимеш діти, і до мужа твого пожадання твоє, а він буде панувати над тобою.</span> <span class="verse"><a name="17">17</a>І до Адама сказав Він: За те, що ти послухав голосу жінки своєї та їв з того дерева, що Я наказав був тобі, говорячи: Від нього не їж, проклята через тебе земля! Ти в скорботі будеш їсти від неї всі дні свойого життя.</span> <span class="verse"><a name="18">18</a>Тернину й осот вона буде родити тобі, і ти будеш їсти траву польову.</span> <span class="verse"><a name="19">19</a>У поті свойого лиця ти їстимеш хліб, аж поки не вернешся в землю, бо з неї ти взятий. Бо ти порох, і до пороху вернешся.</span> <span class="verse"><a name="20">20</a>І назвав Адам ім'я своїй жінці: Єва, бо вона була мати всього живого.</span> <span class="verse"><a name="21">21</a>І зробив Господь Бог Адамові та жінці його одежу шкуряну і зодягнув їх.</span> <span class="verse"><a name="22">22</a>І сказав Господь Бог: Ось став чоловік, немов один із Нас, щоб знати добро й зло. А тепер коли б не простяг він своєї руки, і не взяв з дерева життя, і щоб він не з'їв, і не жив повік віку.</span> <span class="verse"><a name="23">23</a>І вислав його Господь Бог із еденського раю, щоб порати землю, з якої узятий він був.</span> <span class="verse"><a name="24">24</a>І вигнав Господь Бог Адама. А на схід від еденського раю поставив Херувима і меча полум'яного, який обертався навколо, щоб стерегти дорогу до дерева життя.</span> </p></div</div></div></body></html>