<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 40</strong></div><p><span class="verse"><a name="1">1</a>І сталося по тих пригодах, чашник єгипетського царя та пекар провинилися були панові своєму, цареві єгипетському.</span> <span class="verse"><a name="2">2</a>І розгнівався фараон на двох своїх евнухів, на начальника чашників і на начальника пекарів.</span> <span class="verse"><a name="3">3</a>І віддав їх під варту до дому начальника царської сторожі до в'язничного дому, до місця, де Йосип був ув'язнений.</span> <span class="verse"><a name="4">4</a>А начальник царської сторожі приставив Йосипа до них, і він їм услуговував. І були вони деякий час під вартою.</span> <span class="verse"><a name="5">5</a>І снився їм обом сон, кожному свій сон, однієї ночі, кожному за значенням його сна, чашникові й пекареві царя єгипетського, що були ув'язнені у в'язничному домі.</span> <span class="verse"><a name="6">6</a>І прибув до них Йосип уранці, і побачив їх, а вони ось сумні.</span> <span class="verse"><a name="7">7</a>І запитав він фараонових евнухів, що були з ним під вартою в домі пана його, говорячи: Чого ваші обличчя сьогодні сумні?</span> <span class="verse"><a name="8">8</a>А вони сказали йому: Снився нам сон, а відгадати його немає кому. І сказав до них Йосип: Чи ж не в Бога відгадки? Розповіджте но мені.</span> <span class="verse"><a name="9">9</a>І оповів начальник чашників Йосипові свій сон, і сказав йому: Бачив я в сні своїм, ось виноградний кущ передо мною.</span> <span class="verse"><a name="10">10</a>А в виноградному кущі три виноградні галузки, а він сам ніби розцвів, пустив цвіт, і дозріли грона його ягід.</span> <span class="verse"><a name="11">11</a>А в моїй руці фараонова чаша. І взяв я ті ягоди, і вичавив їх до фараонової чаші, і дав ту чашу в руку фараона.</span> <span class="verse"><a name="12">12</a>І сказав йому Йосип: Оце відгадка його: три виноградні галузки це три дні.</span> <span class="verse"><a name="13">13</a>Ще за три дні підійме фараон твою голову, і верне тебе на твоє становище, і ти даси чашу фараона до руки його за першим звичаєм, як був ти чашником його.</span> <span class="verse"><a name="14">14</a>Коли ти згадаєш собі про мене, як буде тобі добре, то вчиниш милість мені, коли згадаєш про мене перед фараоном, і випровадиш мене з цього дому.</span> <span class="verse"><a name="15">15</a>Бо я був справді вкрадений із Краю єврейського, а також тут я не вчинив нічого, щоб мене вкинути до цієї ями.</span> <span class="verse"><a name="16">16</a>І побачив начальник пекарів, що він добре відгадав, і промовив до Йосипа: І я в сні своїм бачив, ось три коші печива на голові моїй.</span> <span class="verse"><a name="17">17</a>А в коші горішньому зо всякого пекарського виробу фараонове їдження, а птах їв його з коша з-над моєї голови.</span> <span class="verse"><a name="18">18</a>І відповів Йосип і сказав: Оце відгадка його: три коші то три дні.</span> <span class="verse"><a name="19">19</a>Ще за три дні підійме фараон голову твою з тебе, і повісить тебе на дереві, і птах поїсть тіло твоє з тебе.</span> <span class="verse"><a name="20">20</a>І сталося третього дня, у день народження фараона, і вчинив він гостину для всіх своїх рабів. І підняв він голову начальника чашників і голову начальника пекарів серед своїх рабів.</span> <span class="verse"><a name="21">21</a>І вернув він начальника чашників на його місце, і він подав чашу в руку фараонову.</span> <span class="verse"><a name="22">22</a>А начальника пекарів повісив, як відгадав був їм Йосип.</span> <span class="verse"><a name="23">23</a>Та начальник чашників не пам'ятав про Йосипа, та й забув за нього.</span> </p></div</div></div></body></html>