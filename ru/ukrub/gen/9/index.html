<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 9</strong></div><p><span class="verse"><a name="1">1</a>І поблагословив Бог Ноя й синів його, та й промовив: Плодіться й розмножуйтеся, та наповнюйте землю!</span> <span class="verse"><a name="2">2</a>І ляк перед вами, і страх перед вами буде між усією звіриною землі, і між усім птаством небесним, між усім, чим роїться земля, і між усіма рибами моря. У ваші руки віддані вони.</span> <span class="verse"><a name="3">3</a>Усе, що плазує, що живе воно, буде вам на їжу. Як зелену ярину Я віддав вам усе.</span> <span class="verse"><a name="4">4</a>Тільки м'яса з душею його, цебто з кров'ю його, не будете ви споживати.</span> <span class="verse"><a name="5">5</a>А тільки Я буду жадати вашу кров із душ ваших, з руки кожної звірини буду жадати її, і з руки чоловіка, з руки кожного брата його Я буду жадати душу людську.</span> <span class="verse"><a name="6">6</a>Хто виллє кров людську з людини, то виллята буде його кров, бо Він учинив людину за образом Божим.</span> <span class="verse"><a name="7">7</a>Ви ж плодіться й розмножуйтеся, роїться на землі та розмножуйтесь на ній!</span> <span class="verse"><a name="8">8</a>І сказав Бог до Ноя та до синів його з ним, кажучи:</span> <span class="verse"><a name="9">9</a>А Я, ось Свого заповіта укладаю Я з вами та з вашим потомством по вас.</span> <span class="verse"><a name="10">10</a>І з кожною живою душею, що з вами: серед птаства, серед худоби, і серед усієї земної звірини з вами, від усіх, що виходять з ковчегу, до всієї земної звірини.</span> <span class="verse"><a name="11">11</a>І Я укладу заповіта Свого з вами, і жодне тіло не буде вже знищене водою потопу, і більш не буде потопу, щоб землю нищити.</span> <span class="verse"><a name="12">12</a>І Бог промовляв: Оце знак заповіту, що даю Я його поміж Мною та вами, і поміж кожною живою душею, що з вами, на вічні покоління:</span> <span class="verse"><a name="13">13</a>Я веселку Свою дав у хмарі, і стане вона за знака заповіту між Мною та між землею.</span> <span class="verse"><a name="14">14</a>І станеться, коли над землею Я хмару захмарю, то буде виднітися в хмарі веселка.</span> <span class="verse"><a name="15">15</a>І згадаю про Свого заповіта, що між Мною й між вами, і між кожною живою душею в кожному тілі. І більш не буде вода для потопу, щоб вигубляти кожне тіло.</span> <span class="verse"><a name="16">16</a>І буде веселка у хмарі, і побачу її, щоб пам'ятати про вічний заповіт між Богом і між кожною живою душею в кожному тілі, що воно на землі.</span> <span class="verse"><a name="17">17</a>І сказав Бог до Ноя: Це знак заповіту, що Я встановив поміж Мною й поміж кожним тілом, що воно на землі.</span> <span class="verse"><a name="18">18</a>І були сини Ноєві, що вийшли з ковчегу: Сим, і Хам, і Яфет. А Хам він був батько Ханаанів.</span> <span class="verse"><a name="19">19</a>Оці троє були сини Ноєві, і від них залюднилася вся земля.</span> <span class="verse"><a name="20">20</a>І зачав був Ной, муж землі, садити виноград.</span> <span class="verse"><a name="21">21</a>І пив він вино та й упився, й обнажився в середині свого намету.</span> <span class="verse"><a name="22">22</a>І побачив Хам, батько Ханаанів, наготу батька свого, та й розказав обом браттям своїм надворі.</span> <span class="verse"><a name="23">23</a>Узяли тоді Сим та Яфет одежину, і поклали обидва на плечі свої, і позадкували, та й прикрили наготу батька свого. Вони відвернули дозаду обличчя свої, і не бачили наготи батька свого.</span> <span class="verse"><a name="24">24</a>А Ной витверезився від свого вина, і довідався, що йому був учинив його син наймолодший.</span> <span class="verse"><a name="25">25</a>І сказав він: Проклятий будь Ханаан, він буде рабом рабів своїм браттям!</span> <span class="verse"><a name="26">26</a>І сказав він: Благословенний Господь, Симів Бог, і хай Ханаан рабом буде йому!</span> <span class="verse"><a name="27">27</a>Нехай Бог розпросторить Яфета, і нехай пробуває в наметах він Симових, і нехай Ханаан рабом буде йому!</span> <span class="verse"><a name="28">28</a>А Ной жив по потопі триста літ і п'ятдесят літ.</span> <span class="verse"><a name="29">29</a>А всіх Ноєвих днів було дев'ятсот літ і п'ятдесят літ. Та й помер.</span> </p></div</div></div></body></html>