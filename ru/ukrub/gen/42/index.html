<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 42</strong></div><p><span class="verse"><a name="1">1</a>А Яків побачив, що в Єгипті є хліб. І сказав Яків до синів своїх: Пощо ви споглядаєте один на одного?</span> <span class="verse"><a name="2">2</a>І сказав він: Ось чув я, що в Єгипті є хліб; зійдіть туди, і купіть нам хліба ізвідти, і будемо жити, і не помремо.</span> <span class="verse"><a name="3">3</a>І зійшли десятеро Йосипових братів купити збіжжя з Єгипту.</span> <span class="verse"><a name="4">4</a>А Веніямина, Йосипового брата, Яків не послав із братами його, бо сказав: Щоб не спіткало його яке нещастя!</span> <span class="verse"><a name="5">5</a>І прибули Ізраїлеві сини купити хліба разом з іншими, що приходили, бо був голод у Краї ханаанськім.</span> <span class="verse"><a name="6">6</a>А Йосип він володар над тим краєм, він продавав хліб усьому народові тієї землі. І прибули Йосипові брати, та й уклонилися йому обличчям до землі.</span> <span class="verse"><a name="7">7</a>І побачив Йосип братів своїх, і пізнав їх, та не дав пізнати себе. І говорив із ними суворо, і промовив до них: Звідкіля прибули ви? А вони відказали: З ханаанського Краю купити їжі.</span> <span class="verse"><a name="8">8</a>І пізнав Йосип братів своїх, а вони не впізнали його.</span> <span class="verse"><a name="9">9</a>І згадав Йосип сни, що про них йому снились були. І сказав він до них: Ви шпигуни! Ви прибули підглянути слабі місця цієї землі.</span> <span class="verse"><a name="10">10</a>А вони відказали йому: Ні, пане мій, а раби твої прибули купити їжі.</span> <span class="verse"><a name="11">11</a>Ми всі сини одного чоловіка, ми правдиві. Раби твої не були шпигунами!</span> <span class="verse"><a name="12">12</a>Він же промовив до них: Ні, бо ви прийшли підглянути слабі місця цієї землі!</span> <span class="verse"><a name="13">13</a>А вони відказали: Дванадцятеро твоїх рабів брати ми, сини одного чоловіка в ханаанському Краї. А наймолодший тепер із батьком нашим, а одного нема.</span> <span class="verse"><a name="14">14</a>І промовив їм Йосип: Оце те, що я сказав був до вас, говорячи: Ви шпигуни.</span> <span class="verse"><a name="15">15</a>Оцим ви будете випробувані: Клянуся життям фараоновим, що ви не вийдете звідси, якщо не прийде сюди наймолодший ваш брат!</span> <span class="verse"><a name="16">16</a>Пошліть з-поміж себе одного, і нехай візьме вашого брата, а ви будете ув'язнені. І слова ваші будуть піддані пробі, чи правда з вами; а коли ні, клянуся життям фараоновим, що ви шпигуни!</span> <span class="verse"><a name="17">17</a>І він забрав їх під варту на три дні.</span> <span class="verse"><a name="18">18</a>А третього дня Йосип промовив до них: Зробіть це і живіть. Я Бога боюся,</span> <span class="verse"><a name="19">19</a>якщо ви правдиві. Один брат ваш буде ув'язнений в домі вашої варти, а ви йдіть, принесіть хліба для заспокоєння голоду ваших домів.</span> <span class="verse"><a name="20">20</a>А свого наймолодшого брата приведіть до мене, і будуть потверджені ваші слова, а ви не повмираєте. І вони зробили так.</span> <span class="verse"><a name="21">21</a>І говорили вони один одному: Справді, винні ми за нашого брата, бо ми бачили недолю душі його, коли він благав нас, а ми не послухали... Тому то прийшло це нещастя на нас!</span> <span class="verse"><a name="22">22</a>І відповів їм Рувим, говорячи: Чи не говорив я вам, кажучи: Не грішіть проти хлопця, та ви не послухали. А оце й кров його жадається...</span> <span class="verse"><a name="23">23</a>А вони не знали, що Йосип їх розуміє, бо був поміж ними перекладач.</span> <span class="verse"><a name="24">24</a>А він відвернувся від них та й заплакав... І вернувся до них, і говорив із ними. І взяв від них Симеона, та й зв'язав його на їхніх очах.</span> <span class="verse"><a name="25">25</a>А Йосип наказав, щоб наповнили їхні мішки збіжжям, а срібло їхнє вернули кожному до його мішка, і дали їм поживи на дорогу. І їм зроблено так.</span> <span class="verse"><a name="26">26</a>І понесли вони хліб свій на ослах своїх, і пішли звідти.</span> <span class="verse"><a name="27">27</a>І відкрив один мішка свого, щоб ослові своєму дати паші на нічлігу, та й побачив срібло своє, а воно ось в отворі мішка його!</span> <span class="verse"><a name="28">28</a>І сказав він братам своїм: Повернене срібло моє, і ось воно в мішку моїм! І завмерло їм серце, і вони затремтіли, говорячи один до одного: Що це Бог нам зробив?</span> <span class="verse"><a name="29">29</a>І прибули вони до Якова, батька свого, до Краю ханаанського, і розповіли йому все, що їх спіткало було, говорячи:</span> <span class="verse"><a name="30">30</a>Той муж, пан того краю, говорив із нами суворо, і прийняв був нас як шпигунів того краю.</span> <span class="verse"><a name="31">31</a>А ми сказали йому: Ми правдиві, не були ми шпигунами!</span> <span class="verse"><a name="32">32</a>Ми дванадцятеро братів, сини нашого батька. Одного нема, а наймолодший тепер з нашим батьком у ханаанському Краї.</span> <span class="verse"><a name="33">33</a>І сказав до нас муж той, пан того краю: З того пізнаю, що правдиві ви, зоставте зо мною одного вашого брата, а на голод домів ваших візьміть хліб та й ідіть.</span> <span class="verse"><a name="34">34</a>І приведіть до мене брата вашого найменшого, і буду я знати, що ви не шпигуни, що ви правдиві. Тоді віддам вам вашого брата, і ви можете переходити цей край для купівлі.</span> <span class="verse"><a name="35">35</a>І сталося, вони випорожнювали мішки свої, а ось у кожного вузлик срібла його в його мішку! І побачили вузлики срібла свого, вони та їх батько, і полякались...</span> <span class="verse"><a name="36">36</a>І сказав до них Яків, їх батько: Ви позбавили мене дітей, Йосипа нема, і Симеона нема, а тепер Веніямина заберете? Усе те на мене!</span> <span class="verse"><a name="37">37</a>І промовив Рувим до батька свого, кажучи: Двох синів моїх уб'єш, коли не приведу його до тебе! Дай же його на руку мою, а я поверну його до тебе.</span> <span class="verse"><a name="38">38</a>А той відказав: Не зійде з вами мій син, бо брат його вмер, а він сам позостався... А трапиться йому нещастя в дорозі, якою підете, то в смутку зведете мою сивину до шеолу!...</span> </p></div</div></div></body></html>