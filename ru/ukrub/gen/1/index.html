<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 1</strong></div><p><span class="verse"><a name="1">1</a>На початку Бог створив Небо та землю.</span> <span class="verse"><a name="2">2</a>А земля була пуста та порожня, і темрява була над безоднею, і Дух Божий ширяв над поверхнею води.</span> <span class="verse"><a name="3">3</a>І сказав Бог: Хай станеться світло! І сталося світло.</span> <span class="verse"><a name="4">4</a>І побачив Бог світло, що добре воно, і Бог відділив світло від темряви.</span> <span class="verse"><a name="5">5</a>І Бог назвав світло: День, а темряву назвав: Ніч. І був вечір, і був ранок, день перший.</span> <span class="verse"><a name="6">6</a>І сказав Бог: Нехай станеться твердь посеред води, і нехай відділяє вона між водою й водою.</span> <span class="verse"><a name="7">7</a>І Бог твердь учинив, і відділив воду, що під твердю вона, і воду, що над твердю вона. І сталося так.</span> <span class="verse"><a name="8">8</a>І назвав Бог твердь Небо. І був вечір, і був ранок день другий.</span> <span class="verse"><a name="9">9</a>І сказав Бог: Нехай збереться вода з-попід неба до місця одного, і нехай суходіл стане видний. І сталося так.</span> <span class="verse"><a name="10">10</a>І назвав Бог суходіл: Земля, а місце зібрання води назвав: Море. І Бог побачив, що добре воно.</span> <span class="verse"><a name="11">11</a>І сказав Бог: Нехай земля вродить траву, ярину, що насіння вона розсіває, дерево овочеве, що за родом своїм плід приносить, що в ньому насіння його на землі. І сталося так.</span> <span class="verse"><a name="12">12</a>І земля траву видала, ярину, що насіння розсіває за родом її, і дерево, що приносить плід, що насіння його в нім за родом його. І Бог побачив, що добре воно.</span> <span class="verse"><a name="13">13</a>І був вечір, і був ранок, день третій.</span> <span class="verse"><a name="14">14</a>І сказав Бог: Нехай будуть світила на тверді небесній для відділення дня від ночі, і нехай вони стануть знаками, і часами умовленими, і днями, і роками.</span> <span class="verse"><a name="15">15</a>І нехай вони стануть на тверді небесній світилами, щоб світити над землею. І сталося так.</span> <span class="verse"><a name="16">16</a>І вчинив Бог обидва світила великі, світило велике, щоб воно керувало днем, і світило мале, щоб керувало ніччю, також зорі.</span> <span class="verse"><a name="17">17</a>І Бог умістив їх на тверді небесній, щоб світили вони над землею,</span> <span class="verse"><a name="18">18</a>і щоб керували днем та ніччю, і щоб відділювали світло від темряви. І Бог побачив, що це добре.</span> <span class="verse"><a name="19">19</a>І був вечір, і був ранок, день четвертий.</span> <span class="verse"><a name="20">20</a>І сказав Бог: Нехай вода вироїть дрібні істоти, душу живу, і птаство, що літає над землею під небесною твердю.</span> <span class="verse"><a name="21">21</a>І створив Бог риби великі, і всяку душу живу плазуючу, що її вода вироїла за їх родом, і всяку пташину крилату за родом її. І Бог побачив, що добре воно.</span> <span class="verse"><a name="22">22</a>І поблагословив їх Бог, кажучи: Плодіться й розмножуйтеся, і наповнюйте воду в морях, а птаство нехай розмножується на землі!</span> <span class="verse"><a name="23">23</a>І був вечір, і був ранок, день п'ятий.</span> <span class="verse"><a name="24">24</a>І сказав Бог: Нехай видасть земля живу душу за родом її, худобу й плазуюче, і земну звірину за родом її. І сталося так.</span> <span class="verse"><a name="25">25</a>І вчинив Бог земну звірину за родом її, і худобу за родом її, і все земне плазуюче за родом його. І бачив Бог, що добре воно.</span> <span class="verse"><a name="26">26</a>І сказав Бог: Створімо людину за образом Нашим, за подобою Нашою, і хай панують над морською рибою, і над птаством небесним, і над худобою, і над усею землею, і над усім плазуючим, що плазує по землі.</span> <span class="verse"><a name="27">27</a>І Бог на Свій образ людину створив, на образ Божий її Він створив, як чоловіка та жінку створив їх.</span> <span class="verse"><a name="28">28</a>І поблагословив їх Бог, і сказав Бог до них: Плодіться й розмножуйтеся, і наповнюйте землю, оволодійте нею, і пануйте над морськими рибами, і над птаством небесним, і над кожним плазуючим живим на землі!</span> <span class="verse"><a name="29">29</a>І сказав Бог: Оце дав Я вам усю ярину, що розсіває насіння, що на всій землі, і кожне дерево, що на ньому плід деревний, що воно розсіває насіння, нехай буде на їжу це вам!</span> <span class="verse"><a name="30">30</a>І земній усій звірині і всьому птаству небесному, і кожному, що плазує по землі, що душа в ньому жива, уся зелень яринна на їжу для них. І сталося так.</span> <span class="verse"><a name="31">31</a>І побачив Бог усе, що вчинив. І ото, вельми добре воно! І був вечір, і був ранок, день шостий.</span> </p></div</div></div></body></html>