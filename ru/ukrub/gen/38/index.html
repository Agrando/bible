<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 38</strong></div><p><span class="verse"><a name="1">1</a>Сталося того часу, і відійшов Юда від братів своїх, і розташувався аж до одного адулламітянина, а ймення йому Хіра.</span> <span class="verse"><a name="2">2</a>І побачив там Юда дочку одного ханаанеянина, а ім'я йому Шуа, і взяв її, і з нею зійшовся.</span> <span class="verse"><a name="3">3</a>І завагітніла вона, і породила сина, а він назвав ім'я йому: Ер.</span> <span class="verse"><a name="4">4</a>І завагітніла вона ще, і породила сина, і назвала ім'я йому: Онан.</span> <span class="verse"><a name="5">5</a>І ще знову, і породила сина, і назвала ім'я йому: Шела. А батько був у Кезиві, як вона породила його.</span> <span class="verse"><a name="6">6</a>І взяв Юда жінку для Ера, свого перворідного, а ім'я їй: Тамара.</span> <span class="verse"><a name="7">7</a>І був Ер, Юдин перворідний, злий в очах Господа, і Господь його вбив.</span> <span class="verse"><a name="8">8</a>І сказав Юда до Онана: Увійди до жінки брата свого, і одружися з нею, і встанови насіння для брата свого.</span> <span class="verse"><a name="9">9</a>А Онан знав, що не його буде насіння те. І сталося, коли він сходився з жінкою брата свого, то марнував насіння на землю, аби не дати його своєму братові.</span> <span class="verse"><a name="10">10</a>І було зле в очах Господа те, що він чинив, і вбив Він також його.</span> <span class="verse"><a name="11">11</a>І сказав Юда до Тамари, невістки своєї: Сиди вдовою в домі батька свого, аж поки не виросте Шела, син мій. Бо він був подумав: Аби не вмер також він, як брати його. І пішла Тамара, та й осілася в домі батька свого.</span> <span class="verse"><a name="12">12</a>І минуло багато днів, і вмерла Шуїна дочка, Юдина жінка. А коли Юда був утішений, то пішов до Тімни, до стрижіїв отари своєї, він і Хіра, товариш його адулламітянин.</span> <span class="verse"><a name="13">13</a>А Тамарі розповіли, кажучи: Ось тесть твій іде до Тімни стригти отару свою.</span> <span class="verse"><a name="14">14</a>І зняла вона з себе одежу вдівства свого, і покрилася покривалом, і закрилася. І сіла вона при брамі Енаїм, що по дорозі до Тімни. Бо знала вона, що виріс Шела, а вона не віддана йому за жінку.</span> <span class="verse"><a name="15">15</a>І побачив її Юда, і прийняв її за блудницю, бо закрила вона обличчя своє.</span> <span class="verse"><a name="16">16</a>І він збочив до неї на дорогу й сказав: А ну но я ввійду до тебе! Бо він не знав, що вона невістка його. А вона відказала: Що даси мені, коли прийдеш до мене?</span> <span class="verse"><a name="17">17</a>А він відказав: Я пошлю козлятко з отари. І сказала вона: Якщо даси заставу, аж поки пришлеш.</span> <span class="verse"><a name="18">18</a>А він відказав: Яка та застава, що дам я тобі? Та сказала: Печатка твоя, і шнурок твій, і палиця твоя, що в руці твоїй. І він дав їй, і зійшовся з нею, а вона завагітніла від нього.</span> <span class="verse"><a name="19">19</a>І встала вона та й пішла, і зняла покривало своє з себе, і зодягнула одежу вдівства свого.</span> <span class="verse"><a name="20">20</a>А Юда послав козлятко через приятеля свого адулламітянина, щоб узяти заставу з руки тієї жінки. Та він не знайшов її.</span> <span class="verse"><a name="21">21</a>І запитав він людей її місця, говорячи: Де та блудниця, що була в Енаїм при дорозі? Вони відказали: Не була тут блудниця.</span> <span class="verse"><a name="22">22</a>І вернувся він до Юди й сказав: Не знайшов я її, а також люди місця того говорили: Не була тут блудниця.</span> <span class="verse"><a name="23">23</a>І сказав Юда: Нехай візьме собі ту заставу, щоб ми не стали на ганьбу. Ось я послав був те козлятко, та її не знайшов ти.</span> <span class="verse"><a name="24">24</a>І сталося так десь по трьох місяцях, і розповіджено Юді, говорячи: Упала в блуд Тамара, твоя невістка, і ось завагітніла вона через блуд. А Юда сказав: Виведіть її, і нехай буде спалена.</span> <span class="verse"><a name="25">25</a>Коли її вивели, то послала вона до тестя свого, говорячи: Я завагітніла від чоловіка, що це належить йому. І сказала: Пізнай но, чия то печатка, і шнури, і ця палиця?</span> <span class="verse"><a name="26">26</a>І пізнав Юда й сказав: Вона стала справедливіша від мене, бо я не дав її Шелі, синові своєму. І вже більше не знав він її.</span> <span class="verse"><a name="27">27</a>І сталося в часі, як родила вона, а ось близнята в утробі її.</span> <span class="verse"><a name="28">28</a>І сталося, як родила вона, показалася рука одного; і взяла баба-сповитуха, і пов'язала на руку йому нитку червону, говорячи: Цей вийшов найперше.</span> <span class="verse"><a name="29">29</a>І сталося, що він втягнув свою руку, а ось вийшов його брат. І сказала вона: Нащо ти роздер для себе перепону? І назвала ім'я йому Перец.</span> <span class="verse"><a name="30">30</a>А потім вийшов брат його, що на руці його була нитка червона. І вона назвала ім'я йому: Зерах.</span> </p></div</div></div></body></html>