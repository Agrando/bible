<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 50</strong></div><p><span class="verse"><a name="1">1</a>І впав Йосип на лице батька свого, та й плакав над ним, і цілував його.</span> <span class="verse"><a name="2">2</a>І звелів Йосип рабам своїм лікарям забальзамувати батька його. І забальзамували ці лікарі Ізраїля.</span> <span class="verse"><a name="3">3</a>І сповнилося йому сорок день, бо так сповняються дні бальзамування. І оплакував його Єгипет сімдесят день.</span> <span class="verse"><a name="4">4</a>А як минули дні оплакування його, то сказав Йосип до дому фараонового, говорячи: Коли знайшов я ласку в очах ваших, то говоріть до ушей фараонових так:</span> <span class="verse"><a name="5">5</a>Батько мій заприсяг був мене, говорячи: Ось я вмираю. У гробі моїм, що я собі викопав у Країні ханаанській, там поховаєш мене. А тепер нехай я піду, і поховаю батька свого, та й вернуся.</span> <span class="verse"><a name="6">6</a>І сказав фараон: Піди, і поховай свого батька, як заприсяг він тебе.</span> <span class="verse"><a name="7">7</a>І пішов Йосип поховати батька свого, а з ним пішли всі раби фараонові, старші дому його, і всі старші єгипетського краю,</span> <span class="verse"><a name="8">8</a>і ввесь дім Йосипів, і браття його, і дім батька його. Тільки дітей своїх та дрібну й велику худобу свою вони позоставили в країні Ґошен.</span> <span class="verse"><a name="9">9</a>І вирушили з ним також колесниці та комонники. І був табір їх дуже великий.</span> <span class="verse"><a name="10">10</a>І прийшли вони до Ґорен-Атаду, що по другім боці Йордану, і плакали там великим та дуже ревним плачем... І він учинив батькові своєму семиденну жалобу.</span> <span class="verse"><a name="11">11</a>І побачили мешканці того Краю, ханаанеяни, жалобу в Ґорен-Атаді, та й сказали:</span> <span class="verse"><a name="12">12</a>І вчинили йому сини його так, як він їм заповів був.</span> <span class="verse"><a name="13">13</a>І понесли його сини його до ханаанського Краю, та й поховали його в печері поля Махпели, яке поле купив був Авраам на володіння для гробу від хіттеянина Ефрона, навпроти Мамре.</span> <span class="verse"><a name="14">14</a>А Йосип, як поховав він батька свого, вернувся до Єгипту, він і брати його, та всі, хто ходив з ним ховати батька його.</span> <span class="verse"><a name="15">15</a>І побачили Йосипові брати, що вмер їхній батько, та й сказали: А що як зненавидить нас Йосип, і справді верне нам усе зло, що ми йому були заподіяли?</span> <span class="verse"><a name="16">16</a>І переказали вони Йосипові, говорячи: Батько твій заповів був перед своєю смертю, кажучи:</span> <span class="verse"><a name="17">17</a>Отак скажіть Йосипові: Прошу, вибач гріх братів твоїх та їхню провину, бо вони тобі зло були заподіяли! А тепер вибач гріх рабам Бога батька твого! І заплакав Йосип, як вони говорили до нього...</span> <span class="verse"><a name="18">18</a>І пішли також браття його, і впали перед лицем його, та й сказали: Ось ми тобі за рабів!</span> <span class="verse"><a name="19">19</a>А Йосип промовив до них: Не бійтеся, бо хіба ж я замість Бога?</span> <span class="verse"><a name="20">20</a>Ви задумували були на мене зло, та Бог задумав те на добре, щоб зробити, як вийшло сьогодні, щоб заховати при житті великий народ!</span> <span class="verse"><a name="21">21</a>А тепер не лякайтеся, я буду утримувати вас та дітей ваших! І він потішав їх, і промовляв до їхнього серця.</span> <span class="verse"><a name="22">22</a>І осівся Йосип в Єгипті, він та дім батька його. І жив Йосип сто і десять літ.</span> <span class="verse"><a name="23">23</a>І побачив Йосип в Єфрема дітей третього покоління. Також сини Махіра, сина Манасіїного, були народилися на Йосипові коліна.</span> <span class="verse"><a name="24">24</a>І сказав Йосип до братів своїх: Я вмираю, а Бог конче згадає вас, і виведе вас із цієї землі до Краю, якого присягнув був Авраамові, Ісакові та Якову.</span> <span class="verse"><a name="25">25</a>І Йосип заприсяг Ізраїлевих синів, говорячи: Конче згадає Бог вас, а ви винесете звідси кості мої!</span> <span class="verse"><a name="26">26</a>І впокоївся Йосип у віці ста й десяти літ. І забальзамували його, і він був покладений у труну в Єгипті.</span> </p></div</div></div></body></html>