<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 44</strong></div><p><span class="verse"><a name="1">1</a>І наказав він тому, що над домом його, говорячи: Понаповнюй мішки цих людей їжею, скільки зможуть вони нести. І поклади срібло кожного до отвору мішка його.</span> <span class="verse"><a name="2">2</a>А чашу мою, чашу срібну, поклади до отвору мішка наймолодшого, та срібло за хліб його. І зробив той за словом Йосиповим, яке він сказав був.</span> <span class="verse"><a name="3">3</a>Розвиднилось рано вранці, і люди ці були відпущені, вони та їхні осли.</span> <span class="verse"><a name="4">4</a>Вони вийшли з міста, ще не віддалилися, а Йосип сказав до того, що над домом його: Устань, побіжи за тими людьми, і дожени їх, та й скажи їм: Нащо ви заплатили злом за добро?</span> <span class="verse"><a name="5">5</a>Хіба це не та чаша, що з неї п'є пан мій, і він, ворожачи, ворожить нею? І зле ви зробили, що вчинили таке.</span> <span class="verse"><a name="6">6</a>І той їх догнав, і сказав їм ті слова.</span> <span class="verse"><a name="7">7</a>А вони відказали йому: Нащо пан мій говорить отакі то слова? Далеке рабам твоїм, щоб зробити таку річ...</span> <span class="verse"><a name="8">8</a>Таж срібло, що знайшли ми в отворах наших мішків, ми вернули тобі з Краю ханаанського. А як би ми вкрали з дому пана твого срібло чи золото?</span> <span class="verse"><a name="9">9</a>У кого із рабів твоїх вона, чаша, буде знайдена, то помре він, а також ми станемо рабами моєму панові.</span> <span class="verse"><a name="10">10</a>А той відказав: Тож тепер, як ви сказали, так нехай буде воно! У кого вона знайдена буде, той стане мені за раба, а ви будете чисті.</span> <span class="verse"><a name="11">11</a>І поспішно поспускали вони кожен свого мішка на землю. І порозв'язували кожен мішка свого.</span> <span class="verse"><a name="12">12</a>І став він шукати. Розпочав від найстаршого, а скінчив наймолодшим. І знайдена чаша в мішку Веніяминовім!</span> <span class="verse"><a name="13">13</a>І пороздирали вони свою одіж!... І кожен нав'ючив осла свого, і вернулись до міста.</span> <span class="verse"><a name="14">14</a>І ввійшли Юда й брати його до дому Йосипа, а він ще був там. І попадали вони перед лицем його на землю.</span> <span class="verse"><a name="15">15</a>І сказав до них Йосип: Що це за вчинок, що ви зробили? Хіба ви не знали, що справді відгадає такий муж, як я?</span> <span class="verse"><a name="16">16</a>А Юда промовив: Що ми скажемо панові моєму? Що будемо говорити? Чим виправдаємось? Бог знайшов провину твоїх рабів! Ось ми раби панові моєму, і ми, і той, що в руці його була знайдена чаша.</span> <span class="verse"><a name="17">17</a>А Йосип відказав: Далеке мені, щоб зробити оце. Чоловік, що в руці його була знайдена чаша, він буде мені за раба! А ви йдіть із миром до вашого батька.</span> <span class="verse"><a name="18">18</a>І приступив до нього Юда та й промовив: О мій пане, нехай скаже раб твій слово до ушей пана свого, і нехай не палає гнів твій на раба твого, бо ти такий, як фараон.</span> <span class="verse"><a name="19">19</a>Пан мій запитав був рабів своїх, говорячи: Чи є в вас батько або брат?</span> <span class="verse"><a name="20">20</a>І сказали ми до пана мого: Є в нас батько старий та мале дитя його старости, а брат його вмер. І позостався він сам у своєї матері, а батько його любить.</span> <span class="verse"><a name="21">21</a>А ти був сказав своїм рабам: Зведіть до мене його, і нехай я кину своїм оком на нього.</span> <span class="verse"><a name="22">22</a>І сказали ми до пана мого: Не може той хлопець покинути батька свого. А покине він батька свого, то помре той.</span> <span class="verse"><a name="23">23</a>А ти сказав своїм рабам: Коли не зійде з вами наймолодший ваш брат, не побачите більше лиця мого.</span> <span class="verse"><a name="24">24</a>І сталося, коли ми зійшли були до раба твого, до нашого батька, то ми розповіли йому слова мого пана.</span> <span class="verse"><a name="25">25</a>А батько наш сказав: Верніться, купіть нам трохи їжі.</span> <span class="verse"><a name="26">26</a>А ми відказали: Не можемо зійти.</span> <span class="verse"><a name="27">27</a>І сказав до нас раб твій, наш батько: Ви знаєте, що двох була породила мені жінка моя.</span> <span class="verse"><a name="28">28</a>Та пішов від мене один, і я сказав: справді, дійсно розшарпаний він... І я не бачив його аж дотепер.</span> <span class="verse"><a name="29">29</a>А заберете ви також цього від мене, і спіткає його нещастя, то зведете ви сивину мою цим злом до шеолу.</span> <span class="verse"><a name="30">30</a>А тепер, коли я прийду до раба твого, мого батька, а юнака не буде з нами, а душа його зв'язана з душею тією,</span> <span class="verse"><a name="31">31</a>То станеться, коли він побачить, що юнака нема, то помре. І зведуть твої раби сивину раба твого, нашого батька, у смутку до шеолу...</span> <span class="verse"><a name="32">32</a>Бо раб твій поручився за юнака батькові своєму, кажучи: Коли я не приведу його до тебе, то згрішу перед батьком своїм на всі дні!</span> <span class="verse"><a name="33">33</a>А тепер нехай же сяде твій раб замість того юнака за раба панові моєму. А юнак нехай іде з своїми братами!...</span> <span class="verse"><a name="34">34</a>Бо як я прийду до батька свого, а юнака зо мною нема? Щоб не побачити мені того нещастя, що спіткає мого батька.</span> </p></div</div></div></body></html>