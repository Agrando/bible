<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 32</strong></div><p><span class="verse"><a name="1">1</a>(32-2) А Яків пішов на дорогу свою. І спіткали його Божі Анголи.</span> <span class="verse"><a name="2">2</a>(32-3) І Яків сказав, коли їх побачив: Це Божий табір! І він назвав ім'я тому місцю: Маханаїм.</span> <span class="verse"><a name="3">3</a>(32-4) І послав Яків послів перед собою до Ісава, брата свого, до землі Сеїр, до краю едомського.</span> <span class="verse"><a name="4">4</a>(32-5) І наказав їм, говорячи: Скажіть так моєму панові Ісавові: Так сказав раб твій Яків: Я мешкав з Лаваном, і задержався аж дотепер.</span> <span class="verse"><a name="5">5</a>(32-6) І маю я вола та осла, і отару, і раба, і невільницю. І я послав розказати панові моєму, щоб знайти милість в очах твоїх.</span> <span class="verse"><a name="6">6</a>(32-7) І вернулися посли до Якова, та й сказали: Ми прийшли були до брата твого до Ісава, а він також іде назустріч тобі, і чотири сотні людей з ним.</span> <span class="verse"><a name="7">7</a>(32-8) І Яків сильно злякався, і був затурбований. І він поділив народ, що був з ним, і дрібну та велику худобу, і верблюди на два табори.</span> <span class="verse"><a name="8">8</a>(32-9) І сказав: Коли прийде Ісав до табору одного, і розіб'є його, то вціліє позосталий табір.</span> <span class="verse"><a name="9">9</a>(32-10) І Яків промовив: Боже батька мого Авраама, і Боже батька мого Ісака, Господи, що сказав Ти мені: Вернися до Краю свого, і до місця свого народження, і Я зроблю тобі добре.</span> <span class="verse"><a name="10">10</a>(32-11) Я не вартий усіх отих милостей, і всієї вірности, яку Ти чинив був Своєму рабові, бо з самою своєю палицею перейшов я був цей Йордан, а тепер я стався на два табори.</span> <span class="verse"><a name="11">11</a>(32-12) Збережи ж мене від руки мого брата, від руки Ісава, бо боюсь я його, щоб він не прийшов та не побив мене і матері з дітьми.</span> <span class="verse"><a name="12">12</a>(32-13) А Ти ж був сказав: Учинити добро учиню я з тобою добро; а нащадки твої покладу, як той морський пісок, що його не злічити через безліч.</span> <span class="verse"><a name="13">13</a>(32-14) І він переночував там тієї ночі, і взяв із того, що під руку прийшло, дар для Ісава, брата свого:</span> <span class="verse"><a name="14">14</a>(32-15) кіз двісті, і козлів двадцятеро, овець двісті, і баранів двадцятеро,</span> <span class="verse"><a name="15">15</a>(32-16) верблюдиць дійних та їх жереб'ят тридцятеро, корів сорок, а биків десятеро, ослиць двадцятеро, а ослят десятеро.</span> <span class="verse"><a name="16">16</a>(32-17) І дав до рук рабів своїх кожне стадо окремо. І сказав він до рабів своїх: Ідіть передо мною, і позоставте відстань поміж стадом і стадом.</span> <span class="verse"><a name="17">17</a>(32-18) І він наказав першому, кажучи: Коли спіткає тебе Ісав, брат мій, і запитає тебе так: Чий ти, і куди ти йдеш, і чиє те, що перед тобою?</span> <span class="verse"><a name="18">18</a>(32-19) то скажеш: Раба твого Якова це подарунок, посланий панові моєму Ісавові. А ото й він сам за нами.</span> <span class="verse"><a name="19">19</a>(32-20) І наказав він і другому, і третьому, також усім, що йшли за стадами, говорячи: Таким словом будете говорити до Ісава, коли ви знайдете його,</span> <span class="verse"><a name="20">20</a>(32-21) і скажете: Ось і раб твій Яків за нами, бо він сказав: Нехай я вблагаю його оцим дарунком, що йде передо мною, а потім побачу обличчя його, може він підійме обличчя моє.</span> <span class="verse"><a name="21">21</a>(32-22) І йшов подарунок перед ним, а він ночував тієї ночі в таборі.</span> <span class="verse"><a name="22">22</a>(32-23) І встав він тієї ночі, і взяв обидві жінки свої, і обидві невільниці свої та одинадцятеро дітей своїх, і перейшов брід Яббок.</span> <span class="verse"><a name="23">23</a>(32-24) І він узяв їх, і перепровадив через потік, і перепровадив те, що в нього було.</span> <span class="verse"><a name="24">24</a>(32-25) І зостався Яків сам. І боровся з ним якийсь Муж, аж поки не зійшла досвітня зоря.</span> <span class="verse"><a name="25">25</a>(32-26) І Він побачив, що не подужає його, і доторкнувся до суглобу стегна його. І звихнувся суглоб стегна Якова, як він боровся з Ним.</span> <span class="verse"><a name="26">26</a>(32-27) І промовив: Пусти Мене, бо зійшла досвітня зоря. А той відказав: Не пущу Тебе, коли не поблагословиш мене.</span> <span class="verse"><a name="27">27</a>(32-28) І промовив до нього: Як твоє ймення? Той відказав: Яків.</span> <span class="verse"><a name="28">28</a>(32-29) І сказав: Не Яків буде називатися вже ймення твоє, але Ізраїль, бо ти боровся з Богом та з людьми, і подужав.</span> <span class="verse"><a name="29">29</a>(32-30) І запитав Яків і сказав: Скажи ж Ім'я Своє. А Той відказав: Пощо питаєш про Ймення Моє? І Він поблагословив його там.</span> <span class="verse"><a name="30">30</a>(32-31) І назвав Яків ім'я того місця: Пенуїл, бо бачив був Бога лицем у лице, та збереглася душа моя.</span> <span class="verse"><a name="31">31</a>(32-32) І засвітило йому сонце, коли він перейшов Пенуїл. І він кульгав на своє стегно.</span> <span class="verse"><a name="32">32</a>(32-33) Тому не їдять Ізраїлеві сини жили стегна, що на суглобі стегна, аж до сьогодні, бо Він доторкнувся був до стегна Якового, жили стегна.</span> </p></div</div></div></body></html>