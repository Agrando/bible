<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 33</strong></div><p><span class="verse"><a name="1">1</a>І звів Яків очі свої, та й побачив, аж ось іде Ісав, а з ним чотири сотні людей. І він поділив своїх дітей на Лію, і на Рахіль, і на обох невільниць своїх.</span> <span class="verse"><a name="2">2</a>І поставив він тих невільниць і дітей їх напереді, а Лію й дітей її передостанніми, а Рахіль та Йосипа останніми.</span> <span class="verse"><a name="3">3</a>А сам пішов перед ними, і вклонився до землі сім раз, аж поки підійшов до брата свого.</span> <span class="verse"><a name="4">4</a>І побіг Ісав назустріч йому, і обняв його, і впав на шию йому, і цілував його. І вони заплакали.</span> <span class="verse"><a name="5">5</a>І звів свої очі Ісав, і побачив жінок та дітей. І сказав: Хто то такі? А той відказав: Діти, якими обдарував Бог твого раба.</span> <span class="verse"><a name="6">6</a>І підійшли сюди невільниці, і їхні діти, та й вклонилися.</span> <span class="verse"><a name="7">7</a>І підійшла також Лія та діти її, і вклонилися, а потім підійшов Йосип і Рахіль, та й вклонилися.</span> <span class="verse"><a name="8">8</a>І сказав Ісав: А що це за цілий табір той, що я спіткав? А той відказав: Щоб знайти милість в очах мого пана.</span> <span class="verse"><a name="9">9</a>А Ісав сказав: Я маю багато, мій брате, твоє нехай буде тобі.</span> <span class="verse"><a name="10">10</a>А Яків сказав: Ні ж бо! Коли я знайшов милість в очах твоїх, то візьми дарунка мого з моєї руки. Бож я побачив обличчя твоє, ніби побачив Боже лице, і ти собі уподобав мене.</span> <span class="verse"><a name="11">11</a>Візьми ж благословення моє, що припроваджене тобі, бо Бог був милостивий до мене, та й маю я все. І благав він його, і той узяв.</span> <span class="verse"><a name="12">12</a>І промовив Ісав: Рушаймо й ходім, а я піду обік тебе.</span> <span class="verse"><a name="13">13</a>А той відказав: Пан мій знає, що діти молоді, а дрібна та велика худоба в мене дійні. Коли погнати їх один день, то вигине вся отара.</span> <span class="verse"><a name="14">14</a>Нехай же піде пан мій перед очима свого раба, а я піду поволі за ногою скотини, що передо мною, і за ногою дітей, аж поки не прийду до пана свого до Сеїру.</span> <span class="verse"><a name="15">15</a>І промовив Ісав: Позоставлю ж з тобою трохи з людей, що зо мною. А той відказав: Пощо знаходжу я таку милість в очах свого пана?.</span> <span class="verse"><a name="16">16</a>І вернувся того дня Ісав на дорогу свою до Сеїру.</span> <span class="verse"><a name="17">17</a>А Яків подався до Суккоту, і збудував собі хату, а для худоби своєї поробив курені, тому назвав ім'я тому місцю: Суккот.</span> <span class="verse"><a name="18">18</a>І Яків, коли він прийшов із Падану арамейського, прибув спокійно до міста Сихем у Краї ханаанському, і розтаборився перед містом.</span> <span class="verse"><a name="19">19</a>І купив він кусок поля, де розклав намета свого, з руки синів Гамора, батька Сихема, за сто срібняків.</span> <span class="verse"><a name="20">20</a>І поставив там жертівника, і назвав його: Ел-Елогей-Ізраїль.</span> </p></div</div></div></body></html>