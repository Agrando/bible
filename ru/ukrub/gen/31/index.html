<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/gen/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/gen">Genesis</a> &gt <strong>Chapter 31</strong></div><p><span class="verse"><a name="1">1</a>І почув був Яків слова Лаванових синів, що казали: Яків забрав усе, що було в нашого батька. І з того, що було в батька нашого, зробив собі всю оцю честь...</span> <span class="verse"><a name="2">2</a>І побачив Яків Лаванове обличчя, а ото він тепер інший до нього, як був учора, позавчора.</span> <span class="verse"><a name="3">3</a>І промовив Господь до Якова: Вернися до краю батьків своїх, і до місця твого народження. А Я буду з тобою.</span> <span class="verse"><a name="4">4</a>І послав Яків, і покликав Рахіль і Лію на поле до отари своєї,</span> <span class="verse"><a name="5">5</a>та й промовив до них: Я бачив обличчя вашого батька, що він тепер інший до мене, як був учора й позавчора. Та Бог батька мого був зо мною.</span> <span class="verse"><a name="6">6</a>А ви знаєте, що всією силою своєю я служив вашому батькові.</span> <span class="verse"><a name="7">7</a>І батько ваш сміявся з мене, і десять раз міняв заплату мені, але Бог не дав йому чинити зо мною зле.</span> <span class="verse"><a name="8">8</a>Коли він говорив був отак: Крапчасте буде заплата твоя, то й котяться всі овечки та кози крапчасті. А коли скаже так: Пасасте буде заплата твоя, то й котяться всі овечки та кози пасасті.</span> <span class="verse"><a name="9">9</a>І відняв Бог худобу вашого батька, та й дав мені.</span> <span class="verse"><a name="10">10</a>І сталося в час, коли отара злучувалася, звів був я очі свої та й побачив у сні: аж ось козли, що спинались на овечок та на кіз, були пасасті, крапчасті й рябі.</span> <span class="verse"><a name="11">11</a>І сказав мені Ангол у сні: Якове! А я відказав: Ось я!</span> <span class="verse"><a name="12">12</a>Він промовив: Зведи свої очі й побач: усі козли, що спинаються на овечок та на кіз, пасасті, крапчасті й рябі, бо Я бачив усе, що Лаван виробляє тобі.</span> <span class="verse"><a name="13">13</a>Я Бог Бет-Елу, що ти намастив був там пам'ятника, і Мені склав там обітницю. Тепер уставай, вийди з цієї землі, і вертайся до землі твого народження.</span> <span class="verse"><a name="14">14</a>І відповіла Рахіль та Лія, та й сказали йому: Чи ми маємо частку та спадщину в домі нашого батька?</span> <span class="verse"><a name="15">15</a>Таж він нас полічив за чужинців, бо продав нас, і справді пожер наше срібло.</span> <span class="verse"><a name="16">16</a>Бож усе багатство, що Бог вирвав від нашого батька, воно наше та наших синів. А тепер зроби все, що Бог наказав був тобі.</span> <span class="verse"><a name="17">17</a>І встав Яків, і посадив синів своїх і жінок своїх на верблюди.</span> <span class="verse"><a name="18">18</a>І він забрав усю худобу свою, і все майно своє, що набув, здобуту худобу свою, що набув у Падані арамейськім, щоб прийти до Ісака, батька свого, до землі ханаанської.</span> <span class="verse"><a name="19">19</a>А Лаван пішов стригти отару свою, а Рахіль покрала домових божків, яких батько мав.</span> <span class="verse"><a name="20">20</a>І Яків обманив Лавана арамейського, бо не сказав йому, що втікає.</span> <span class="verse"><a name="21">21</a>І втік він, і все, що його. І встав, і перейшов річку, і прямував до Ґілеядської гори.</span> <span class="verse"><a name="22">22</a>А третього дня розказано Лаванові, що Яків утік.</span> <span class="verse"><a name="23">23</a>І взяв він з собою братів своїх, і гнався за ним дорогою семи день, та й догнав його на горі Ґілеядській.</span> <span class="verse"><a name="24">24</a>І прийшов Бог до Лавана арамеянина в нічнім сні, та й до нього сказав: Стережися, щоб ти не говорив з Яковом ані доброго, ані злого.</span> <span class="verse"><a name="25">25</a>І догнав Лаван Якова. А Яків поставив намета свого на горі, і Лаван поставив з братами своїми на горі Ґілеядській.</span> <span class="verse"><a name="26">26</a>І промовив Лаван до Якова: Що ти зробив? Ти обманив мене, і забрав моїх дочок, немов бранок меча!</span> <span class="verse"><a name="27">27</a>Чого втік ти таємно, і обікрав мене, і не сказав мені? А я був би відіслав тебе з радістю, із співами, з бубном, і з гуслами.</span> <span class="verse"><a name="28">28</a>І ти не дозволив мені навіть поцілувати онуків моїх і дочок моїх. Тож ти нерозумно вчинив!</span> <span class="verse"><a name="29">29</a>Я маю в руці своїй силу, щоб учинити з вами зле. Але Бог вашого батька вчора вночі сказав був до мене, говорячи: Стережися, щоб ти не говорив з Яковом ані доброго, ані злого.</span> <span class="verse"><a name="30">30</a>А тепер справді підеш, бо ти сильно затужив за домом батька свого. Але нащо ти покрав моїх богів?</span> <span class="verse"><a name="31">31</a>А Яків відповів і сказав до Лавана: Тому, що боявся, бо я думав: Аби но він не забрав від мене своїх дочок!</span> <span class="verse"><a name="32">32</a>При кому ж ти знайдеш своїх богів, не буде він жити. Перед нашими братами пізнай собі, що твого в мене, і візьми собі. А Яків не знав, що Рахіль їх покрала.</span> <span class="verse"><a name="33">33</a>І ввійшов Лаван до намету Якового, і до намету Ліїного, і до намету обох невільниць, та нічого не знайшов. І вийшов він із намету Ліїного і ввійшов до намету Рахілиного.</span> <span class="verse"><a name="34">34</a>А Рахіль узяла божки, і вложила їх до сідла верблюда, та й сіла на них. І обмацав Лаван усього намета, і нічого не знайшов.</span> <span class="verse"><a name="35">35</a>А вона сказала до батька свого: Нехай не палає гнів в очах батька мого, бо я не можу встати перед обличчям твоїм, бо в мене тепер звичайне жіноче. І перешукав він, та божків не знайшов.</span> <span class="verse"><a name="36">36</a>І запалав Яків гнівом, і сварився з Лаваном. І відповів Яків, і сказав до Лавана: Яка провина моя, який мій гріх, що ти гнався за мною,</span> <span class="verse"><a name="37">37</a>що ти обмацав усі мої речі? Що ти знайшов зо всіх речей свого дому, положи тут перед моїми братами і братами своїми, і нехай вони розсудять поміж нами двома.</span> <span class="verse"><a name="38">38</a>Я вже двадцять літ із тобою. Вівці твої та кози твої не мертвили свого плоду, а баранів отари твоєї я не їв.</span> <span class="verse"><a name="39">39</a>Розшарпаного диким звірем я не приносив до тебе, я сам ніс ту шкоду. Від мене домагався ти того, що було вкрадене вдень, і що було вкрадене вночі.</span> <span class="verse"><a name="40">40</a>Бувало, що вдень з'їдала мене спекота, а вночі паморозь, а мій сон мандрував від моїх очей.</span> <span class="verse"><a name="41">41</a>Таке мені двадцять літ у твоїм домі... Служив я тобі чотирнадцять літ за двох дочок твоїх, і шість літ за отару твою, а ти десять раз зміняв мені свою заплату!</span> <span class="verse"><a name="42">42</a>Коли б не був при мені Бог батька мого, Бог Авраамів, і не Той, Кого боїться Ісак, то тепер ти відіслав би мене впорожні!... Біду мою й труд рук моїх Бог бачив, і виказав це вчора вночі.</span> <span class="verse"><a name="43">43</a>І відповів Лаван і сказав до Якова: Дочки дочки мої, а діти мої діти, а отара моя отара, і все, що ти бачиш то моє. А дочкам моїм, що зроблю їм сьогодні, або їхнім дітям, що вони породили їх?</span> <span class="verse"><a name="44">44</a>А тепер ходи, я й ти вчинімо умову, і оце буде свідком поміж мною й поміж тобою.</span> <span class="verse"><a name="45">45</a>І взяв Яків каменя, і поставив його за пам'ятника.</span> <span class="verse"><a name="46">46</a>І сказав Яків браттям своїм: Назбирайте каміння. І назбирали каміння вони, та й зробили могилу, і їли там на тій могилі.</span> <span class="verse"><a name="47">47</a>І назвав її Лаван: Еґар-Сагадута, а Яків її назвав: Ґал-Ед.</span> <span class="verse"><a name="48">48</a>І промовив Лаван: Ця могила свідок між мною й між тобою сьогодні, тому то й названо ймення її: Ґал-Ед</span> <span class="verse"><a name="49">49</a>і Міцпа, бо сказав: Нехай дивиться Господь між мною й між тобою, коли ми розійдемося один від одного.</span> <span class="verse"><a name="50">50</a>Коли ти будеш кривдити дочок моїх, і коли візьмеш за жінок понад дочок моїх, то не людина з нами, а дивися Бог свідок між мною й між тобою!</span> <span class="verse"><a name="51">51</a>А Яків сказав до Лавана: Ось ця могила, й ось той пам'ятник, якого поставив я між собою й між тобою.</span> <span class="verse"><a name="52">52</a>Свідок ця могила, і свідок цей пам'ятник, що я не перейду цієї могили до тебе, і ти не перейдеш до мене цієї могили та цього пам'ятника на зле.</span> <span class="verse"><a name="53">53</a>Розсудить між нами Бог Авраамів і Бог Нахорів, Бог їхнього батька. І Яків присягнув Тим, Кого боїться його батько Ісак.</span> <span class="verse"><a name="54">54</a>І приніс Яків жертву на горі, і покликав братів своїх їсти хліб. І вони їли хліб і ночували на горі.</span> <span class="verse"><a name="55">55</a>(32-1) І встав Лаван рано вранці, і поцілував онуків своїх, і дочок своїх, і поблагословив їх. І пішов, та й вернувся Лаван до місця свого.</span> </p></div</div></div></body></html>