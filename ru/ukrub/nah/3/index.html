<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/nah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/nah">Nahum</a> &gt <strong>Chapter 3</strong></div><p><span class="verse"><a name="1">1</a>Горе місту цьому кровожерному, воно все неправда, воно повне насилля, грабіж не виходить із нього!</span> <span class="verse"><a name="2">2</a>Чути свист батога, гуркіт колеса, і чвал коней, і колеснична гуркотнява,</span> <span class="verse"><a name="3">3</a>і гін верхівця, і полум'я меча, і блиск ратища, і багато побитих, і мертвих велике число, і трупу немає кінця, і спотикатимуться об їхній труп,</span> <span class="verse"><a name="4">4</a>це за многоту блудодійства розпусниці, привабно ласкавої, вправної в чарах, що народи за блуд свій вона продавала, а роди за чари свої.</span> <span class="verse"><a name="5">5</a>Ось Я проти тебе, говорить Господь Саваот, і подолка твого підійму на обличчя твоє, і покажу Я твій сором народам, а царствам твій стид!</span> <span class="verse"><a name="6">6</a>І кину на тебе огиди, і погордженою вчиню Я тебе, і зроблю Я тебе, мов позорище!</span> <span class="verse"><a name="7">7</a>І станеться, кожен, хто вгледить тебе, від тебе втече та й прокаже: Пограбована Ніневія! Хто висловить їй співчуття? Звідки буду шукати тобі потішителів?</span> <span class="verse"><a name="8">8</a>Чи краща ти від Но-Амона, що сидить серед рік, вода коло нього, що вал його море, від моря його мур?</span> <span class="verse"><a name="9">9</a>Етіопія сила його, і Єгипет, і не має кінця. Пут та лівійці були тобі в поміч,</span> <span class="verse"><a name="10">10</a>та й він на вигнання пішов, у полон... А діти його порозбивані на роздоріжжі всіх вулиць, і кидали жереб про славних його, й всі вельможі його у кайдани закуті.</span> <span class="verse"><a name="11">11</a>Уп'єшся і ти, будеш схована, твердині від ворога будеш шукати і ти!</span> <span class="verse"><a name="12">12</a>Всі фортеці твої, мов ті фіґи з доспілими овочами: коли затрясуться, то падають в уста того, хто їх їсть.</span> <span class="verse"><a name="13">13</a>Ось народ твій немов ті жінки серед тебе: вони повідчиняють твоїм ворогам брами краю твого, огонь пожере твої засуви.</span> <span class="verse"><a name="14">14</a>Води на облогу собі набери, твердині свої позміцняй, увійди до болота та в глині топчись, форму на цеглу візьми міцно в руку.</span> <span class="verse"><a name="15">15</a>Там огонь тебе з'їсть, посіче тебе меч, пожеруть тебе, наче та гусінь. Стань численна, як гусінь, стань численна, немов сарана,</span> <span class="verse"><a name="16">16</a>понамножуй купців своїх більше від зірок небесних, але гусінь та знищить тебе й полетить!</span> <span class="verse"><a name="17">17</a>Вельможні твої немов та сарана, гетьмани твої мов мошва, що гніздиться по стінах в день холоду, але сонце засвітить і вони помандрують, і не пізнане буде те місце, де вони пробували.</span> <span class="verse"><a name="18">18</a>Твої пастирі, царю асирійський, поснули, лежать вельможі твої, твій народ розпорошивсь по горах, і немає кому позбирати його.</span> <span class="verse"><a name="19">19</a>Нема ліку для лиха твого, рана твоя невигойна! Всі, що звістку про тебе почують, заплещуть у долоні на тебе, бо над ким твоє зло не ходило постійно?</span> </p></div</div></div></body></html>