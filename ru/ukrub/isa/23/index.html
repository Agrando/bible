<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 23</strong></div><p><span class="verse"><a name="1">1</a>Пророцтво про Тир. Голосіть, кораблі Таршішу, бо Тир поруйнований: без домів і без входу з кіттейського краю... Так було їм відкрито.</span> <span class="verse"><a name="2">2</a>Замовчіте, мешканці надмор'я! Сидонські купці, які морем пливуть, тебе переповнили.</span> <span class="verse"><a name="3">3</a>І насіння Шіхору у водах великих, жниво Ріки то набуток його, і народам він став за торговицю.</span> <span class="verse"><a name="4">4</a>Соромся, Сидоне, сказало бо море, морська твердиня, говорячи: я не терпіла з породу та не породила, і не виховала юнаків, і дівчат я не викохала.</span> <span class="verse"><a name="5">5</a>Коли до Єгипту ця звістка прибуде, вони затремтять, як на звістку про Тир.</span> <span class="verse"><a name="6">6</a>Перейдіть до Таршішу, ридайте, мешканці надмор'я!</span> <span class="verse"><a name="7">7</a>Чи це ваше місто веселе, що початок його з давен-давна? Його ноги несуть його в далечину оселитися.</span> <span class="verse"><a name="8">8</a>Хто це постановив був про Тир, що корони давав, що князями бували купці його, а його торговці на землі були в шані?</span> <span class="verse"><a name="9">9</a>Господь Саваот це призначив, щоб збезчестити пиху всякій славі, щоб усіх славних землі злегковажити.</span> <span class="verse"><a name="10">10</a>Перейди ти свій край, мов Ріка, дочко Таршішу, вже нема перепони</span> <span class="verse"><a name="11">11</a>Свою руку простяг Він на море, і царства затряс! Господь про Ханаан наказав, щоб твердиню його зруйнувати,</span> <span class="verse"><a name="12">12</a>і сказав: Не будеш ти більше радіти, збезчещена дівчино, дочко Сидону! Уставай, перейди до Кіттіму, але й там ти спочинку не матимеш.</span> <span class="verse"><a name="13">13</a>Це земля ханаанська: на ніщо обернувсь цей народ, Ашшур для пустинних звірів влаштував був її. Вони збудували тут башти вартові, і палаци її повалили, у руїну її обернули.</span> <span class="verse"><a name="14">14</a>Голосіть, кораблі Таршішу, бо спустошена ваша твердиня!</span> <span class="verse"><a name="15">15</a>І станеться в день той, Тир буде забутий на сімдесят літ, як дні панування одного царя. По семидесяти літах станеться Тирові, як у тій пісні блудниці:</span> <span class="verse"><a name="16">16</a>Візьми гусла, і пройдися по місті, забута блуднице! Приємно заграй, багато пісень заспівай, щоб тебе пригадали!</span> <span class="verse"><a name="17">17</a>І буде, як сімдесят літ покінчиться, згадає про Тира Господь, і знову він братиме плату за блудодійство, і чинитиме блуд з усіма царствами світу на поверхні землі.</span> <span class="verse"><a name="18">18</a>І стане набуток його та прибуток його із торгівлі Господеві присвяченим. Не буде збиратися він і не буде ховатись, бо набуток його буде тим, хто сидітиме перед обличчям Господнім, щоб їсти досита та мати розкішну одежу.</span> </p></div</div></div></body></html>