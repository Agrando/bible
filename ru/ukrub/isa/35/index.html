<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 35</strong></div><p><span class="verse"><a name="1">1</a>Звеселиться пустиня та пуща, і радітиме степ, і зацвіте, мов троянда,</span> <span class="verse"><a name="2">2</a>розцвітаючи, буде цвісти та радіти, буде втіха також та співання, бо дана йому буде слава Лівану, пишнота Кармелу й Сарону, вони бачитимуть славу Господа, велич нашого Бога!</span> <span class="verse"><a name="3">3</a>Зміцніть руки охлялі, і підкріпіть спотикливі коліна!</span> <span class="verse"><a name="4">4</a>Скажіть тим, що вони боязливого серця: Будьте міцні, не лякайтесь! Ось ваш Бог, помста прийде, як Божа відплата, Він прийде й спасе вас!</span> <span class="verse"><a name="5">5</a>Тоді то розплющаться очі сліпим і відчиняться вуха глухим,</span> <span class="verse"><a name="6">6</a>Тоді буде скакати кривий, немов олень, і буде співати безмовний язик, бо води в пустині заб'ють джерелом, і потоки в степу!</span> <span class="verse"><a name="7">7</a>І місце сухе стане ставом, а спрагнений край збірником вод джерельних; леговище шакалів, в якім спочивали, стане місцем тростини й папірусу.</span> <span class="verse"><a name="8">8</a>І буде там бита дорога та путь, і будуть її називати: дорога свята, не ходитиме нею нечистий, і вона буде належати народові його; не заблудить також нерозумний, як буде тією дорогою йти.</span> <span class="verse"><a name="9">9</a>Не буде там лева, і дика звірина не піде на неї, не знайдеться там, а будуть ходити лиш викуплені.</span> <span class="verse"><a name="10">10</a>І Господні викупленці вернуться та до Сіону зо співом увійдуть, і радість довічна на їхній голові! Веселість та радість осягнуть вони, а журба та зідхання втечуть!</span> </p></div</div></div></body></html>