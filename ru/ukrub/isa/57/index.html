<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 57</strong></div><p><span class="verse"><a name="1">1</a>Праведний умирає, і немає нікого, хто б узяв це до серця, і мужі побожні беруться зо світу, і немає такого, хто б те зрозумів, що від зла забирається праведний з світу!</span> <span class="verse"><a name="2">2</a>Він відходить із миром; на ложах своїх спочивають, хто ходить прямою дорогою.</span> <span class="verse"><a name="3">3</a>Та наблизьтесь сюди, ви сини чарівниці, насіння чужоложникове та блудниці,</span> <span class="verse"><a name="4">4</a>над ким розкошуєте ви, над ким розкриваєте рота, висовуєте язика? Хіба ви не діти переступу, насіння брехні,</span> <span class="verse"><a name="5">5</a>ви, що палитесь пристрастю серед дубів, під деревом кожним зеленим, що дітей над потоками ріжете, під скельними щілинами?</span> <span class="verse"><a name="6">6</a>У гладеньких каміннях потоку твій уділ, вони, вони доля твоя! І їм ти лила жертву литу, хлібну жертву приносила! Чи цим Я заспокоєний буду?</span> <span class="verse"><a name="7">7</a>На горі на високій та висуненій ти поставила ложе своє, і туди ти приходиш приносити жертви.</span> <span class="verse"><a name="8">8</a>І ти за дверима й одвірком кладеш свого пам'ятника культового, бо ти відступила від Мене, обнажаєшся й входиш, поширюєш ложе своє, і складаєш умову собі з одним з тих, що з ними ти любиш лежати, де місце нагледиш.</span> <span class="verse"><a name="9">9</a>І ти до Молоха з оливою ходиш, і намножуєш масті свої; і посилаєш далеко своїх посланців, і знижаєшся аж до шеолу.</span> <span class="verse"><a name="10">10</a>Ти змучувалась на численних дорогах своїх, але не казала: Зрікаюсь! Знайшла ти оживлення сили своєї, тому не ослабла.</span> <span class="verse"><a name="11">11</a>І за ким побивалася ти та лякалась, що невірною стала й Мене не згадала, не клала на серці своєму? Хіба не тому, що мовчав Я від віку, то ти не боїшся Мене?</span> <span class="verse"><a name="12">12</a>Я виявлю про справедливість твою та про вчинки твої, та вони не поможуть тобі!</span> <span class="verse"><a name="13">13</a>Як ти будеш кричати, нехай порятує тебе твоя зграя божків. Але вітер усіх їх розвіє, схопить подих; хто ж на Мене надіється, землю вспадкує й гору святую Мою одідичить!</span> <span class="verse"><a name="14">14</a>І Він каже: Будуйте дорогу, будуйте дорогу, почистьте дорогу, заберіть перешкоди з дороги народу Мого!</span> <span class="verse"><a name="15">15</a>Бо так промовляє Високий і Піднесений, повіки Живущий, і Святий Його Ймення: Пробуваю Я на Височині та в святині, і з зламаним та з упокореним, щоб оживляти духа скромних, і щоб оживляти серця згноблених!</span> <span class="verse"><a name="16">16</a>Бож не вічно Я буду судитись, і не завжди Я гніватись буду, бо дух з-від обличчя Мого зомлів би, та й душі, які Я вчинив.</span> <span class="verse"><a name="17">17</a>Я гнівався був за гріх користолюбства його, та й уразив його, заховав Я обличчя Своє й лютував, та пішов він, відступний, дорогою серця свого.</span> <span class="verse"><a name="18">18</a>Я бачив дороги його, і вздоровлю його, і його поведу й дам потіху для нього й для тих, що сумують із ним.</span> <span class="verse"><a name="19">19</a>Створю Я плід уст: Спокій, спокій далекому та близькому! говорить Господь, і вздоровлю його.</span> <span class="verse"><a name="20">20</a>А ті несправедливі як море розбурхане, коли бути спокійним не може воно, і коли води його багно й мул викидають.</span> <span class="verse"><a name="21">21</a>Для безбожних спокою немає, говорить Господь!</span> </p></div</div></div></body></html>