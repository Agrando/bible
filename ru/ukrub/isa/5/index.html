<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 5</strong></div><p><span class="verse"><a name="1">1</a>Заспіваю ж я вам про Свойого Улюбленого пісню любовну про Його виноградника! На плодючому версі гори виноградника мав був Мій Приятель.</span> <span class="verse"><a name="2">2</a>І обкопав Він його, й від каміння очистив його, і виноградом добірним його засадив, і башту поставив посеред його, і витесав у ньому чавило, і чекав, що родитиме він виноград, та він уродив дикі ягоди!</span> <span class="verse"><a name="3">3</a>Тепер же ти, єрусалимський мешканче та мужу юдейський, розсудіть но між Мною й Моїм виноградником:</span> <span class="verse"><a name="4">4</a>що ще можна вчинити було для Мого виноградника, але Я не зробив того в ньому? Чому Я чекав, що родитиме він виноград, а він уродив дикі ягоди?</span> <span class="verse"><a name="5">5</a>А тепер завідомлю Я вас, що зроблю для Свого виноградника: живопліт його викину, і він буде на знищення, горожу його розвалю, і він на потоптання буде,</span> <span class="verse"><a name="6">6</a>зроблю Я загубу йому, він не буде обтинаний ані підсапуваний, і виросте терня й будяччя на ньому, а хмарам звелю, щоб дощу не давали на нього!</span> <span class="verse"><a name="7">7</a>Бо виноградник Господа Саваота то Ізраїлів дім, а муж Юди коханий Його саджанець. Сподівавсь правосуддя, та ось кроволиття, сподівавсь справедливости Він, та ось зойк...</span> <span class="verse"><a name="8">8</a>Горе тим, що долучують дома до дому, а поле до поля приточують, аж місця бракує для інших, так ніби самі сидите серед краю!</span> <span class="verse"><a name="9">9</a>В мої уші сказав був Господь Саваот: Направду, багато домів попустошені будуть, великі та добрі, і не буде мешканця для них.</span> <span class="verse"><a name="10">10</a>Бо десять загонів землі виноградника бата одного вродять, а насіння одного хомера породить ефу.</span> <span class="verse"><a name="11">11</a>Горе тим, що встають рано вранці і женуть за напоєм п'янким, і тривають при нім аж до вечора, щоб вином розпалятись!</span> <span class="verse"><a name="12">12</a>І сталася цитра та арфа, бубон та сопілка й вино за їхню гулянку, а на діло Господнє не дивляться, не вбачають Його чину рук.</span> <span class="verse"><a name="13">13</a>Тому піде народ Мій на вигнання непередбачено, і вельможі його голодуватимуть, а натовп його висохне з прагнення...</span> <span class="verse"><a name="14">14</a>Тому то розширив шеол пожадливість свою і безмірно розкрив свою пащу, і зійде до нього його пишнота, і його натовп, і гуркіт його, й ті, що тішаться в ньому.</span> <span class="verse"><a name="15">15</a>І людина понижиться, і упокориться муж, а очі високих поникнуть,</span> <span class="verse"><a name="16">16</a>а Господь Саваот возвеличиться в суді, і Бог Святий виявить святість Свою в справедливості!</span> <span class="verse"><a name="17">17</a>І пастися будуть овечки, немов би на луці своїй, а зоставлене з ситих чужі поїдять.</span> <span class="verse"><a name="18">18</a>Горе тим, що вину притягають до себе шнурами марноти, а гріх як мотуззям від воза,</span> <span class="verse"><a name="19">19</a>та кажуть: Хай квапиться Він, хай принаглить Свій чин, щоб ми бачили, а постанова Святого Ізраїлевого хай наблизиться і нехай прийде і пізнаємо ми!</span> <span class="verse"><a name="20">20</a>Горе тим, що зло називають добром, а добро злом, що ставлять темноту за світло, а світло за темряву, що ставлять гірке за солодке, а солодке за гірке!</span> <span class="verse"><a name="21">21</a>Горе мудрим у власних очах та розумним перед собою самим!</span> <span class="verse"><a name="22">22</a>Горе тим, що хоробрі винце попивати, і силачі на мішання п'янкого напою,</span> <span class="verse"><a name="23">23</a>що несправедливого чинять в суді за хабар справедливим, а праведність праведного усувають від нього...</span> <span class="verse"><a name="24">24</a>Тому, як огненний язик пожирає стерню, а від полум'я никне трава, отак спорохнявіє корінь у них, і рознесеться їхній цвіт, немов курява, бо від себе відкинули Закон Господа Саваота, і знехтували вони слово Святого Ізраїлевого!</span> <span class="verse"><a name="25">25</a>Тому запалився гнів Господа на народ Його, і на нього Він витягнув руку Свою, та й уразив його: і захиталися гори, і сталось їхнього трупу, як сміття серед вулиць!... При цьому всьому не відвернувсь Його гнів, і витягнена ще рука Його!</span> <span class="verse"><a name="26">26</a>І підійме прапора народу здалека, і засвище йому з кінця краю, і прийде він хутко та легко,</span> <span class="verse"><a name="27">27</a>немає між ними утомленого та такого, який би спіткнувся! Не дримає ніхто і не спить, а пояс із стегон його не здіймається та не зривається шнур при взутті його.</span> <span class="verse"><a name="28">28</a>Його стріли погострені, і всі луки його понатягувані. Копита у коней його немов кремінь вважаються, а колеса його немов вихор.</span> <span class="verse"><a name="29">29</a>Його рик як левиці, і він заричить, немов ті левчуки, і він загарчить, і здобич ухопить, й її понесе, і ніхто не врятує!</span> <span class="verse"><a name="30">30</a>І на нього ревітиме він того дня, як те море реве... І погляне на землю, а там густа темрява, і світло померкло у хмарах її...</span> </p></div</div></div></body></html>