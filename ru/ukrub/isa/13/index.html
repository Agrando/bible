<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 13</strong></div><p><span class="verse"><a name="1">1</a>Пророцтво про Вавилон, що бачив Ісая, син Амосів.</span> <span class="verse"><a name="2">2</a>Підійміте прапора на лисую гору, кличте їх голосніш, помахайте рукою, щоб ішли у ворота!</span> <span class="verse"><a name="3">3</a>Я звелів був Своїм посвяченим, теж покликав лицарство Своє на Мій гнів, що зухвало радіють.</span> <span class="verse"><a name="4">4</a>Чути гамір у горах, як народу численного, чути гомін згромаджених тут царств народів: це переглядає Господь Саваот бойове Своє військо!</span> <span class="verse"><a name="5">5</a>Приходять з далекого краю, із кінців небес, Господь і знаряддя гніву Його, щоб усю землю понищити!</span> <span class="verse"><a name="6">6</a>Голосіть, бо близький день Господній, він від Всемогутнього прийде, немов зруйнування...</span> <span class="verse"><a name="7">7</a>Тому то ослабнуть всі руки, і кожне серце людини зневіриться.</span> <span class="verse"><a name="8">8</a>І вони налякаються, болі та муки їх схоплять, немов породілля та, будуть тремтіти... Остовпіють один перед одним, полум'яні обличчя то їхні обличчя...</span> <span class="verse"><a name="9">9</a>Оце день Господній приходить, суворий, і лютість, і полум'я гніву, щоб землю зробити спустошенням, а грішних її повигублювати з неї!</span> <span class="verse"><a name="10">10</a>Бо зорі небесні та їхні сузір'я не дадуть свого світла, сонце затьмиться при сході своєму, а місяць не буде вже сяяти світлом своїм...</span> <span class="verse"><a name="11">11</a>І Я покараю всесвіт за зло, а безбожних за їхню провину, бундючність злочинця спиню, а гордість насильників знижу!</span> <span class="verse"><a name="12">12</a>Я зроблю людину дорожчою від щирого золота, і смертну людину від офірського золота.</span> <span class="verse"><a name="13">13</a>Тому небеса захитаю, і рухнеться земля з свого місця від лютости Господа Саваота, у День, як палатиме гнів Його...</span> <span class="verse"><a name="14">14</a>І буде народ, як та сарна сполошена чи як отара, якої зібрати немає кому... До народу свого кожен звернеться, і кожен до краю свого втікатиме.</span> <span class="verse"><a name="15">15</a>Кожен знайдений буде заколеним, і кожен узятий впаде від меча...</span> <span class="verse"><a name="16">16</a>А їхні діти на їхніх очах порозбивані будуть, їхні доми пограбовані будуть, а їхніх жінок побезчестять!</span> <span class="verse"><a name="17">17</a>Оце Я збуджу на них мідян, що срібла не лічать, а золото не чують бажання до нього,</span> <span class="verse"><a name="18">18</a>і будуть вбивати юнаків їхні луки, і над плодом утроби вони милосердя не матимуть, їхнє око над дітьми не матиме милости...</span> <span class="verse"><a name="19">19</a>І стане тоді Вавилон, краса царств, пишнота халдейської гордости, таким, як Бог зруйнував був Содом та Гоморру!</span> <span class="verse"><a name="20">20</a>Не буде назавжди заселений він, нізамешкалий з роду в рід, і араб там не стане наметом, і там пастухи не спочинуть з своєю отарою...</span> <span class="verse"><a name="21">21</a>Але будуть барложити там звірі пустині, і будуть доми їхні совами повні, і там пробуватимуть струсі, і волохаті демони там танцюватимуть...</span> <span class="verse"><a name="22">22</a>І завиють шакали в порожніх хоромах його, а гієни в веселих палацах! І близьке вже наступлення часу його, і не забаряться ці його дні!</span> </p></div</div></div></body></html>