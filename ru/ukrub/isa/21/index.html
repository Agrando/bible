<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 21</strong></div><p><span class="verse"><a name="1">1</a>Пророцтво про пустиню надморську. Як носяться бурі на півдні, так ворог іде із пустині, із краю страшного.</span> <span class="verse"><a name="2">2</a>Видіння грізне мені явлене: Грабує грабіжник, пустошник пустошить. Прийди, о Еламе, Мадай обложи, усяким зідханням зробив Я кінець.</span> <span class="verse"><a name="3">3</a>Тому то наповнилися мої стегна тремтінням, і болі схопили мене, немов породільні ті болі. Я скривився від того, що чув, я від баченого перестрашивсь.</span> <span class="verse"><a name="4">4</a>Забилося серце моє, тремтіння напало мене несподівано; вечір розкоші моєї змінився мені на страхіття.</span> <span class="verse"><a name="5">5</a>Поставлений стіл, килимами накрито, їсться та п'ється. Уставайте, правителі, щити намастіть!</span> <span class="verse"><a name="6">6</a>Бо до мене сказав Господь так: Іди, вартового постав, що побачить, нехай донесе.</span> <span class="verse"><a name="7">7</a>І коли він похода побачив, по парі їздців, поїзд ослів, поїзд верблюдів, і прислухується він з увагою, із увагою пильною.</span> <span class="verse"><a name="8">8</a>І він крикнув, як лев: Я завжди стою вдень на варті, о Господи, і стою на сторожі своїй усі ночі!</span> <span class="verse"><a name="9">9</a>Аж ось іще похід мужів, по двоє їздців. І він відповів та сказав: Упав, упав Вавилон, а всі статуї богів його порозбивані об землю!</span> <span class="verse"><a name="10">10</a>О мій помолочений ти, сину току мого! Я звістив вам, що чув був від Господа Саваота, Бога Ізраїлевого.</span> <span class="verse"><a name="11">11</a>Пророцтво про Думу. До мене кричить із Сеїру: Стороже, яка пора ночі? Стороже, яка пора ночі?</span> <span class="verse"><a name="12">12</a>А сторож сказав: Настав ранок, а все ж іще ніч. Якщо ви питатимете, то питайте та знову прийдіть!</span> <span class="verse"><a name="13">13</a>Пророцтво про Арабію. У лісі в степу ночувати, ви будете каравани деданів.</span> <span class="verse"><a name="14">14</a>Мешканці Теманського краю, винесіть воду назустріч для спрагненого, втікача зустрічайте із хлібом!</span> <span class="verse"><a name="15">15</a>Бо втекли вони перед мечами, перед голим мечем, і перед натягненим луком, і перед тяготою війни.</span> <span class="verse"><a name="16">16</a>Бо до мене Господь сказав так: Ще за рік, як рік наймита, і вся слава Кедару покінчиться.</span> <span class="verse"><a name="17">17</a>А понадто полишиться невелике число лучників з лицарів кедарських синів, бо Господь, Бог Ізраїлів, це говорив.</span> </p></div</div></div></body></html>