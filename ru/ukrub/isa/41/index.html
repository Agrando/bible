<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 41</strong></div><p><span class="verse"><a name="1">1</a>Послухайте мовчки Мене, острови, а народи, чекайте навчання Мого! Хай підійдуть і скажуть: Приступімо всі разом на суд!</span> <span class="verse"><a name="2">2</a>Хто зо сходу того пробудив, що його супроводить в ході перемога? Він народи дає перед ним та царів на топтання, їхнього меча обертає на порох, його лука в солому розвіяну.</span> <span class="verse"><a name="3">3</a>Він жене їх, спокійно дорогою йде, якою він не переходив ногами своїми.</span> <span class="verse"><a name="4">4</a>Хто вчинив та зробив це? Той, хто роди покликав віддавна: Я, Господь, перший, і з останніми Я той же Самий!</span> <span class="verse"><a name="5">5</a>Бачили це острови та жахалися, кінці землі трипотіли, наближувались та приходили.</span> <span class="verse"><a name="6">6</a>Один одному допомагає і говорить до брата свого: Будь міцний!</span> <span class="verse"><a name="7">7</a>І підбадьорує майстер золотаря, а той, хто молотом гладить, того, хто б'є на ковадлі, і каже про споєння: Добре воно! і його зміцнює цвяхами, щоб не хиталось.</span> <span class="verse"><a name="8">8</a>Та ти, о Ізраїлю, рабе Мій, Якове, що Я тебе вибрав, насіння Авраама, друга Мого,</span> <span class="verse"><a name="9">9</a>ти, якого Я взяв був із кінців землі та покликав тебе із окраїн її, і сказав був до тебе: Ти раб Мій, Я вибрав тебе й не відкинув тебе,</span> <span class="verse"><a name="10">10</a>не бійся, з тобою бо Я, і не озирайсь, бо Я Бог твій! Зміцню Я тебе, і тобі поможу, і правицею правди Своєї тебе Я підтримаю.</span> <span class="verse"><a name="11">11</a>Отож, засоромляться та зніяковіють усі проти тебе запалені, стануть нічим та погинуть твої супротивники.</span> <span class="verse"><a name="12">12</a>Шукатимеш їх, але їх ти не знайдеш, своїх супротивників; стануть нічим та марнотою ті, хто провадить війну проти тебе.</span> <span class="verse"><a name="13">13</a>Бо Я Господь, Бог твій, що держить тебе за правицю й говорить до тебе: Не бійся, Я тобі поможу!</span> <span class="verse"><a name="14">14</a>Не бійся, ти Яковів черве, ти жменько Ізраїлева: Я тобі поможу, говорить Господь, і твій Викупитель Святий Ізраїлів!</span> <span class="verse"><a name="15">15</a>Ось зроблю Я тебе молотаркою гострою, новою, зубчастою, помолотиш ти гори та їх поторощиш, а підгірки половою вчиниш!</span> <span class="verse"><a name="16">16</a>Перевієш їх ти, й вітер їх рознесе, і буря їх розпорошить, і ти будеш утішатися Господом, будеш хвалитись Святим Ізраїлевим.</span> <span class="verse"><a name="17">17</a>Убогі та бідні шукають води, та нема, язик їхній від прагнення висох, Я, Господь, і їх вислухаю, Бог Ізраїлів, не лишу їх!</span> <span class="verse"><a name="18">18</a>Я ріки відкрию на лисих горах, а джерела посеред долин, оберну Я пустиню на озеро водне, а землю суху на джерела!</span> <span class="verse"><a name="19">19</a>На пустиню дам кедра, акацію, мирта й маслину, поставлю Я разом в степу кипариса та явора й бука,</span> <span class="verse"><a name="20">20</a>щоб разом побачили й знали, і пересвідчились та зрозуміли, що Господня рука це зробила, і створив це Святий Ізраїлів!</span> <span class="verse"><a name="21">21</a>Принесіть свою справу, говорить Господь, припровадьте Мені свої докази, каже Цар Яковів.</span> <span class="verse"><a name="22">22</a>Хай підійдуть і хай нам розкажуть, що трапиться! Виясніть справи минулі, що вони є, а ми серце наше на те покладемо й пізнаємо їхній кінець, або сповістіть про майбутнє.</span> <span class="verse"><a name="23">23</a>Розкажіть наперед про майбутнє, і пізнаємо ми, що ви боги. Отож, учиніть ви добро чи зробіть що лихе, щоб ми здивувались і разом побачили.</span> <span class="verse"><a name="24">24</a>Та ви менш від нічого, і менший ваш чин від марноти, гидота, хто вас вибирає!</span> <span class="verse"><a name="25">25</a>Я з півночі мужа збудив і прийшов він, зо схід сонця в Ім'я Моє кличе, і він буде чавити князів, мов ту грязюку, й як ганчар глину топче!</span> <span class="verse"><a name="26">26</a>Хто сказав це віддавна, щоб знали те ми, і щоб наперед ми сказали: Це правда? Та ніхто не сказав, і ніхто не повів, і ніхто не почув ваших слів...</span> <span class="verse"><a name="27">27</a>Я перший сказав до Сіону: Оце, то вони! А Єрусалимові дам благовісника.</span> <span class="verse"><a name="28">28</a>І Я дивлюсь, та нікого нема, і немає між ними порадника, щоб відповіли, коли їх запитаю.</span> <span class="verse"><a name="29">29</a>Тож ніщо всі вони, їхні чини марнота, вітер та порожнеча їхні ідоли!</span> </p></div</div></div></body></html>