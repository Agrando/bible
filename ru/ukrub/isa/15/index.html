<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 15</strong></div><p><span class="verse"><a name="1">1</a>Пророцтво про Моава. Справді вночі Ар-Моав пограбований був та понищений, справді вночі Кір-Моав пограбований був та понищений.</span> <span class="verse"><a name="2">2</a>Він пішов до святині, а Дивон на верхів'я, щоб плакати; на Нево й на Медеву голосить Моав. На всіх головах його лисина, обстрижена кожна його борода,</span> <span class="verse"><a name="3">3</a>на всіх його вулицях підперезались веретою, на дахах його та на площах його всі голосять, з плачу розпливаються...</span> <span class="verse"><a name="4">4</a>І кричали Ешбон та Ел'але, аж до Ягацу був чутий їхній голос, тому то голосять вояки Моава, і душа його в ньому тремтить.</span> <span class="verse"><a name="5">5</a>Моє серце кричить про Моава, втікачі його аж до Цоару, до Еглат-Шелішійї, бо з плачем ходять збіччям Лухіту, бо на Хоронаїмській дорозі встає крик загибелі,</span> <span class="verse"><a name="6">6</a>бо води Німріму спустошенням будуть, бо посохла трава, мурава позникала, немає нічого зеленого...</span> <span class="verse"><a name="7">7</a>Тому то набутий останок і маєток вони віднесуть за потік степовий.</span> <span class="verse"><a name="8">8</a>Бо країну Моава той крик оточив, по Еглаїм його голосіння, і по Беер-Елім голосіння його.</span> <span class="verse"><a name="9">9</a>Бо наповнилась кров'ю димонська вода, бо Я покладу на Димон додаткове: лева для втікачів із Моава, і на останок землі.</span> </p></div</div></div></body></html>