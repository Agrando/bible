<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 19</strong></div><p><span class="verse"><a name="1">1</a>Пророцтво про Єгипет. Ось на хмарі легенькій несеться Господь і прибуде в Єгипет, і затремтять перед лицем Його боввани Єгипту, і серце Єгипту розтане посеред нього.</span> <span class="verse"><a name="2">2</a>І підбурю єгиптянина на єгиптянина, і будуть точити війну кожен з братом своїм, і кожен із ближнім своїм, місто з містом, а царство із царством.</span> <span class="verse"><a name="3">3</a>І Єгипет на дусі поникне в своєму нутрі, а раду його Я поплутаю, і вони будуть питати бовванів своїх, і заклиначів духів та духів померлих і своїх ворожбитів.</span> <span class="verse"><a name="4">4</a>І віддам Я Єгипет у руку жорстокого пана, і цар лютий над ним запанує, говорить Господь, Господь Саваот!</span> <span class="verse"><a name="5">5</a>І зникне із Моря вода, і висохне Річка, та й стане суха.</span> <span class="verse"><a name="6">6</a>І засмердяться річки та нужденними стануть, і повисихають притоки Єгипту, пов'яне комиш та очерет.</span> <span class="verse"><a name="7">7</a>Луги над рікою, над берегом річки, і все, що при річці посіяне, повисихає, розвіється все, і не буде його.</span> <span class="verse"><a name="8">8</a>І заплачуть рибалки, і будуть ридати всі ті, що гачка закидають до річки, а ті, що розтягують невід на воду, стратять надію.</span> <span class="verse"><a name="9">9</a>А ті, що працюють при чесанім льоні та тчуть полотно, засоромляться.</span> <span class="verse"><a name="10">10</a>І будуть основи Єгипту розбиті, всі ж працюючі за плату на дусі впадуть.</span> <span class="verse"><a name="11">11</a>Дійсно, вельможі Цоану безумні, і нерозумною стала рада мудрих фараонових радників. І як фараонові скажете: Я син мудреців, я син давніх царів?</span> <span class="verse"><a name="12">12</a>Де ж вони, де твої мудреці? І хай розкажуть тобі й хай пізнають, що порадив Господь Саваот на Єгипет.</span> <span class="verse"><a name="13">13</a>Стали немудрі вельможі Цоану, вельможі Мемфісу обманені, учинили блудячим Єгипет головніші з племен його.</span> <span class="verse"><a name="14">14</a>Господь влив у нього дух одуру, і вони вчинили блудячим Єгипет в усякому чині його, як блудить п'яниця в блювоті своїй...</span> <span class="verse"><a name="15">15</a>І Єгипет не матиме діла, що вміли б вчинити його голова або хвіст, пальмова галузка чи очеретина.</span> <span class="verse"><a name="16">16</a>Того дня стане Єгипет, немов ті жінки, і тремтітиме, і буде лякатись помаху руки Господа Саваота, що Він нею над ним помахає.</span> <span class="verse"><a name="17">17</a>І стане юдейська земля для Єгипту за пострах: кожен, кому пригадають про неї, злякається перед задумом Господа Саваота, якого повзяв Він на нього.</span> <span class="verse"><a name="18">18</a>Того дня буде п'ять міст в єгипетськім краї, що говоритимуть ханаанською мовою й присягатимуть Господом Саваотом. Одне буде зватися Ір-Гахерес.</span> <span class="verse"><a name="19">19</a>Того дня серед краю єгипетського буде жертівник Господу, і стовп при границі його Господеві.</span> <span class="verse"><a name="20">20</a>І він буде в єгипетськім краї ознакою й свідком для Господа Саваота, коли будуть взивати до Господа перед гнобителями, то пошле їм спасителя та оборонця, який їх спасе.</span> <span class="verse"><a name="21">21</a>І стане знаний Господь для Єгипту, і того дня познають єгиптяни Господа, і будуть служити жертвою й жертвою хлібною, і присягнуть обітницю Господеві, і виповнять.</span> <span class="verse"><a name="22">22</a>І вразить єгиптян Господь, буде бити їх та лікувати, і до Господа звернуться, і Він дасться їм ублагати Себе, і їх вилікує.</span> <span class="verse"><a name="23">23</a>Того дня буде бита дорога з Єгипту в Асирію, і прийдуть асирійці до єгиптян, а єгиптяни до асирійців, і будуть служити єгиптяни з асирійцями Господеві.</span> <span class="verse"><a name="24">24</a>Того дня буде Ізраїль третім краєм побіч Єгипту й Асирії, благословенням серед землі,</span> <span class="verse"><a name="25">25</a>бо Господь Саваот його поблагословив та й сказав: Благословенний народ мій Єгипет, і Ашшур, чин Моїх рук, та Ізраїль, спадщина Моя!</span> </p></div</div></div></body></html>