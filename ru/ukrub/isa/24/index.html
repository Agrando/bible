<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Ось Господь нищить землю й пустошить її, й обертає поверхню її, а мешканців її розпорошує.</span> <span class="verse"><a name="2">2</a>І стане священик як і народ, а пан немов раб, пані, як невільниця її, продавець немов той покупець, боргувальник немов винуватець, віритель як довжник.</span> <span class="verse"><a name="3">3</a>Земля буде дощенту зруйнована та пограбована вся, бо це слово Господь проказав,</span> <span class="verse"><a name="4">4</a>засумує, зів'яне земля, ослабіє й зів'яне вселенна, ослабіють вельможі народу землі...</span> <span class="verse"><a name="5">5</a>Й осквернилась земля під своїми мешканцями, бо переступили закони, постанову порушили, зламали вони заповіта відвічного...</span> <span class="verse"><a name="6">6</a>Тому землю прокляття поїло, й одержали кару мешканці її, тому то згоріли мешканці землі, і небагато людей позосталося...</span> <span class="verse"><a name="7">7</a>Сумує вино молоде, виноградина в'яне, усі радісносерді зідхають,</span> <span class="verse"><a name="8">8</a>спинилися радощі бубнів, галас веселунів перестав, затихла потіха від гусел!</span> <span class="verse"><a name="9">9</a>При пісні вина вже не п'ють, став гірким п'янкий напій для тих, хто його попиває...</span> <span class="verse"><a name="10">10</a>Зруйноване місто спустошене, всі доми позамикані, щоб не ввійти...</span> <span class="verse"><a name="11">11</a>На вулицях крик за вином, усяка радість померкла, веселість землі на вигнання пішла,</span> <span class="verse"><a name="12">12</a>позосталося в місті спустошення, і розбита на звалище брама...</span> <span class="verse"><a name="13">13</a>Бо так буде посеред землі, посеред народів, як при оббиванні оливки, немов при визбируванні, коли збір винограду скінчився.</span> <span class="verse"><a name="14">14</a>Свій голос підіймуть і будуть радіти, через величність Господню викрикувати голосно будуть від моря.</span> <span class="verse"><a name="15">15</a>Тому Господа славте на сході, на морських островах Ім'я Господа, Бога Ізраїлевого!</span> <span class="verse"><a name="16">16</a>Ми чуємо співи від краю землі: Слава Праведному! Але я сказав: Гину, гину, ой горе мені: Грабіжники граблять, і грабуючи, граблять грабіжно!</span> <span class="verse"><a name="17">17</a>Страх і яма та пастка на тебе, мешканче землі!</span> <span class="verse"><a name="18">18</a>І станеться, той, хто втікатиме від крику жаху, до ями впаде, хто ж із ями виходить, буде схоплений в пастку, бо відкриті розтвори згори, а підстави землі затремтіли...</span> <span class="verse"><a name="19">19</a>Земля поруйнована зовсім, земля поторощена, вся земля захиталась...</span> <span class="verse"><a name="20">20</a>Захиталась земля, немов п'яний, і рухається, мов нічліжний курінь, і вчинився над нею тяжким її гріх, і впала вона, й більш не встане!</span> <span class="verse"><a name="21">21</a>І станеться в день той, Господь навістить військо висоти на висоті, і земних царів на землі,</span> <span class="verse"><a name="22">22</a>і будуть зібрані разом, мов в'язні до ями, й у в'язницю вони будуть замкнені, а по днях багатьох будуть навіщені!</span> <span class="verse"><a name="23">23</a>Місяць тоді засоромиться та застидається сонце, бо Господь Саваот зацарював на Сіонській горі та в Єрусалимі, а перед старішими слава Його!</span> </p></div</div></div></body></html>