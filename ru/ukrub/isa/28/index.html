<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 28</strong></div><p><span class="verse"><a name="1">1</a>Горе тобі, Самарії, короні пишноти Єфремлян п'яних, квітці зів'ялій краси його гордости, що лежить на верхів'ї долини врожайної, від вина поп'янілих!</span> <span class="verse"><a name="2">2</a>Ось потужний та сильний у Господа, мов злива із градом, мов буря руїнна, мов повідь сильна, заливна, його кине на землю із силою!</span> <span class="verse"><a name="3">3</a>Ногами потоптана буде корона пишноти Єфремлян п'яних,</span> <span class="verse"><a name="4">4</a>і станеться квітка зів'яла краси його гордости, що на верхів'ї долини врожайної, немов передчасно дозріла та смоква, що її як побачить людина, ковтає її, як вона ще в долоні його!</span> <span class="verse"><a name="5">5</a>Стане Господь Саваот того дня за прекрасну корону, і за пишний вінок для останку народу Його,</span> <span class="verse"><a name="6">6</a>і духом права тому, хто сидить у суді, і хоробрістю тим, хто до брами повертає бій!</span> <span class="verse"><a name="7">7</a>І ось ці від вина позбивались з дороги, і від п'янкого напою хитаються: священик і пророк позбивались з дороги напоєм п'янким, від вина збаламутились, від напою п'янкого хитаються, блудять вони у видіннях, у постановах своїх спотикаються...</span> <span class="verse"><a name="8">8</a>Бо всі столи повні блювотою калу, аж місця нема!...</span> <span class="verse"><a name="9">9</a>Кого буде навчати пізнання, і кому виясняти об'явлення буде? Відставлених від молока чи від перс повідлучуваних?</span> <span class="verse"><a name="10">10</a>Бо на заповідь заповідь, заповідь на заповідь, правило на правило, правило на правило, трохи тут, трохи там.</span> <span class="verse"><a name="11">11</a>Тому незрозумілими устами й іншою мовою буде казати народові цьому</span> <span class="verse"><a name="12">12</a>Отой, Хто до них говорив: Це спочинок! Дайте змученому відпочити, і це відпочинок, та вони не хотіли послухати.</span> <span class="verse"><a name="13">13</a>І станеться їм слово Господа: заповідь на заповідь, заповідь на заповідь, правило на правило, правило на правило, трохи тут, трохи там, щоб пішли та попадали навзнак, і щоб були зламані й впали до пастки й зловилися!...</span> <span class="verse"><a name="14">14</a>Тому то послухайте слова Господнього, ганьбителі, що пануєте над тим народом, що в Єрусалимі!</span> <span class="verse"><a name="15">15</a>Бо кажете ви: Заповіта ми склали зо смертю і з шеолом зробили умову. Як перейде той бич, мов вода заливна, то не прийде до нас, бо брехню ми зробили притулком своїм, і в брехні ми сховались!</span> <span class="verse"><a name="16">16</a>Тому Господь Бог сказав так: Оце поклав каменя Я на Сіоні, каменя випробуваного, наріжного, дорогого, міцно закладеного. Хто вірує в нього, не буде той засоромлений!</span> <span class="verse"><a name="17">17</a>І право за мірило Я покладу, а справедливість вагою; і притулок брехні град понищить, а сховище води заллють!</span> <span class="verse"><a name="18">18</a>І заповіт ваш із смертю поламаний буде, а ваша умова з шеолом не втримається: як перейде нищівна кара, то вас вона стопче!</span> <span class="verse"><a name="19">19</a>Коли тільки перейде вона, вона вас забере, бо щоранку вона переходити буде, удень та вночі, і станеться, тільки з тремтінням ви будете слухати звістку про це...</span> <span class="verse"><a name="20">20</a>Бо буде постеля коротка, щоб на ній розтягнутись, а покривало вузьке, щоб накритися ним...</span> <span class="verse"><a name="21">21</a>Бо повстане Господь, немов на горі Перацім; затремтить Він у гніві, немов у долині в Гів'оні, щоб Свій чин учинити, предивний Свій чин, щоб зробити роботу Свою, незвичайну роботу Свою!</span> <span class="verse"><a name="22">22</a>Тож не насміхайтесь тепер, щоб не стали міцнішими ваші кайдани, бо призначене знищення чув я від Господа, Бога Саваота, про всю землю...</span> <span class="verse"><a name="23">23</a>Візьміть це до ушей і почуйте мій голос, послухайте пильно й почуйте мій голос!</span> <span class="verse"><a name="24">24</a>Чи кожного дня оре ратай на посів, ралить землю свою й боронує?</span> <span class="verse"><a name="25">25</a>Чи ж, як рівною зробить поверхню її, він не сіє чорнуху й не кидає кмин, не розсіває пшеницю та просо й ячмінь на означенім місці, а жито в межах її?</span> <span class="verse"><a name="26">26</a>І за правом напутив його, його Бог його вивчив цього:</span> <span class="verse"><a name="27">27</a>Бож не бороною чорнуха молотиться, і коло возове не ходить по кмині, а палицею б'ють чорнуху та києм той кмин.</span> <span class="verse"><a name="28">28</a>Розтирається збіжжя? Ні, бо його не назавжди молотиться конче, і підганяють коло возове та коні на нього, а не розтирають його.</span> <span class="verse"><a name="29">29</a>І це вийшло від Господа Саваота, чудова порада Його, і велика премудрість Його!</span> </p></div</div></div></body></html>