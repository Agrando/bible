<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 7</strong></div><p><span class="verse"><a name="1">1</a>І сталося за днів Ахаза, сина Йотама, Уззіїного сина, царя Юди, вийшов Рецін, цар сирійський, і Пеках, син Ремаліїн, цар Ізраїлів, до Єрусалиму на війну на нього, та не міг звоювати його.</span> <span class="verse"><a name="2">2</a>І сповіщено Давидів дім, і сказано: Став табором Арам у землі Єфремовій. І захиталося серце його й серце народу його, як хитаються лісові дерева від вітру!</span> <span class="verse"><a name="3">3</a>І сказав Господь до Ісаї: Вийди навпроти Ахаза, ти та твій син Шеар-Яшув, до кінця водоводу горішнього ставу, на биту дорогу Поля-Валюшників.</span> <span class="verse"><a name="4">4</a>І скажеш до нього: Стережися й будь спокійний, не бійся, а серце твоє нехай не м'якне через два залишки тих димлячих головешок, від полум'я гніву Реціна й Арама та сина Ремаліїного,</span> <span class="verse"><a name="5">5</a>за те, що Арам, Єфрем та син Ремаліїн радили проти тебе лихе, говорячи:</span> <span class="verse"><a name="6">6</a>Ходім на Юдею та її налякаємо, і здобудемо для себе, і настановимо царем серед нього Тавеїлового сина.</span> <span class="verse"><a name="7">7</a>Так сказав Господь Бог: Цього не станеться й не буде!</span> <span class="verse"><a name="8">8</a>Бо голова Араму Дамаск, а голова Дамаску Рецін, та ще шістдесят і п'ять літ, і буде зламаний Єфрем, так що перестане бути народом!</span> <span class="verse"><a name="9">9</a>А голова Єфрему Самарія, а голова Самарії син Ремаліїн. Якщо ви не повірите, то не встоїте.</span> <span class="verse"><a name="10">10</a>І Господь далі говорив до Ахаза й казав:</span> <span class="verse"><a name="11">11</a>Зажадай собі знака від Господа, Бога твого, і зійди глибоко до шеолу, або зійди високо догори!</span> <span class="verse"><a name="12">12</a>А Ахаз відказав: Не пожадаю я, і не буду спокушувати Господа.</span> <span class="verse"><a name="13">13</a>І він сказав: Послухайте, доме Давидів, чи мало вам трудити людей, що трудите також Бога мого?</span> <span class="verse"><a name="14">14</a>Тому Господь Сам дасть вам знака: Ось Діва в утробі зачне, і Сина породить, і назвеш ім'я Йому: Еммануїл.</span> <span class="verse"><a name="15">15</a>Масло та мед буде Він споживати, аж поки не пізнає того, як зло відкидати та добро вибирати.</span> <span class="verse"><a name="16">16</a>Бо поки пізнає Та Дитина, як зло відкидати та добро вибирати, буде покинена та земля, що ти лякаєшся перед двома царями її.</span> <span class="verse"><a name="17">17</a>Спровадить Господь на тебе, і на народ твій, і на дім батька твого дні, які не приходили від дня відступлення Єфрема від Юди, спровадить царя асирійського.</span> <span class="verse"><a name="18">18</a>І станеться в день той, привабить Господь муху, що в кінці рік Єгипту, та бджолу, що в асирійському краї,</span> <span class="verse"><a name="19">19</a>і вони прилетять, та усядуться всі по проваллях стрімких та по щілинах скельних, і в усіх терновиннях, та на луках усіх...</span> <span class="verse"><a name="20">20</a>Дня того оголить Господь немов бритвою, найнятою по тім боці ріки, царем асирійським, голову та волосся ніг, забере також бороду.</span> <span class="verse"><a name="21">21</a>І буде дня того, що хто прогодує корівку та дві штуки худоби дрібної,</span> <span class="verse"><a name="22">22</a>то станеться, що від многоти молока, що надоїть, споживатиме масло, бо масло та мед буде їсти всякий, хто зостанеться серед землі.</span> <span class="verse"><a name="23">23</a>І буде дня того: кожне місце, що в нім буде тисяча лоз винограду на тисячу срібла, стане терниною та будяком!</span> <span class="verse"><a name="24">24</a>Зо стрілами й з луком він буде ходити туди, бо стане терниною та будяком уся земля...</span> <span class="verse"><a name="25">25</a>А на всі гори, що заступом копано їх, ти не зійдеш туди, бо будеш боятись тернини й будяччя, і стануться місцем вони, куди волів посилатимуть, і топтатимуть вівці його...</span> </p></div</div></div></body></html>