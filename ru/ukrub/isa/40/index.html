<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 40</strong></div><p><span class="verse"><a name="1">1</a>Утішайте, втішайте народа Мого, говорить ваш Бог!</span> <span class="verse"><a name="2">2</a>Промовляйте до серця Єрусалиму, і закличте до нього, що виповнилась його доля тяжка, що вина йому вибачена, що він за свої всі гріхи вдвоє взяв з руки Господа!</span> <span class="verse"><a name="3">3</a>Голос кличе: На пустині вготуйте дорогу Господню, в степу вирівняйте битий шлях Богу нашому!</span> <span class="verse"><a name="4">4</a>Хай підійметься всяка долина, і хай знизиться всяка гора та підгірок, і хай стане круте за рівнину, а пасма гірські за долину!</span> <span class="verse"><a name="5">5</a>І з'явиться слава Господня, і разом побачить її кожне тіло, бо уста Господні оце прорекли!</span> <span class="verse"><a name="6">6</a>Голос кличе: Звіщай! Я ж спитав: Про що буду звіщати? Всяке тіло трава, всяка ж слава як цвіт польовий:</span> <span class="verse"><a name="7">7</a>трава засихає, а квітка зів'яне, як подих Господній повіє на неї!... Справді, народ то трава:</span> <span class="verse"><a name="8">8</a>Трава засихає, а квітка зів'яне, Слово ж нашого Бога повіки стоятиме!</span> <span class="verse"><a name="9">9</a>На гору високу зберися собі, благовіснику Сіону, свого голоса сильно підвищ, благовіснику Єрусалиму! Підвищ, не лякайся, скажи містам Юди: Ось Бог ваш!</span> <span class="verse"><a name="10">10</a>Ось прийде Господь, Бог, як сильний, і буде рамено Його панувати для Нього! Ось із Ним нагорода Його, а перед обличчям Його відплата Його.</span> <span class="verse"><a name="11">11</a>Він отару Свою буде пасти, як Пастир, раменом Своїм позбирає ягнята, і на лоні Своєму носитиме їх, дійняків же провадити буде!</span> <span class="verse"><a name="12">12</a>Хто води поміряв своєю долонею, а п'ядею виміряв небо, і третиною міри обняв пил землі, і гори ті зважив вагою, а взгір'я шальками?</span> <span class="verse"><a name="13">13</a>Хто Господнього Духа збагнув, і де та людина, що ради свої подавала Йому?</span> <span class="verse"><a name="14">14</a>З ким радився Він, і той напоумив Його, та навчав путі права, і пізнання навчив був Його, і Його напоумив дороги розумної?</span> <span class="verse"><a name="15">15</a>Таж народи як крапля з відра, а важать як порох на шальках! Таж Він острови підіймає, немов ту пилинку!</span> <span class="verse"><a name="16">16</a>І Ливана не вистачить на запаління жертовне, не стане й звір'я його на цілопалення!</span> <span class="verse"><a name="17">17</a>Насупроти Нього всі люди немов би ніщо, пораховані в Нього марнотою та порожнечею.</span> <span class="verse"><a name="18">18</a>І до кого вподобите Бога, і подобу яку ви поставите поруч із Ним?</span> <span class="verse"><a name="19">19</a>Майстер божка відливає, золотар же його криє золотом, та виливає йому срібляні ланцюжки.</span> <span class="verse"><a name="20">20</a>Убогий на дара такого бере собі дерево, що не гниє, розшукує вправного майстра, щоб поставив божка, який не захитається.</span> <span class="verse"><a name="21">21</a>Хіба ви не знаєте, чи ви не чули, чи вам не сповіщено здавна було, чи ви не зрозуміли підвалин землі?</span> <span class="verse"><a name="22">22</a>Він Той, Хто сидить понад кругом землі, а мешканці її немов та сарана. Він небо простяг, мов тканину тонку, і розтягнув Він його, мов намета на мешкання.</span> <span class="verse"><a name="23">23</a>Він Той, Хто князів обертає в ніщо, робить суддів землі за марноту:</span> <span class="verse"><a name="24">24</a>вони не були ще посаджені, і не були ще посіяні, і пень їхній в землі ще не закорінився, та як тільки на них Він дмухнув, вони повсихали, і буря понесла їх, мов ту солому!</span> <span class="verse"><a name="25">25</a>І до кого Мене прирівняєте, і йому буду рівний? говорить Святий.</span> <span class="verse"><a name="26">26</a>Підійміть у височину ваші очі й побачте, хто те все створив? Той, Хто зорі виводить за їхнім числом та кличе ім'ям їх усіх! І ніхто не загубиться через всесильність та всемогутність Його.</span> <span class="verse"><a name="27">27</a>Пощо говориш ти, Якове, і кажеш, Ізраїлю: Закрита дорога моя перед Господом, і від Бога мого відійшло моє право.</span> <span class="verse"><a name="28">28</a>Хіба ж ти не знаєш, або ти не чув: Бог відвічний Господь, що кінці землі Він створив? Він не змучується та не втомлюється, і не збагненний розум Його.</span> <span class="verse"><a name="29">29</a>Він змученому дає силу, а безсилому міць.</span> <span class="verse"><a name="30">30</a>І помучаться хлопці й потомляться, і юнаки спотикнутись спіткнуться,</span> <span class="verse"><a name="31">31</a>а ті, хто надію складає на Господа, силу відновлять, крила підіймуть, немов ті орли, будуть бігати і не потомляться, будуть ходити і не помучаться!</span> </p></div</div></div></body></html>