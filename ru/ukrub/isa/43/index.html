<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 43</strong></div><p><span class="verse"><a name="1">1</a>А тепер отак каже Господь, що створив тебе, Якове, і тебе вформував, о Ізраїлю: Не бійся, бо Я тебе викупив, Я покликав ім'я твоє, Мій ти!</span> <span class="verse"><a name="2">2</a>Коли переходитимеш через води, Я буду з тобою, а через річки не затоплять тебе, коли будеш огонь переходити, не попечешся, і не буде палити тебе його полум'я.</span> <span class="verse"><a name="3">3</a>Бо Я Господь, Бог твій, Святий Ізраїлів, твій Спаситель! Дав Я на викуп за тебе Єгипта, Етіопію й Севу замість тебе.</span> <span class="verse"><a name="4">4</a>Через те, що ти став дорогий в Моїх очах, шанований став, й Я тебе покохав, то людей замість тебе віддам, а народи за душу твою.</span> <span class="verse"><a name="5">5</a>Не бійся, бо Я ж із тобою! Зо сходу згромаджу насіння твоє, і з заходу тебе позбираю.</span> <span class="verse"><a name="6">6</a>Скажу півночі: Дай, а до півдня: Не стримуй! Поприводь ти синів моїх здалека, а дочки мої від окраїн землі,</span> <span class="verse"><a name="7">7</a>і кожного, хто тільки зветься Іменням Моїм, і кого Я на славу Свою був створив, кого вформував та кого Я вчинив.</span> <span class="verse"><a name="8">8</a>Приведи ти народа сліпого, хоч очі він має, і глухих, хоч вуха в них є!</span> <span class="verse"><a name="9">9</a>Нехай разом зберуться всі люди і народи згромадяться: хто поміж ними розкаже про це, і хто розповість про минуле? Нехай дадуть свідків своїх і оправдані будуть, і хай вони чують та скажуть: Це правда!</span> <span class="verse"><a name="10">10</a>Ви свідки Мої, говорить Господь, та раб Мій, якого Я вибрав, щоб пізнали й Мені ви повірили, та зрозуміли, ще це Я. До Мене не зроблено Бога, і не буде цього по Мені!</span> <span class="verse"><a name="11">11</a>Я, Я Господь, і крім Мене немає Спасителя!</span> <span class="verse"><a name="12">12</a>Я розказав, і споміг, і звістив, і Бога чужого немає між вами, ви ж свідки Мої, говорить Господь, а Я Бог!</span> <span class="verse"><a name="13">13</a>І Я здавна Той Самий, і ніхто не врятує з Моєї руки, як що Я вчиню, то хто це перемінить?</span> <span class="verse"><a name="14">14</a>Так говорить Господь, ваш Відкупитель, Святий Ізраїлів: Ради вас Я послав у Вавилон, і зганяю усіх втікачів, а халдеїв кораблі їх утіхи.</span> <span class="verse"><a name="15">15</a>Я Господь, ваш Святий, Творець Ізраїля, Цар ваш!</span> <span class="verse"><a name="16">16</a>Так говорить Господь, що дорогу на морі дає, а стежку в могутній воді,</span> <span class="verse"><a name="17">17</a>що випровадив колесницю й коня, військо та силу, що разом лягли і не встали, зотліли, як льон, та погасли...</span> <span class="verse"><a name="18">18</a>Не згадуйте вже про минуле, і про давнє не думайте!</span> <span class="verse"><a name="19">19</a>Ось зроблю Я нове, тепер виросте. Чи ж про це ви не знаєте? Теж зроблю Я дорогу в степу, а в пустині річки.</span> <span class="verse"><a name="20">20</a>Буде славити Мене польова звірина, шакали та струсі, бо воду Я дам на степу, а в пустині річки, щоб напувати народ Мій, вибранця Мого.</span> <span class="verse"><a name="21">21</a>Цей народ Я Собі вформував, він буде звіщати про славу Мою.</span> <span class="verse"><a name="22">22</a>Та Мене ти не кликав, о Якове, не змагався за Мене, Ізраїлю.</span> <span class="verse"><a name="23">23</a>Ти Мені не приводив ягнят цілопалень своїх, і своїми жертвами не шанував ти Мене... Я тебе не силував, щоб приносити жертву хлібну, і кадилом не мучив тебе.</span> <span class="verse"><a name="24">24</a>Очерету запашного не купував ти за срібло Мені, і не напував ти Мене лоєм жертов своїх, тільки своїми гріхами Мене ти турбував та своїми провинами мучив Мене!...</span> <span class="verse"><a name="25">25</a>Я, Я є Той, Хто стирає провини твої ради Себе, а гріхів твоїх не пам'ятає!</span> <span class="verse"><a name="26">26</a>Пригадай ти Мені і судімося разом, розкажи ти Мені, щоб тобі оправдатись!</span> <span class="verse"><a name="27">27</a>Твій батько був перший згрішив, і відпали від Мене твої посередники,</span> <span class="verse"><a name="28">28</a>тому Я позбавив священства священиків, і Якова дав на прокляття, і на зневагу Ізраїля!</span> </p></div</div></div></body></html>