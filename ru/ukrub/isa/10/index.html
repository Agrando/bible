<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 10</strong></div><p><span class="verse"><a name="1">1</a>Горе законодавцям несправедливим, та писарям, які пишуть на лихо,</span> <span class="verse"><a name="2">2</a>щоб від правосуддя усунути бідних, і щоб відняти права від убогих народу Мого, щоб стали вдовиці здобичею їм, і пограбувати сиріт...</span> <span class="verse"><a name="3">3</a>А що ви чинитимете в день навіщення, і наглої згуби, що прийде здалека, до кого втечете за поміччю, і де позоставите славу свою?</span> <span class="verse"><a name="4">4</a>Нічого не лишиться тільки зігнутися між полоненими, і попадати між позабиваними... При цьому всьому не відвернувсь Його гнів, і витягнена ще рука Його!...</span> <span class="verse"><a name="5">5</a>Біда асирійцеві, жезлові гніву Мого, а кий у руках його це пересердя Моє!</span> <span class="verse"><a name="6">6</a>На люд нечестивий пошлю Я його, про народ Мого гніву йому накажу, щоб набрати здобичі й вчинити грабунок, і щоб потоптати його, як болото на вулицях.</span> <span class="verse"><a name="7">7</a>Та не так він собі розуміє, а серце його не так мислить, бо в серці його щоб немало народів понищити та погубити!</span> <span class="verse"><a name="8">8</a>Бо говорить: Хіба мої провідники разом усі не царі?</span> <span class="verse"><a name="9">9</a>Чи ж Кално не такий, як Кархеміш? Чи ж Хамат не такий, як Арпад? Хіба ж не така Самарія, як Дамаск?</span> <span class="verse"><a name="10">10</a>Тому що рука моя царства божків досягла, а в них більші боввани, як в Єрусалимі та в Самарії,</span> <span class="verse"><a name="11">11</a>то хіба не зроблю я так само для Єрусалиму й бовванів його, як зробив я був для Самарії й божків її?</span> <span class="verse"><a name="12">12</a>І станеться, як доконає ввесь чин Свій Господь на Сіонській горі та в Єрусалимі, то скаже: Навіщу я плоди гордовитости серця царя асирійського та пишноту чванливих очей його!</span> <span class="verse"><a name="13">13</a>Бо він каже: Вчинив я це міццю своєї руки й своїм розумом, я бо розумний, і відміняю границі народів, а їхній маєток грабую, й як сильний, скидаю пануючих!</span> <span class="verse"><a name="14">14</a>І досягла, мов кубло те, багатства народів рука моя, й як збирають покинені яйця, я всю землю зібрав, і ніхто не порушив крилом, і дзюбка не відкрив, і не зацвірінькав...</span> <span class="verse"><a name="15">15</a>Чи буде сокира пишатися понад свого рубача? Чи понад свого пилувальника буде гордитися пилка? Ніби жезло повищує тих, хто його підіймає, ніби підносить кий того, хто не є дерево!</span> <span class="verse"><a name="16">16</a>Зате Господь, Бог Саваот пошле сухорлявість на ситих його, і під його славою полум'я буде палати, немов би пожар!</span> <span class="verse"><a name="17">17</a>І Світло Ізраїля стане огнем, а Святий його полум'ям, і запалить воно, й пожере його терня й будяччя його в один день!</span> <span class="verse"><a name="18">18</a>І славу лісу його й його саду вигубить Він від душі й аж до тіла, і буде, що знидіє він, мов той хворий,</span> <span class="verse"><a name="19">19</a>і буде останок дерев його лісу такий нечисленний, що й хлопець їх спише!</span> <span class="verse"><a name="20">20</a>І станеться в день той, останок Ізраїля і врятовані дому Якова не будуть вже більш опиратись на того, хто б'є їх, й обіпруться у правді на Господа, Святого Ізраїлевого.</span> <span class="verse"><a name="21">21</a>Рештки навернуться, рештки Якова, до Сильного Бога.</span> <span class="verse"><a name="22">22</a>Бо коли б був народ твій, Ізраїль, як морський пісок, тільки рештки із нього навернуться! Загибіль призначена є, щоб виповнилась справедливість,</span> <span class="verse"><a name="23">23</a>бо виконає Господь, Бог Саваот постановлену згубу посеред всієї землі.</span> <span class="verse"><a name="24">24</a>Тому так промовляє Господь, Бог Саваот: Мій народе, мешканче Сіону, не бійсь асирійця! Він палицею тебе вдарить, і кия свого підійме на тебе, як колись на дорозі єгипетській.</span> <span class="verse"><a name="25">25</a>Бо мало ще, трохи побуде, та й скінчиться лють, і звернеться гнів Мій на знищення їх!</span> <span class="verse"><a name="26">26</a>І збудить на нього бича Господь Саваот, як уразив був Він Мадіяма при скелі Орев, і кий Його буде на морі, і його Він простягне, як колись на Єгипет!</span> <span class="verse"><a name="27">27</a>І станеться в день той, з твого рамена тягар його здійметься, а з-над шиї твоєї ярмо його, і через ситість ярмо буде знищене!</span> <span class="verse"><a name="28">28</a>Він прийде навпроти Айяту, перейде в Мігрон, свої речі складе до Міхмашу.</span> <span class="verse"><a name="29">29</a>Перейдуть провалля, Гева ночліг нам, затремтіла Рама, утекла Саулова Гів'а.</span> <span class="verse"><a name="30">30</a>Заголоси ти, о дочко Галліму, послухай, Лаїше, о бідний Анатоте!</span> <span class="verse"><a name="31">31</a>Мадмена розбіглась, мешканці Гевіму втікають...</span> <span class="verse"><a name="32">32</a>Ще сьогодні зостанеться він у Нові; своєю рукою грозить горі дочки Сіону, пагірку Єрусалиму.</span> <span class="verse"><a name="33">33</a>Ось Господь, Бог Саваот відтинає галузки застрашальною силою, і найвищі поставою будуть постинані, а високі будуть понижені.</span> <span class="verse"><a name="34">34</a>І буде обтята навколо залізом гущавина лісу, і Ліван упаде від Могутнього!</span> </p></div</div></div></body></html>