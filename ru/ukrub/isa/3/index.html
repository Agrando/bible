<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 3</strong></div><p><span class="verse"><a name="1">1</a>Бо Господь ось, Господь Саваот візьме з Єрусалиму й з Юдеї підпору й опору: усяку підпору від хліба, і всяку підпору води,</span> <span class="verse"><a name="2">2</a>лицаря та вояка, суддю та пророка, і чарівника та старого,</span> <span class="verse"><a name="3">3</a>п'ятдесятника та родовитого, і радника, і в мистецтві премудрого, і в закляттях умілого,</span> <span class="verse"><a name="4">4</a>і за правителів дам юнаків, і дітваки запанують над ними!</span> <span class="verse"><a name="5">5</a>І буде чавити народ один одного, і кожен свого ближнього! Повстане хлопчак на старого, а легковажений на поважаного...</span> <span class="verse"><a name="6">6</a>Бо схопить брат брата свого в домі батька свого та й скаже: Ти маєш одежу, то будь нашим правителем, і під рукою твоєю хай буде руїна оця!</span> <span class="verse"><a name="7">7</a>Того дня він підійме свій голос та й скаже: Не буду я рани обв'язувати вам, бо в домі моєму немає ні хліба, ні одягу, не настановляйте мене за правителя люду!</span> <span class="verse"><a name="8">8</a>Бо рухнув Єрусалим, і впала Юдея, бо їхній язик та їхній чин проти Господа, щоб упертими бути очам Його слави...</span> <span class="verse"><a name="9">9</a>Проти них свідчить вираз лиця їхнього, а гріх свій вони виявляють, немов той Содом, не перечать. Горе їхній душі, бо вчинили вони собі зло!</span> <span class="verse"><a name="10">10</a>Скажіте про праведного: Буде добре йому, бо вони споживуть плід учинків своїх.</span> <span class="verse"><a name="11">11</a>Та горе безбожному, зле, бо йому буде зроблений чин його рук!</span> <span class="verse"><a name="12">12</a>Народ Мій, дітиська його утискають, а жінки мають гору над ним... Народе ти Мій, твої провідники вчинили блудячим тебе, і дорогу стежок твоїх сплутали!</span> <span class="verse"><a name="13">13</a>Господь став на прю, і стоїть, щоб судити народи.</span> <span class="verse"><a name="14">14</a>Господь іде на суд, щоб судитись з старшими народу Свого та з вождями його: Ви виноградника знищили, грабунок з убогого в ваших домах!</span> <span class="verse"><a name="15">15</a>Що це сталося вам, що народ Мій ви гнобите та утискаєте вбогих? Так говорить Господь, Бог Саваот.</span> <span class="verse"><a name="16">16</a>І промовив Господь: Зате, що дочки Сіонські загорділи, і ходять витягненошиї, і моргають очима, і все ходять дрібними крочками, і дзвонять спряжками на ногах своїх,</span> <span class="verse"><a name="17">17</a>тому вчинить Господь тім'я Сіонських дочок паршивим, і їхній сором обнажить Господь!...</span> <span class="verse"><a name="18">18</a>Того дня поскидає Господь окрасу спряжок на їхніх ногах, і чільця, і місяці,</span> <span class="verse"><a name="19">19</a>сережки, нараменники, і серпанки,</span> <span class="verse"><a name="20">20</a>і завої, і ланцюжки на ногах, і пояски, і пляшечки з пахощами, і чарівничі привіски,</span> <span class="verse"><a name="21">21</a>персні, і сережки носові,</span> <span class="verse"><a name="22">22</a>чудові убрання, і окриття, і намітки та торби,</span> <span class="verse"><a name="23">23</a>дзеркала й льняні хитони та турбани, і прозорі покривала.</span> <span class="verse"><a name="24">24</a>І станеться, замість бальзаму сморід буде, і замість пояса шнур, а замість мистецько укладених кучерів лисина, і замість хитона цінного верета з паском, а замість краси спаленина!</span> <span class="verse"><a name="25">25</a>Попадають мужі твої від меча, а лицарство твоє на війні,</span> <span class="verse"><a name="26">26</a>і будуть стогнати та плакати ворота її, і буде спустошена, й сяде на землю Сіонська дочка...</span> </p></div</div></div></body></html>