<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Пророцтво про долину Видіння. Що це сталось тобі, що ти висипав увесь на дахи?</span> <span class="verse"><a name="2">2</a>Місто сповнене галасом, місто гучне, місто веселе! Побиті твої не побиті мечем, і не повмирали в війні.</span> <span class="verse"><a name="3">3</a>Усі разом утекли твої проводирі, без вистрілу луку пов'язані усі, хто з тобою знайшовся, пов'язані разом, хоч вони повтікали далеко.</span> <span class="verse"><a name="4">4</a>Тому я сказав: Відверніться від мене, я гірко заплачу! Не силуйтеся потішати мене, що народу мого дочка поруйнована,</span> <span class="verse"><a name="5">5</a>бо це день збентеження, і стоптання, і заколоту, день Господа, Бога Саваота, у долині Видіння, день розвалення муру та зойку на горах!</span> <span class="verse"><a name="6">6</a>А Елам узяв сагайдака, у поході мужів з верхівцями, Кір же витяг щита.</span> <span class="verse"><a name="7">7</a>І сталось, найкращі долини твої понаповнювались колесницями, а при брамі їздці понаставлені.</span> <span class="verse"><a name="8">8</a>І відкрив він заслону із Юди, і ти поглянув того дня на зброю дому лісу.</span> <span class="verse"><a name="9">9</a>І побачили в Місті Давидовім щілини, що багато їх стало, і зібрали води з ставу долішнього;</span> <span class="verse"><a name="10">10</a>і порахували доми в Єрусалимі, і порозбивали доми ті на зміцнення муру;</span> <span class="verse"><a name="11">11</a>і зробили ви між двома мурами збір для старого ставка, але ви не дивились на Того, Хто це зробив, Хто це віддавна створив, ви не бачили.</span> <span class="verse"><a name="12">12</a>І Господь, Бог Саваот того дня був покликав на плач, і на голосіння, і на обстригання волосся, і щоб оперезатись веретою.</span> <span class="verse"><a name="13">13</a>Та ось радість і втіха: забивають худобу велику та ріжуть худобу дрібну, їдять м'ясо й вино попивають, викрикуючи: Будем їсти та пити, бо взавтра помрем!</span> <span class="verse"><a name="14">14</a>І відкрив Господь Саваот в мої уші: Напевно не проститься вам беззаконство оце, аж поки ви не помрете, промовив Господь, Бог Саваот.</span> <span class="verse"><a name="15">15</a>Так промовив Господь, Бог Саваот: Іди, увійди до того управителя, до Шевни, що над домом, та й скажеш:</span> <span class="verse"><a name="16">16</a>Що ти тут маєш, і хто тут у тебе, що гроба для себе тут видовбав? Ти вирубав на висоті свого гроба, ти видовбав в скелі оселю собі,</span> <span class="verse"><a name="17">17</a>та Господь тебе з силою викине, лицарю, і хапаючи, схопить тебе,</span> <span class="verse"><a name="18">18</a>звиваючи, звине тебе на клубок, і кине, як кулю, у землю простору, і там ти помреш, і підуть туди й вози славні твої, о ганьбо ти дому свого господаря!</span> <span class="verse"><a name="19">19</a>І попхну тебе з стану твого, і скину тебе з того місця, на якому стоїш.</span> <span class="verse"><a name="20">20</a>І станеться в день той, і покличу Свого раба Еліякима, сина Хілкійїного,</span> <span class="verse"><a name="21">21</a>і на нього хітона твого одягну, і підпережу Я його твоїм поясом, панування твоє дам у руку його, і стане він батьком для мешканця Єрусалиму та для Юдиного дому!</span> <span class="verse"><a name="22">22</a>І дам ключа дому Давидового на рамено його, і коли він відчинить, не буде кому замикати, коли ж він замкне, то не буде кому відчиняти.</span> <span class="verse"><a name="23">23</a>І його Я заб'ю, мов кілка, в певне місце, і стане він домові батька свого троном слави.</span> <span class="verse"><a name="24">24</a>І повісять на ньому всю славу отцівського дому його, нащадки та дикі відростки, увесь посуд малий від мисок й аж до всякого посуду глиняного!</span> <span class="verse"><a name="25">25</a>Того дня, говорить Господь Саваот, похитнеться кілок, що був в певне місце забитий, і буде відрубаний та й упаде, і знищений буде тягар, що на ньому, бо так каже Господь!...</span> </p></div</div></div></body></html>