<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 26</strong></div><p><span class="verse"><a name="1">1</a>Того дня заспівають у Юдинім краї пісню таку: У нас сильне місто! Він чинить спасіння за мури й примурки.</span> <span class="verse"><a name="2">2</a>Відчиняйте ворота, і хай ввійде люд праведний, хто вірність хоронить!</span> <span class="verse"><a name="3">3</a>Думку, оперту на Тебе, збережеш Ти у повнім спокої, бо на Тебе надію вона покладає.</span> <span class="verse"><a name="4">4</a>Надійтеся завжди на Господа, бо в Господі, в Господі вічна твердиня!</span> <span class="verse"><a name="5">5</a>Бо знизив Він тих, хто замешкує на висоті, неприступне те місто понизив його, Він понизив його до землі, повалив аж у порох його!</span> <span class="verse"><a name="6">6</a>Його топче нога, ноги вбогого, стопи нужденних...</span> <span class="verse"><a name="7">7</a>Проста дорога для праведного, путь праведного Ти вирівнюєш.</span> <span class="verse"><a name="8">8</a>І на дорозі судів Твоїх, Господи, маємо надію на Тебе: За Ймення Твоє та за пам'ять Твою пожадання моєї душі,</span> <span class="verse"><a name="9">9</a>за Тобою душа моя тужить вночі, також дух мій в мені спозаранку шукає Тебе, бо коли на землі Твої суди, то мешканці світу навчаються правди!</span> <span class="verse"><a name="10">10</a>Хоч буде безбожний помилуваний, то проте справедливости він не навчиться: у краю правоти він чинитиме лихо, а величности Господа він не побачить!</span> <span class="verse"><a name="11">11</a>Господи, піднялася рука Твоя високо, та не бачать вони! Нехай же побачать горливість Твою до народу, і нехай посоромляться, хай огонь пожере ворогів твоїх!</span> <span class="verse"><a name="12">12</a>Ти, Господи, вчиниш нам мир, бо й усі чини наші нам Ти доконав!</span> <span class="verse"><a name="13">13</a>Господи, Боже наш, панували над нами пани окрім Тебе, та тільки Тобою ми згадуємо Ймення Твоє.</span> <span class="verse"><a name="14">14</a>Померлі вони не оживуть, мертві не встануть вони, тому Ти навідав та вигубив їх, і затер всяку згадку про них.</span> <span class="verse"><a name="15">15</a>Розмножив Ти, Господи, люд, розмножив Ти люд, і прославив Себе, всі границі землі Ти далеко посунув.</span> <span class="verse"><a name="16">16</a>Господи, в горі шукали Тебе, шепіт прохання лили, коли Ти їх картав.</span> <span class="verse"><a name="17">17</a>Як жінка вагітна до породу зближується, в своїх болях тремтить та кричить, так ми стали, о Господи, перед обличчям Твоїм:</span> <span class="verse"><a name="18">18</a>ми були вагітними та корчилися з болю, немов би родили ми вітер, ми спасіння землі не вчинили, і мешканці всесвіту не народились...</span> <span class="verse"><a name="19">19</a>Померлі твої оживуть, воскресне й моє мертве тіло. тому пробудіться й співайте, ви мешканці пороху, бо роса Твоя це роса зцілень, і земля викине мертвих!</span> <span class="verse"><a name="20">20</a>Іди, мій народе, ввійди до покоїв своїх, і свої двері замкни за собою, сховайся на хвилю малу, поки лютість перейде!</span> <span class="verse"><a name="21">21</a>Бо Господь ось виходить із місця Свого, навідати провини мешканців землі, кожного з них, і відкриє земля свою кров, і вже не закриє забитих своїх!</span> </p></div</div></div></body></html>