<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 29</strong></div><p><span class="verse"><a name="1">1</a>Горе Аріїлу, Аріїлу, місту, що Давид у нім таборував! Рік до року додайте, хай свята закінчать свій круг!</span> <span class="verse"><a name="2">2</a>І притисну Аріїла, і станеться лемент та плач, і він стане на мене, як огнище Боже.</span> <span class="verse"><a name="3">3</a>І отаборюся проти тебе навколо, і сторожею стисну тебе, і башти поставлю на тебе.</span> <span class="verse"><a name="4">4</a>І ти будеш понижений, і будеш з землі говорити, і приглушено буде звучати твоє слово. І стане твій голос з землі, мов померлого дух, і шепотітиме з пороху слово твоє.</span> <span class="verse"><a name="5">5</a>І буде юрба ворогів твоїх, мов тонкий пил, юрба ж насильників мов полова зниклива, і це станеться нагло, раптовно..</span> <span class="verse"><a name="6">6</a>Господь Саваот тебе громом та трусом навідає, і шумом великим, вихром та бурею, та огняним їдким полум'ям.</span> <span class="verse"><a name="7">7</a>І буде, як сон, як видіння нічне та юрба всіх народів, що на Аріїла воюють, і всі, хто воює на нього, і проти твердині його, і хто йому докучає.</span> <span class="verse"><a name="8">8</a>І буде, мов бачить голодний у сні, ніби їсть, а прокинеться він і порожня душа його, і мов спрагнений бачить у сні, ніби п'є, а прокинеться він і ось змучений, а душа його спрагнена! Так буде натовпові всіх народів, що підуть війною на гору Сіон.</span> <span class="verse"><a name="9">9</a>Одубійте й дивуйтесь, заліпіть собі очі й осліпніть! Вони повпивалися, та не вином, захитались, та не від п'янкого напою,</span> <span class="verse"><a name="10">10</a>бо вилив Господь на вас духа глибокого сну та закрив ваші очі, затьмарив пророків і ваших голів та провидців!</span> <span class="verse"><a name="11">11</a>І буде вам кожне видіння, немов би слова запечатаної книжки, що дають її тому, хто вміє читати, та кажуть: Читай но оце, та відказує той: Не можу, вона ж запечатана.</span> <span class="verse"><a name="12">12</a>І дають оту книжку тому, хто не вміє читати, та кажуть: Читай но оце, та відказує той: Я не вмію читати.</span> <span class="verse"><a name="13">13</a>І промовив Господь: За те, що народ цей устами своїми наближується, і губами своїми шанує Мене, але серце своє віддалив він від Мене, а страх їхній до Мене заучена заповідь людська,</span> <span class="verse"><a name="14">14</a>тому Я ось ізнову предивне вчиню з цим народом, вчиню чудо й диво, і загине мудрість премудрих його, а розум розумних його заховається.</span> <span class="verse"><a name="15">15</a>Горе тим, що глибоко задум ховають від Господа, і чиняться в темряві їхні діла, і що говорять вони: Хто нас бачить, і хто про нас знає?</span> <span class="verse"><a name="16">16</a>О, ваша фальшивосте! Чи ганчар уважається рівним до глини? Чи зроблене скаже про майстра свого: Він мене не зробив, а твір про свого творця говоритиме: Він не розуміє цього?</span> <span class="verse"><a name="17">17</a>Хіба за короткого часу Ліван на садка не обернеться, а садок порахований буде за ліс?</span> <span class="verse"><a name="18">18</a>І в той день слова книжки почують глухі, а очі сліпих із темноти та з темряви бачити будуть,</span> <span class="verse"><a name="19">19</a>і сумирні побільшать у Господі радість свою, а люди убогі в Святому Ізраїля тішитись будуть!</span> <span class="verse"><a name="20">20</a>Бо скінчився насильник, і минувся насмішник, і понищені всі ті, хто дбає про кривду,</span> <span class="verse"><a name="21">21</a>хто судить людину за слово одне, на того ж, хто судить у брамі, вони ставлять пастку, і праведного випихають обманою.</span> <span class="verse"><a name="22">22</a>Тому то Господь, що викупив Авраама, сказав домові Якова так: Не буде тепер засоромлений Яків, й обличчя його не поблідне тепер,</span> <span class="verse"><a name="23">23</a>бо як він серед себе побачить дітей своїх, чин Моїх рук, вони будуть святити Моє Ймення, і посвятять Святого Якового, і будуть боятися Бога Ізраїля!</span> <span class="verse"><a name="24">24</a>Тоді то хто блудить у дусі, ті розум пізнають, а хто ремствує, ті поуки навчаться!</span> </p></div</div></div></body></html>