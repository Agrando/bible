<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 2</strong></div><p><span class="verse"><a name="1">1</a>Слово, що його бачив Ісая, син Амосів, про Юдею та про Єрусалим:</span> <span class="verse"><a name="2">2</a>І станеться на кінці днів, міцно поставлена буде гора дому Господнього на шпилі гір, і піднята буде вона понад згір'я, і полинуть до неї всі люди.</span> <span class="verse"><a name="3">3</a>І підуть численні народи та й скажуть: Ходіть та зберімось на гору Господню, до дому Бога Якового, і доріг Своїх Він нас навчить, і ми підемо стежками Його! Бо вийде з Сіону Закон, і слово Господнє з Єрусалиму.</span> <span class="verse"><a name="4">4</a>І Він буде судити між людьми, і буде численні народи розсуджувати. І мечі свої перекують вони на лемеші, а списи свої на серпи. Не підійме меча народ проти народу, і більше не будуть навчатись війни!</span> <span class="verse"><a name="5">5</a>Доме Яковів, ідіть, і попростуємо в світлі Господньому!</span> <span class="verse"><a name="6">6</a>Бо Ти був покинув народа Свого, дім Яковів, бо повні безладдя зо сходу вони, та ворожбитів, немов филистимляни, і накладають із дітьми чужинців.</span> <span class="verse"><a name="7">7</a>І наповнився край його сріблом та золотом, і немає кінця його скарбам. І наповнився край його кіньми, і немає кінця колесницям його.</span> <span class="verse"><a name="8">8</a>І наповнився край його ідолами, він кланяється ділу рук своїх, тому, що зробили були його пальці,</span> <span class="verse"><a name="9">9</a>і поклонилась людина, і чоловік упокорився... А Ти їм не даруй!</span> <span class="verse"><a name="10">10</a>Іди в скелю, і сховайся у порох від страху Господнього, і від пишноти Його величі!</span> <span class="verse"><a name="11">11</a>Горді очі людини поникнуть, і буде обнижена людська високість, і буде високим Сам тільки Господь того дня!</span> <span class="verse"><a name="12">12</a>Бо настане день Господа Саваота на все горде й високе, і на все висунене, і понижене буде воно,</span> <span class="verse"><a name="13">13</a>і на всі кедри ливанські, високі та висунені, і на всілякі башанські дуби,</span> <span class="verse"><a name="14">14</a>і на всі гори високі, і на всі згір'я піднесені,</span> <span class="verse"><a name="15">15</a>і на всі башти високі, і на всі мури стрімкі,</span> <span class="verse"><a name="16">16</a>і на всі кораблі із Таршішу, і на все, на що дивимося пожадливо!</span> <span class="verse"><a name="17">17</a>І понизиться гордість людини, й обнижена буде високість людей, і буде високим Сам тільки Господь того дня,</span> <span class="verse"><a name="18">18</a>а божища зовсім минуться!</span> <span class="verse"><a name="19">19</a>І вони підуть до скельних печер та до пороху в ями від страху Господнього і від пишноти Його величі, коли прийде Він острах збудити на землі!</span> <span class="verse"><a name="20">20</a>Покине людина того дня божків своїх срібних і божків своїх золотих, що собі наробила була, щоб вклонятись кротам і кажанам,</span> <span class="verse"><a name="21">21</a>щоб піти у печери й розщілини скельні від страху Господнього і від слави величчя Його, коли прийде Він острах збудити на землі!</span> <span class="verse"><a name="22">22</a>Відкинься ж собі від людини, що віддих у носі її, бо защо її поважати?</span> </p></div</div></div></body></html>