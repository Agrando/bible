<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Бо Господь змилосердиться над Яковом, і вибере знову Ізраїля, і на їхній землі їх поселить. І чужинець долучений буде до них, і приєднані будуть до дому Якового.</span> <span class="verse"><a name="2">2</a>І народи їх візьмуть, і їх попровадять до їхнього місця, а Ізраїлів дім на Господній землі за рабів та за невільниць їх прийме собі на спадщину. І візьмуть вони до неволі тих, хто їх поневолив, і вони над своїми гнобителями запанують!</span> <span class="verse"><a name="3">3</a>І буде в той день, як Господь дасть тобі відпочинок із терпіння твого та з неспокою твого, та з праці тяжкої, яку ти був мусів робити,</span> <span class="verse"><a name="4">4</a>то ти заспіваєш оцю пісню глумливу про царя Вавилону та й скажеш: Як гнобитель минувся, минулося гноблення!</span> <span class="verse"><a name="5">5</a>Господь зламав кия безбожних і жезла пануючих,</span> <span class="verse"><a name="6">6</a>що народи постійним ударом у лютості бив, що в гніві гнобив був людей переслідуванням безупинним.</span> <span class="verse"><a name="7">7</a>Спочила була, заспокоїлася вся земля, і виспівує голосно.</span> <span class="verse"><a name="8">8</a>Кипариси та кедри ливанські тобою втішаються й кажуть: Відколи ти ліг, не приходить на нас дроворуб!</span> <span class="verse"><a name="9">9</a>Заворушивсь тобою іздолу шеол назустріч твоєму приходу; померлих тобі побудив, усіх проводирів на землі, і підняв з їхніх тронів всіх людських царів.</span> <span class="verse"><a name="10">10</a>Вони всі зачнуть говорити та й скажуть тобі: І ти ослабів, як і ми, став подібний до нас!</span> <span class="verse"><a name="11">11</a>Зіпхнута в шеол твоя гордість та гра твоїх арф; вистелено під тобою червою, і червяк накриває тебе...</span> <span class="verse"><a name="12">12</a>Як спав ти з небес, о сину зірниці досвітньої, ясная зоре, ти розбився об землю, погромнику людів!</span> <span class="verse"><a name="13">13</a>Ти ж сказав був у серці своєму: Зійду я на небо, повище зір Божих поставлю престола свого, і сяду я на горі збору богів, на кінцях північних,</span> <span class="verse"><a name="14">14</a>підіймуся понад гори хмар, уподібнюсь Всевишньому!</span> <span class="verse"><a name="15">15</a>Та скинений ти до шеолу, до найглибшого гробу!</span> <span class="verse"><a name="16">16</a>Ті, що на тебе дивитися будуть, приглядатися будуть до тебе, звернути увагу на тебе: Чи то той чоловік, що змушував землю тремтіти, що зневолював царства труситись,</span> <span class="verse"><a name="17">17</a>що він обертав у пустиню вселенну, а міста її бурив, що в'язнів своїх не пускав він додому?</span> <span class="verse"><a name="18">18</a>Усі царі людів, вони всі у славі лягли, кожен у своїй усипальні,</span> <span class="verse"><a name="19">19</a>ти ж від гробу свого відкинений геть, мов галузка бридка, оточений вбитими та мечем перешитими, що до гробу між камінь спускаються, як потоптаний труп...</span> <span class="verse"><a name="20">20</a>Ти не будеш поєднаний з ними у гробі, бо землю свою зруйнував, свій народ повбивав... Насіння злочинців повік не згадається!</span> <span class="verse"><a name="21">21</a>Його дітям зготуйте різню за вину їхніх батьків, щоб вони не повстали, і землі не вспадкували, і не наповнили світу містами.</span> <span class="verse"><a name="22">22</a>І на них Я повстану, говорить Господь Саваот, і витну ім'я Вавилону й останок його, і нащадка й онука, говорить Господь!</span> <span class="verse"><a name="23">23</a>І вчиню Я його їжакові оселею та водним багном, і мітлою вигублення позамітаю його, говорить Господь Саваот!</span> <span class="verse"><a name="24">24</a>Присягав був Господь Саваот та казав: Поправді, як мислив собі Я, так станеться, й як Я був врадив те сповниться,</span> <span class="verse"><a name="25">25</a>щоб стовкти асирійця в країні Моїй, і на горах Моїх розтопчу Я його! І ярмо його здійметься з них, і тягар його скинеться з їхніх рамен!</span> <span class="verse"><a name="26">26</a>Це та рада, яка про всю землю ураджена, і це та рука, що простягнена на всі народи.</span> <span class="verse"><a name="27">27</a>Бо врадив Господь Саваот, і хто Його раду відмінить? А рука Його витягнена, й хто відверне її?</span> <span class="verse"><a name="28">28</a>У році смерти царя Ахаза було таке пророцтво:</span> <span class="verse"><a name="29">29</a>Не тішся, уся филистимськая земле, що зламане жезло, яке тебе вдарило, бо з гадючого кореня виповзе люта змія, і огнистий летючий дракон буде плодом її!</span> <span class="verse"><a name="30">30</a>І пастися будуть перворідні бідних, і вбогі безпечно лежатимуть, а твій корень Я голодом виморю, і рештки твої він доб'є!</span> <span class="verse"><a name="31">31</a>Плач же, брамо, ти ж місто, кричи, розпливлася ти, вся филистимськая земле, бо приходить із півночі дим, і не буде нікого, хто відстав би з його вояків!</span> <span class="verse"><a name="32">32</a>І що відповісться народнім послам? Що Сіона Господь заложив, і сховаються в ньому убогі з народу Його!</span> </p></div</div></div></body></html>