<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 45</strong></div><p><span class="verse"><a name="1">1</a>Так говорить Господь до Свого помазанця Кіра: Я міцно тримаю тебе за правицю, щоб перед обличчям твоїм повалити народи, і з стегон царів розв'яжу пояси, щоб відчинити двері перед тобою, а брами не будуть замикані.</span> <span class="verse"><a name="2">2</a>Я перед тобою піду й повирівнюю висунене, двері мідні зламаю і порозбиваю залізні засуви.</span> <span class="verse"><a name="3">3</a>І дам тобі скарби, що в темряві, та багатства заховані, щоб пізнав ти, що Я то Господь, Який кличе тебе за йменням твоїм, Бог Ізраїлів,</span> <span class="verse"><a name="4">4</a>ради раба Мого Якова й ради вибранця Мого Ізраїля, і кличу тебе твоїм іменням, тебе називаю, хоч ти не знаєш Мене.</span> <span class="verse"><a name="5">5</a>Я Господь, і нема вже нікого, нема іншого Бога, крім Мене. Я тебе підперізую, хоч ти не знаєш Мене,</span> <span class="verse"><a name="6">6</a>щоб дізналися зо сходу сонця й з заходу, що крім Мене немає нічого; Я Господь, і нема вже нікого,</span> <span class="verse"><a name="7">7</a>Я, що світло формую та темність творю, чиню мир і недолю творю, Я Господь, Який робить це все!</span> <span class="verse"><a name="8">8</a>Спустіть росу згори, небеса, а із хмар хай спливе справедливість! Хай земля відкривається, і хай породить спасіння та правду, хай разом ростуть! Я, Господь, це вчинив!</span> <span class="verse"><a name="9">9</a>Горе тому, хто з Творцем своїм свариться, черепок із земних черепків! Чи глина повість ганчареві своєму: Що робиш? а діло його: Ти без рук!</span> <span class="verse"><a name="10">10</a>Горе тому, хто патякає батькові: Пощо ти плодиш? а жінці: Пощо ти родиш?</span> <span class="verse"><a name="11">11</a>Так говорить Господь, Святий Ізраїлів, і Той, Хто його вформував: Питайте Мене про майбутнє, а долю синів Моїх й чин Моїх рук позоставте Мені!</span> <span class="verse"><a name="12">12</a>Я землю вчинив і створив людину на ній, небеса Я руками Своїми простяг і про їхні зорі звелів.</span> <span class="verse"><a name="13">13</a>Я збудив його в правді, і зрівняю йому всі дороги. Він місто Моє побудує і відпустить вигнанців Моїх не за викуп і не за дарунка, говорить Господь Саваот.</span> <span class="verse"><a name="14">14</a>Так говорить Господь: Праця Єгипту й торгівля Етіопії та високі севаїтяни перейдуть до тебе та будуть твої. Підуть вони за тобою, у кайданах перейдуть, і будуть вклонятись тобі та благати тебе: Тільки в тебе є Бог, і нема більш, нема іншого Бога!</span> <span class="verse"><a name="15">15</a>Справді Ти Бог таємничий, Бог Ізраїлів, Спаситель!</span> <span class="verse"><a name="16">16</a>Всі вони засоромляться й зніяковіють, майстрі ідолів підуть у соромі разом,</span> <span class="verse"><a name="17">17</a>Ізраїль же буде спасений від Господа вічним спасінням: не будете ви засоромлені ані знеславлені аж на вічні віки!</span> <span class="verse"><a name="18">18</a>Бо так промовляє Господь, Творець неба. Він той Бог, що землю вформував та її вчинив, і міцно поставив її; не як порожнечу її створив, на проживання на ній Він її вформував. Я Господь, і нема більше іншого Бога!</span> <span class="verse"><a name="19">19</a>Я не говорив в укритті, на темному місці землі. Я не говорив до насіння Якова: Шукаєте дармо Мене! Я Господь, говорю справедливість, звіщаю правдиве!</span> <span class="verse"><a name="20">20</a>Зберіться й прийдіть, наблизьтеся разом, урятовані всі із поганів! Не знає нічого, хто дерево носить, боввана свого, та що молиться богові, який не поможе.</span> <span class="verse"><a name="21">21</a>Розкажіть та наблизьте, і хай разом нарадяться: Хто розповів це віддавна, із давніх часів це звістив? Чи ж не Я, ваш Господь? Бож немає вже Бога, крім Мене, окрім Мене нема Бога праведного та Спасителя!</span> <span class="verse"><a name="22">22</a>Зверніться до Мене й спасетесь, всі кінці землі, бо Я Бог, і нема більше іншого Бога!</span> <span class="verse"><a name="23">23</a>Я Собою Самим присягав, справедливість із уст Моїх вийшла, те слово, яке не повернеться: усяке коліно вклонятися буде Мені, усякий язик присягне</span> <span class="verse"><a name="24">24</a>й Мені скаже: Тільки в Господі правда та сила! Прийдуть до Нього та засоромляться всі, що на Нього запалюються.</span> <span class="verse"><a name="25">25</a>Через Господа усправедливляться, і буде прославлене всяке насіння Ізраїля!</span> </p></div</div></div></body></html>