<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 48</strong></div><p><span class="verse"><a name="1">1</a>Послухайте це, доме Яковів, що зветесь іменням Ізраїлевим, і що вийшли із Юдиних вод, що клянетеся Йменням Господнім та Бога Ізраїля згадуєте, хоч не в правді та не в справедливості!</span> <span class="verse"><a name="2">2</a>Бо від міста святого вони прозиваються та на Бога Ізраїлевого спираються, Йому Ймення Господь Саваот!</span> <span class="verse"><a name="3">3</a>Я віддавна звіщав про минуле, із уст Моїх вийшло воно й розповів Я про нього, раптовно зробив, і прийшло.</span> <span class="verse"><a name="4">4</a>Тому, що Я знав, що впертий ти є, твоя ж шия то м'язи залізні, а чоло твоє мідяне,</span> <span class="verse"><a name="5">5</a>то звіщав Я віддавна тобі, іще поки прийшло, розповів Я тобі, щоб ти не говорив: Мій божок це зробив, а про це наказав мій бовван та мій ідол.</span> <span class="verse"><a name="6">6</a>Ти чув, переглянь усе це; і ви хіба не визнаєте цього? Тепер розповів Я тобі новини й таємниці, яких ти не знав.</span> <span class="verse"><a name="7">7</a>Тепер вони створені, а не віддавна, а перед цим днем ти не чув був про них, щоб не сказати: Оце я їх знав.</span> <span class="verse"><a name="8">8</a>Та не чув ти й не знав, і віддавна ти не відкривав свого вуха, бо Я знав, що напевно ти зрадиш, і звано тебе від утроби: перевертень.</span> <span class="verse"><a name="9">9</a>Ради Ймення Свого Я спиняю Свій гнів, і ради слави Своєї Я стримуюся проти тебе, щоб не знищити тебе.</span> <span class="verse"><a name="10">10</a>Оце перетопив Я тебе, але не як те срібло, у горні недолі тебе дослідив.</span> <span class="verse"><a name="11">11</a>Ради Себе, ради Себе роблю, бо як буде збезчещене Ймення Моє? А іншому слави Своєї не дам.</span> <span class="verse"><a name="12">12</a>Почуй Мене, Якове та Ізраїлю, Мій покликаний: Це Я, Я перший, також Я останній!</span> <span class="verse"><a name="13">13</a>Теж рука Моя землю заклала, і небо напнула правиця Моя, Я закличу до них і вони стануть разом.</span> <span class="verse"><a name="14">14</a>Зберіться ви всі та й послухайте: Хто серед вас розповів був про те? Кого Господь любить, вчинить волю Його в Вавилоні, рамено ж Його на халдеях.</span> <span class="verse"><a name="15">15</a>Я, Я говорив і покликав його, спровадив його, і він на дорозі своїй буде мати поводження.</span> <span class="verse"><a name="16">16</a>Наблизьтесь до Мене, послухайте це: Споконвіку Я не говорив потаємно; від часу, як діялось це, Я був там. А тепер послав Мене Господь Бог та Його Дух.</span> <span class="verse"><a name="17">17</a>Так говорить Господь, твій Відкупитель, Святий Ізраїлів: Я Господь, Бог твій, що навчає тебе про корисне, що провадить тебе по дорозі, якою ти маєш ходити.</span> <span class="verse"><a name="18">18</a>О, коли б ти прислухувався до Моїх заповідей, то був би твій спокій, як річка, а твоя справедливість, немов морські хвилі!</span> <span class="verse"><a name="19">19</a>А насіння твого було б, як піску, а нащадків твого живота немов зернят його, і витяте й вигублене не було б твоє ймення із-перед обличчя Мого!</span> <span class="verse"><a name="20">20</a>Вирушіть із Вавилону, втечіть від халдеїв, радісним співом звістіть, оце розголосіть, аж до краю землі рознесіть це, скажіть: Господь викупив раба Свого Якова!</span> <span class="verse"><a name="21">21</a>І спраги не знали вони на пустинях, якими провадив Він їх: воду з скелі пустив їм, Він скелю розбив і вода потекла!</span> <span class="verse"><a name="22">22</a>Для безбожних спокою немає, говорить Господь.</span> </p></div</div></div></body></html>