<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Горе тобі, що пустошиш, хоч сам не спустошений, тобі, що грабуєш, хоч тебе й не грабовано! Коли ти пустошити скінчиш, опустошений будеш, коли грабувати скінчиш, тебе пограбують...</span> <span class="verse"><a name="2">2</a>Господи, змилуйсь над нами, на Тебе надіємось ми! Будь їхнім раменом щоранку та в час утиску нашим спасінням!</span> <span class="verse"><a name="3">3</a>Від сильного голосу Твого народи втікатимуть, від Твого вивищення розпорошаться люди.</span> <span class="verse"><a name="4">4</a>І ваша здобич збереться, як збирають тих коників, як літає ота сарана, так кидатись будуть на неї.</span> <span class="verse"><a name="5">5</a>Величний Господь, бо на височині пробуває; Він наповнив Сіон правосуддям та правдою.</span> <span class="verse"><a name="6">6</a>І буде безпека за часу твого, щедрота спасіння, мудрости та пізнання. Страх Господній буде він скарбом його.</span> <span class="verse"><a name="7">7</a>Тож по вулицях їхні хоробрі кричать, гірко плачуть провісники миру.</span> <span class="verse"><a name="8">8</a>Биті дороги порожніми стали, нема мандрівця на дорозі! Він зламав заповіта, зневажив міста, злегковажив людину...</span> <span class="verse"><a name="9">9</a>Сумує та слабне земля, засоромився й в'яне Ливан, став Сарон немов пуща, Башан та Кармел своє листя зронили...</span> <span class="verse"><a name="10">10</a>Нині воскресну, говорить Господь, нині прославлюсь, нині буду вознесений!</span> <span class="verse"><a name="11">11</a>Заваготієте сіном, стерню ви породите; дух ваш огонь, який вас пожере...</span> <span class="verse"><a name="12">12</a>І стануть народи за місце паління вапна, за тернину потяту, і будуть огнем вони спалені...</span> <span class="verse"><a name="13">13</a>Почуйте, далекі, що Я був зробив, і пізнайте, близькі, Мою силу!</span> <span class="verse"><a name="14">14</a>Затривожились грішні в Сіоні, і трепет безбожних обняв... Хто з нас мешкатиме при жерущім огні? Хто з нас мешкати буде при вічному огнищіу?</span> <span class="verse"><a name="15">15</a>Хто ходить у правді й говорить правдиве, хто бридиться зиском насилля, хто долоні свої випорожнює, щоб хабара не тримати, хто ухо своє затикає, щоб не чути про кровопролиття, і зажмурює очі свої, щоб не бачити зла,</span> <span class="verse"><a name="16">16</a>той перебуватиме на високостях, скельні твердині його недоступна оселя, його хліб буде даний йому, вода йому завжди запевнена!</span> <span class="verse"><a name="17">17</a>Твої очі побачать Царя в Його пишній красі, будуть бачити землю далеку.</span> <span class="verse"><a name="18">18</a>Твоє серце роздумувати буде про страх: Де Той, Хто рахує? Де Той, Хто все важить? Де Той, Хто обчислює башти?</span> <span class="verse"><a name="19">19</a>Уже не побачиш народу зухвалого, народу глибокомовного, якого не можна було б розібрати, незрозумілоязикого, якого не можна було б зрозуміти.</span> <span class="verse"><a name="20">20</a>Подивись на Сіон, на місто наших святкових зібрань, очі твої вгледять Єрусалим, мешкання спокійне, скинію ту незрушиму, кілля її не порушаться ввік, а всі шнури її не порвуться.</span> <span class="verse"><a name="21">21</a>Бо величний Господь для нас тільки отам, місце потоків й просторих річок, не ходить по ньому весловий байдак, і міцний корабель не перейде його.</span> <span class="verse"><a name="22">22</a>Бо Господь наш суддя, Господь законодавець для нас, Господь то наш цар, і Він нас спасе!</span> <span class="verse"><a name="23">23</a>Опустилися шнури твої, не зміцняють підвалини щогли своєї, вітрил не натягують. Тоді будуть ділити награбовану здобич, і навіть криві грабуватимуть.</span> <span class="verse"><a name="24">24</a>І не скаже мешканець Я хворий! І прощені будуть провини народу, що в ньому живе.</span> </p></div</div></div></body></html>