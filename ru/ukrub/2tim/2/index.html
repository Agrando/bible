<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>Отож, сину мій, зміцняйся в благодаті, що в Христі Ісусі вона!</span> <span class="verse"><a name="2">2</a>А що чув ти від мене при багатьох свідках, те передай вірним людям, що будуть спроможні й інших навчити.</span> <span class="verse"><a name="3">3</a>А ти терпи лихо, як добрий вояк Христа Ісуса!</span> <span class="verse"><a name="4">4</a>Бо жаден вояк не в'яжеться в справи життя, аби догодити тому, хто військо збирає.</span> <span class="verse"><a name="5">5</a>А як хто йде на змаги, то вінка не одержує, якщо незаконно змагається.</span> <span class="verse"><a name="6">6</a>Трудящому хліборобові належиться першому покуштувати з плоду.</span> <span class="verse"><a name="7">7</a>Розумій, що я говорю. А Господь нехай дасть тобі розум у всьому.</span> <span class="verse"><a name="8">8</a>Пам'ятай про Ісуса Христа з насіння Давидового, що воскрес із мертвих, за моєю Євангелією,</span> <span class="verse"><a name="9">9</a>за яку я терплю муки аж до ув'язнення, як той злочинець. Але Слова Божого не ув'язнити!</span> <span class="verse"><a name="10">10</a>Через це переношу я все ради вибраних, щоб і вони доступили спасіння, що в Христі Ісусі, зо славою вічною.</span> <span class="verse"><a name="11">11</a>Вірне слово: коли разом із Ним ми померли, то й житимемо разом із Ним!</span> <span class="verse"><a name="12">12</a>А коли терпимо, то будемо разом також царювати. А коли відцураємось, то й Він відцурається нас!</span> <span class="verse"><a name="13">13</a>А коли ми невірні, зостається Він вірним, бо не може зректися Самого Себе!</span> <span class="verse"><a name="14">14</a>Нагадуй про це й заклинай перед Богом, щоб не сперечались словами, бо нінащо воно, хіба слухачам на руїну.</span> <span class="verse"><a name="15">15</a>Силкуйся поставити себе перед Богом гідним, працівником бездоганним, що вірно навчає науки правди.</span> <span class="verse"><a name="16">16</a>Стережися ж базікань марних, бо вони ще більше провадять до безбожности,</span> <span class="verse"><a name="17">17</a>а їхнє слово, як рак, буде ширитися. Від таких Гіменей і Філіт,</span> <span class="verse"><a name="18">18</a>що вони погрішилися в правді, казавши, що воскресіння було вже, і віру деяких руйнують.</span> <span class="verse"><a name="19">19</a>Та однако стоїть міцна Божа основа та має печатку оцю: Господь знає тих, хто Його, та: Нехай від неправди відступиться всякий, хто Господнє Ім'я називає!</span> <span class="verse"><a name="20">20</a>А в великому домі знаходиться посуд не тільки золотий та срібний, але й дерев'яний та глиняний, і одні посудини на честь, а другі на нечесть.</span> <span class="verse"><a name="21">21</a>Отож, хто від цього очистить себе, буде посуд на честь, освячений, потрібний Володареві, приготований на всяке добре діло.</span> <span class="verse"><a name="22">22</a>Стережися молодечих пожадливостей, тримайся правди, віри, любови, миру з тими, хто Господа кличе від чистого серця.</span> <span class="verse"><a name="23">23</a>А від нерозумних та від невчених змагань ухиляйся, знавши, що вони родять сварки.</span> <span class="verse"><a name="24">24</a>А раб Господній не повинен сваритись, але бути привітним до всіх, навчальним, до лиха терплячим,</span> <span class="verse"><a name="25">25</a>що навчав би противників із лагідністю, чи Бог їм не дасть покаяння, щоб правду пізнати,</span> <span class="verse"><a name="26">26</a>щоб визволитися від сітки диявола, що він уловив їх для роблення волі своєї.</span> </p></div</div></div></body></html>