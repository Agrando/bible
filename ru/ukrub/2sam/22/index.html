<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>І промовив Давид до Господа слова оцієї пісні того дня, як Господь урятував був його з руки всіх його ворогів та з долоні Саулової,</span> <span class="verse"><a name="2">2</a>та й сказав: Господь моя скеля й твердиня моя, і для мене Спаситель Він мій!</span> <span class="verse"><a name="3">3</a>Мій Бог моя скеля, сховаюсь я в ній, Він щит мій і ріг, Він спасіння мого, Він башта моя та моє пристановище! Спасителю мій, Ти врятуєш мене від насилля!</span> <span class="verse"><a name="4">4</a>Я кличу: Преславний Господь, і я визволений від своїх ворогів!</span> <span class="verse"><a name="5">5</a>Бо хвилі смертельні мене оточили, потоки велійяала лякають мене.</span> <span class="verse"><a name="6">6</a>Тенета шеолу мене оточили, а пастки смертельні мене попередили!</span> <span class="verse"><a name="7">7</a>В тісноті своїй кличу до Господа, і до Бога свого я волаю, І Він почує мій голос із храму Свого, і в ушах Його зойк мій.</span> <span class="verse"><a name="8">8</a>Захиталась земля й затремтіла, затряслися й хитались небесні підвалини, бо Він запалився від гніву!</span> <span class="verse"><a name="9">9</a>з ніздер Його бухнув дим, з Його ж уст пожирущий огонь, запаливсь жар від Нього!</span> <span class="verse"><a name="10">10</a>Він небо простяг і спустився, а хмара густа під ногами Його.</span> <span class="verse"><a name="11">11</a>Усівся Він на херувима й летів, і явився на вітряних крилах.</span> <span class="verse"><a name="12">12</a>А навколо Себе поклав темряву, мов куріні, збір води, густі хмари високі.</span> <span class="verse"><a name="13">13</a>Від блиску, що був перед Ним, запалилось вугілля горюче.</span> <span class="verse"><a name="14">14</a>Господь загримів у небесах, і Свій голос Всевишній подав.</span> <span class="verse"><a name="15">15</a>Він послав Свої стріли та їх розпорошив, послав блискавку й їх побентежив.</span> <span class="verse"><a name="16">16</a>І показалися річища водні, і відкрились основи вселенної, від свару Твойого, о Господи, від подиху вітру із ніздер Його.</span> <span class="verse"><a name="17">17</a>Він послав із високости, узяв Він мене, витяг мене з вод великих.</span> <span class="verse"><a name="18">18</a>Він мене врятував від мойого потужного ворога, від моїх ненависників, бо сильніші від мене вони.</span> <span class="verse"><a name="19">19</a>Напали на мене вони в день нещастя мого, та Господь був моїм опертям.</span> <span class="verse"><a name="20">20</a>І на місце широке Він вивів мене, Він мене врятував, бо вподобав мене!</span> <span class="verse"><a name="21">21</a>Нехай Господь зробить мені по моїй справедливості, хай заплатить мені згідно з чистістю рук моїх!</span> <span class="verse"><a name="22">22</a>Бо беріг я дороги Господні, і від Бога свойого я не відступив,</span> <span class="verse"><a name="23">23</a>бо всі Його присуди передо мною, постанови ж Його, не вступлюся від них!</span> <span class="verse"><a name="24">24</a>І був я Йому непорочним, і стерігся своєї провини.</span> <span class="verse"><a name="25">25</a>Господь заплатив був мені по моїй справедливості, за чистотою моєю перед очима Його.</span> <span class="verse"><a name="26">26</a>З справедливим Ти справедливо поводишся, із чесним по-чесному,</span> <span class="verse"><a name="27">27</a>із чистим поводишся чисто, а з лукавим за лукавством його!</span> <span class="verse"><a name="28">28</a>І народ із біди Ти спасаєш, а очі Твої на зухвалих, яких Ти принижуєш.</span> <span class="verse"><a name="29">29</a>Бо світильник Ти, Господи, мій, і освітить Господь мою темряву!</span> <span class="verse"><a name="30">30</a>Бо з Тобою поб'ю я ворожого відділа, із Богом своїм проберусь через мур!</span> <span class="verse"><a name="31">31</a>Бог непорочна дорога Його, слово Господнє очищене, щит Він для всіх, хто вдається до Нього!</span> <span class="verse"><a name="32">32</a>Бо хто Бог, окрім Господа? І хто скеля, крім нашого Бога?</span> <span class="verse"><a name="33">33</a>Бог сильне моє пристановище, і дорогу мою Непорочний вивідував.</span> <span class="verse"><a name="34">34</a>Він чинить ноги мої, як оленячі, і ставить мене на висотах моїх,</span> <span class="verse"><a name="35">35</a>Мої руки навчає до бою, і на рамена мої лука мідяного напинає.</span> <span class="verse"><a name="36">36</a>І дав Ти мені щит спасіння Свого, і чинить великим мене Твоя поміч!</span> <span class="verse"><a name="37">37</a>Ти чиниш широким мій крок підо мною, і стопи мої не спіткнуться.</span> <span class="verse"><a name="38">38</a>Жену я своїх ворогів, і повигублюю їх, і не вернуся, аж поки не винищу їх!</span> <span class="verse"><a name="39">39</a>Я їх повигублюю й їх потрощу, і не встануть вони, і повпадають під ноги мої.</span> <span class="verse"><a name="40">40</a>Ти ж для бою мене підперізуєш силою, валиш під мене моїх ворохобників.</span> <span class="verse"><a name="41">41</a>Повернув Ти плечима до мене моїх ворогів, моїх ненависників, й я їх понищу!</span> <span class="verse"><a name="42">42</a>Озирались вони та немає спасителя, кликали до Господа і не відповів їм!</span> <span class="verse"><a name="43">43</a>І я їх зітру, як той порох землі, як болото на вулицях їх розітру й розтопчу їх!</span> <span class="verse"><a name="44">44</a>Ти ж від бунту народу мойого мене бережеш, на голову люду мене стережеш, мені будуть служити народи, яких я й не знав!</span> <span class="verse"><a name="45">45</a>Передо мною чужинці підлещуються, на вістку про мене слухняні мені.</span> <span class="verse"><a name="46">46</a>В'януть чужинці, і тремтять у твердинях своїх.</span> <span class="verse"><a name="47">47</a>Живий Господь, і благословенна будь, Скеле моя, і нехай піднесеться Бог скелі спасіння мого!</span> <span class="verse"><a name="48">48</a>Бог, що помсти за мене дає, і що народи під мене познижував,</span> <span class="verse"><a name="49">49</a>що рятує мене від моїх ворогів, Ти звеличив мене над повстанців на мене, спасаєш мене від насильника!</span> <span class="verse"><a name="50">50</a>Тому то хвалю Тебе, Господи, серед народів, Іменню Твоєму співаю!</span> <span class="verse"><a name="51">51</a>Ти башта спасіння Свойого царя, і милість вчиняєш Своєму помазанцеві, Давиду й насінню його аж навіки!</span> </p></div</div></div></body></html>