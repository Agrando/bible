<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>І посходилися всі Ізраїлеві племена до Давида в Хеврон та й сказали йому: Оце ми кість твоя та тіло твоє ми!</span> <span class="verse"><a name="2">2</a>І давніш, коли Саул був царем над нами, ти водив Ізраїля на війну і приводив назад. І Господь тобі сказав: Ти будеш пасти народа Мого, Ізраїля, і ти будеш володарем над Ізраїлем.</span> <span class="verse"><a name="3">3</a>І прийшли всі Ізраїлеві старші в Хеврон, а цар Давид склав із ними умову в Хевроні перед Господнім лицем. І помазали вони Давида царем над Ізраїлем.</span> <span class="verse"><a name="4">4</a>Давид був віку тридцяти літ, коли став царювати, і сорок літ царював він.</span> <span class="verse"><a name="5">5</a>У Хевроні царював він над Юдою сім літ і шість місяців, а в Єрусалимі царював тридцять і три роки над усім Ізраїлем та Юдою.</span> <span class="verse"><a name="6">6</a>І пішов цар та люди його до Єрусалиму на Євусеянина, мешканця того Краю. А той сказав Давидові, говорячи: Ти не ввійдеш сюди, хіба повиганяєш сліпих та кривих! А це значить: Давид ніколи не ввійде сюди!</span> <span class="verse"><a name="7">7</a>Та Давид здобув твердиню Сіон, він став Давидовим Містом.</span> <span class="verse"><a name="8">8</a>І сказав Давид того дня: Кожен, хто заб'є євусеянина, нехай скине до каналу, а з ним і кривих та сліпих, зненавиджених для Давидової душі. Тому говорять: Сліпий та кривий не ввійде до дому!</span> <span class="verse"><a name="9">9</a>І осівся Давид у твердині, і назвав ім'я їй: Давидове Місто. І будував Давид навколо від Мілло й усередині.</span> <span class="verse"><a name="10">10</a>І Давид ставав усе більшим, а Господь, Бог Саваот, був із ним.</span> <span class="verse"><a name="11">11</a>І послав Хірам, цар тирський, послів до Давида, та кедрового дерева, і теслів, і каменярів для стін, і вони збудували дім для Давида.</span> <span class="verse"><a name="12">12</a>І пересвідчився Давид, що Господь поставив його міцно царем над Ізраїлем, і що Він підніс царство його ради народу Свого Ізраїля.</span> <span class="verse"><a name="13">13</a>А Давид узяв ще наложниць та жінок з Єрусалиму по виході його з Хеврону, і народилися Давидові ще сини та дочки.</span> <span class="verse"><a name="14">14</a>А оце імена народжених йому в Єрусалимі: Шаммуа, і Шовав, і Натан, і Соломон,</span> <span class="verse"><a name="15">15</a>і Ївхар, і Елішуа, і Нафеґ, і Яфіа,</span> <span class="verse"><a name="16">16</a>і Елішама, і Еліяда, і Еліфалет.</span> <span class="verse"><a name="17">17</a>І почули филистимляни, що Давида помазали царем над Ізраїлем, і вийшли всі филистимляни, щоб шукати Давида. І Давид почув про це, і зійшов до твердині.</span> <span class="verse"><a name="18">18</a>А филистимляни прийшли та розташувалися в долині Рефаїм.</span> <span class="verse"><a name="19">19</a>А Давид запитався Господа, говорячи: Чи виходити мені проти филистимлян? Чи даси їх у мою руку? І Господь відказав до Давида: Виходь, бо справді дам филистимлян у руку твою!</span> <span class="verse"><a name="20">20</a>І прийшов Давид до Баал-Пераціму. І побив їх там Давид та й сказав: Господь розірвав ворогів моїх передо мною, як розривають води. Тому він назвав ім'я тому місцю: Баал-Перацім.</span> <span class="verse"><a name="21">21</a>І вони полишили там своїх божків, а їх забрав Давид та люди його.</span> <span class="verse"><a name="22">22</a>А филистимляни знову прийшли та розташувалися в долині Рефаїм.</span> <span class="verse"><a name="23">23</a>І запитався Давид Господа, а Він сказав: Не виходь, оточи їх з-позаду, і прийди до них від бальзамового ліска.</span> <span class="verse"><a name="24">24</a>І станеться, коли ти почуєш шелест кроку на верховіттях бальзамового ліска, тоді поспішися, бо то тоді вийшов Господь перед тобою, щоб побити филистимський табір.</span> <span class="verse"><a name="25">25</a>І Давид зробив так, як наказав йому Господь, і він побив филистимлян від Ґеви аж туди, кудою йти до Ґезера.</span> </p></div</div></div></body></html>