<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2sam/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2sam">2 Samuel</a> &gt <strong>Chapter 11</strong></div><p><span class="verse"><a name="1">1</a>І сталося по року, у час виходу царів на війну, то послав Давид Йоава й своїх слуг із ним, та всього Ізраїля, і вони вигубили аммонітян й облягли Раббу. А Давид сидів в Єрусалимі.</span> <span class="verse"><a name="2">2</a>І сталося надвечір, і встав Давид із ложа свого, і проходжувався на даху царського дому. І побачив він із даху жінку, що купалася. А та жінка була дуже вродлива.</span> <span class="verse"><a name="3">3</a>І послав Давид, і запитався про ту жінку. А посланий сказав: Таж то Вірсавія, Еліямова дочка, жінка хіттеянина Урії!</span> <span class="verse"><a name="4">4</a>І послав Давид посланців, і взяв її. І вона прийшла до нього, і він поклався з нею. А вона очистилася з нечистости своєї, і вернулася до свого дому.</span> <span class="verse"><a name="5">5</a>І завагітніла та жінка. І послала вона, і донесла Давидові й сказала: Я завагітніла!</span> <span class="verse"><a name="6">6</a>А Давид послав до Йоава: Пошли мені хіттеянина Урію. І Йоав послав Урію до Давида.</span> <span class="verse"><a name="7">7</a>І прийшов Урія до нього, а Давид запитався про стан Йоава, і про стан народу, і про стан війни.</span> <span class="verse"><a name="8">8</a>І сказав Давид до Урії: Іди до свого дому та обмий свої ноги. І вийшов Урія з царського дому, а за ним понесли гостинця царського.</span> <span class="verse"><a name="9">9</a>Та Урія спав при вході до царського дому з усіма слугами пана свого, а до свого дому не пішов.</span> <span class="verse"><a name="10">10</a>І донесли Давидові, говорячи: Урія не пішов до дому свого. І сказав Давид до Урії: Чи ж не з дороги ти приходиш? Чому ти не пішов до свого дому?</span> <span class="verse"><a name="11">11</a>І сказав Урія до Давида: Ковчег і Ізраїль та Юда сидять у шатрах, а пан мій Йоав та раби мого пана таборують на голому полі. А я піду до свого дому, щоб їсти й пити та лежати зо своєю жінкою? Клянуся життям твоїм та життям душі твоєї, що не зроблю я такої речі!</span> <span class="verse"><a name="12">12</a>І сказав Давид до Урії: Позостанься тут і сьогодні, а взавтра я відпущу тебе. І позоставався Урія в Єрусалимі того дня та дня другого.</span> <span class="verse"><a name="13">13</a>І покликав його Давид, і той їв та пив перед ним, а він підпоїв його. І вийшов він увечорі, щоб покластися на ложі своїм разом зо слугами пана свого, а до дому свого не пішов.</span> <span class="verse"><a name="14">14</a>І сталося ранком, і написав Давид листа до Йоава, і послав через Урію.</span> <span class="verse"><a name="15">15</a>А в листі тому він написав так: Поставте Урію напереді найтяжчого бою, і відступіте від нього, щоб він був ударений, і помер.</span> <span class="verse"><a name="16">16</a>І сталося, коли Йоав обложував місто, то поставив Урію на те місце, про яке знав, що там хоробрі мужі.</span> <span class="verse"><a name="17">17</a>І вийшли люди того міста, і воювали з Йоавом, і впали дехто з народу, із Давидових слуг, і повмирали, також хіттеянин Урія.</span> <span class="verse"><a name="18">18</a>І послав Йоав, і доніс Давидові про всі справи того бою.</span> <span class="verse"><a name="19">19</a>І наказав він послові, говорячи: Як покінчиш ти оповідати цареві про всі справи того бою,</span> <span class="verse"><a name="20">20</a>і буде, якщо ти розгніваєш царя, і він скаже тобі: Чого ви так близько підійшли до міста воювати? Чи ви не знали, що будуть кидати на вас з-над муру?</span> <span class="verse"><a name="21">21</a>Хто забив був Авімелеха, Єруббешетового сина? Чи не жінка кинула на нього горішнього каменя від жорен з муру, і він помер у Тевеці? Чого ви близько підійшли до муру? То ти скажеш: Помер також хіттеянин Урія.</span> <span class="verse"><a name="22">22</a>І пішов посол і прийшов, і доніс Давидові все, що послав був Йоав.</span> <span class="verse"><a name="23">23</a>І сказав посол Давидові: Вони стали сильніші за нас, і вийшли проти нас на поле, та ми були переможцями над ними аж до входу в браму.</span> <span class="verse"><a name="24">24</a>А стрільці стріляли на твоїх рабів з муру, і померли дехто з царевих рабів, а також помер твій раб хіттеянин Урія.</span> <span class="verse"><a name="25">25</a>І сказав Давид до посла: Так скажеш до Йоава: Нехай не буде злою в очах твоїх ця річ, бо меч пожирає то цього, то того. Підсиль війну свою проти міста, та й розвали його! І підбадьор його, Йоава!</span> <span class="verse"><a name="26">26</a>І прочула Урієва жінка, що помер її чоловік Урія, і голосила за своїм чоловіком.</span> <span class="verse"><a name="27">27</a>А як минула жалоба, то Давид послав, і забрав її до свого дому, і вона стала йому за жінку, і породила йому сина. Та в Господніх очах була злою та річ, що оце зробив був Давид.</span> </p></div</div></div></body></html>