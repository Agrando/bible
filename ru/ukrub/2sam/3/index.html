<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2sam">2 Samuel</a> &gt <strong>Chapter 3</strong></div><p><span class="verse"><a name="1">1</a>І була довга та війна між домом Сауловим та між домом Давидовим. А Давид усе зміцнювався, а Саулів дім усе слабнув.</span> <span class="verse"><a name="2">2</a>І в Хевроні народилися Давидові сини, і був його первісток Амнон, від їзреелітки Ахіноам;</span> <span class="verse"><a name="3">3</a>а другий син його Кіл'ав від Авіґаїл, колишньої жінки кармелянина Навала; а третій Авесалом, син Маахи, дочки Талмая, царя ґешурського;</span> <span class="verse"><a name="4">4</a>а четвертий Адонійя, син Хаґґіт, а п'ятий Шефатія, син Авітал,</span> <span class="verse"><a name="5">5</a>а шостий Їтреам, від Еґли, Давидової жінки, оці народилися Давидові в Хевроні.</span> <span class="verse"><a name="6">6</a>І сталося, коли була війна між домом Сауловим та домом Давидовим, то Авнер тримався Саулового дому.</span> <span class="verse"><a name="7">7</a>І мав Саул наложницю, а ім'я їй Ріцпа, дочка Айї. І сказав Іш-Бошет до Авнера: Чого ти прийшов до наложниці батька мого?</span> <span class="verse"><a name="8">8</a>І дуже запалився Авнерові гнів на слова Іш-Бошетові, і він сказав: Чи я псяча юдська голова? Сьогодні я роблю ласку домові твого батька Саула, його братам та його приятелям, і не віддав тебе в Давидову руку, а ти сьогодні згадав на мені гріх цієї жінки?</span> <span class="verse"><a name="9">9</a>Нехай так зробить Бог Авнерові, і нехай ще додасть йому, якщо я не зроблю Давидові так, як Господь присягнув був йому,</span> <span class="verse"><a name="10">10</a>щоб перенести царство від Саулового дому, і щоб поставити Давидів трон над Ізраїлем та над Юдою від Дану й аж до Беер-Шеви.</span> <span class="verse"><a name="11">11</a>І той не міг уже відповідати Авнерові ані слова, бо боявся його.</span> <span class="verse"><a name="12">12</a>І послав Авнер замість себе послів до Давида сказати: Чия це земля? І ще сказати: Склади ж свою умову зо мною, і ось рука моя буде з тобою, щоб привернути до тебе всього Ізраїля.</span> <span class="verse"><a name="13">13</a>А Давид відказав: Добре, я складу з тобою умову! Тільки однієї речі я жадаю від тебе, а саме: ти не побачиш обличчя мого, якщо ти не приведеш Мелхи, Саулової дочки, коли ти прийдеш побачити мене.</span> <span class="verse"><a name="14">14</a>І послав Давид послів до Іш-Бошета, Саулового сина, говорячи: Віддай жінку мою Мелху, яку я заручив був собі за сотню крайніх плотів филистимських.</span> <span class="verse"><a name="15">15</a>І послав Іш-Бошет, і взяв її від її чоловіка, від Палтіїла, сина Лаїша.</span> <span class="verse"><a name="16">16</a>І пішов з нею чоловік її, і все плакав за нею аж до Бахуріму. І сказав до нього Авнер: Іди, вернися! І той вернувся.</span> <span class="verse"><a name="17">17</a>А Авнерове слово з Ізраїлевими старшими було таке: Ви вже давно бажаєте мати Давида царем над собою.</span> <span class="verse"><a name="18">18</a>А тепер зробіть це, бо Господь сказав був до Давида, говорячи: Рукою Мого раба Давида Я спасу народ Мій, Ізраїля, від руки филистимлян та від руки всіх ворогів його.</span> <span class="verse"><a name="19">19</a>І говорив Авнер також до ушей Веніяминових. І також пішов Авнер говорити до ушей Давидових у Хевроні, усе, що добре в очах Ізраїля та в очах усього дому Веніяминового.</span> <span class="verse"><a name="20">20</a>І прийшов Авнер до Давида до Хеврону, а з ним двадцятеро люда. І Давид зробив прийняття Авнерові та людям, що з ним.</span> <span class="verse"><a name="21">21</a>І сказав Авнер до Давида: Нехай я встану й піду, і приведу до пана, царя мого, усього Ізраїля, а вони складуть із тобою умову, і ти будеш царювати над усім, чого буде жадати душа твоя. І відпустив Давид Авнера, і він пішов із миром.</span> <span class="verse"><a name="22">22</a>Аж ось прийшли слуги Давидові та Йоав із походу, і принесли з собою велику здобич. А Авнера не було з Давидом у Хевроні, бо він відпустив його, і той пішов із миром.</span> <span class="verse"><a name="23">23</a>А Йоав та все військо, що було з ним, прийшли. І розповіли Йоаву, говорячи: Приходив Авнер, син Нерів, до царя, а він відпустив його, і той пішов із миром.</span> <span class="verse"><a name="24">24</a>І прийшов Йоав до царя та й сказав: Що ти зробив? Ось приходив до тебе Авнер, нащо ти відпустив його, і він відійшов?</span> <span class="verse"><a name="25">25</a>Ти знаєш Авнера, Нерового сина, він приходив, щоб намовити тебе та щоб вивідати твій вихід та вхід твій, і щоб вивідати все, що ти робиш.</span> <span class="verse"><a name="26">26</a>І вийшов Йоав від Давида, і послав посланців за Авнером, і вони завернули його з Бор-Гассіри, а Давид про те не знав.</span> <span class="verse"><a name="27">27</a>І вернувся Авнер до Хеврону, а Йоав відвів його в середину брами, щоб поговорити з ним таємно, та й ударив його там у живіт, і той помер за кров брата його Асаїла.</span> <span class="verse"><a name="28">28</a>А потім почув про це Давид і сказав: Невинний я та царство моє перед Господом аж навіки в крові Авнера, Нерового сина.</span> <span class="verse"><a name="29">29</a>Нехай вона спаде на голову Йоава та на ввесь дім його батька! І нехай не перестає в Йоавовому домі течивий, і прокажений, і той, хто опирається на кия, і хто падає від меча, і хто не має хліба!</span> <span class="verse"><a name="30">30</a>А Йоав та брат його Авішай убили Авнера за те, що він забив їхнього брата Асаїла в Ґів'оні в бою.</span> <span class="verse"><a name="31">31</a>І сказав Давид до Йоава та до всього народу, що був з ним: Роздеріть вашу одежу, і опережіться веретищем, та й голосіть за Авнером! А цар Давид ішов за марами.</span> <span class="verse"><a name="32">32</a>І поховали Авнера в Хевроні, а цар підніс свій голос та й плакав над Авнеровим гробом, і плакав увесь народ.</span> <span class="verse"><a name="33">33</a>І заспівав цар жалобну пісню над Авнером та й сказав: Чи Авнер мав загинути смертю негідного?</span> <span class="verse"><a name="34">34</a>Твої руки були не пов'язані, не забиті були твої ноги в кайдани, ти впав, як від неправедних падають! І ввесь народ ще більше плакав над ним.</span> <span class="verse"><a name="35">35</a>І прийшов увесь народ, щоб намовити Давида покріпитися хлібом ще того дня, та присягнув Давид, говорячи: Нехай так зробить мені Бог, і нехай ще додасть, якщо я перед заходом сонця скуштую хліба або чогобудь!</span> <span class="verse"><a name="36">36</a>А ввесь народ довідався про це, і це було добре в їхніх очах, як і все, що робив цар, було добре в очах усього народу.</span> <span class="verse"><a name="37">37</a>І того дня довідалися ввесь народ та ввесь Ізраїль, що то не було від царя, щоб забити Авнера, сина Нерового.</span> <span class="verse"><a name="38">38</a>І сказав цар своїм слугам: Ото ж знайте, що вождь та великий муж упав цього дня!</span> <span class="verse"><a name="39">39</a>А я сьогодні слабий, хоч помазаний цар, а ті люди, сини Церуї, сильніші від мене. Нехай відплатить Господь злочинцеві за його зло!</span> </p></div</div></div></body></html>