<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2sam/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2sam">2 Samuel</a> &gt <strong>Chapter 15</strong></div><p><span class="verse"><a name="1">1</a>І сталося по тому, і завів собі Авесалом повоза та коні, та п'ятдесят чоловіка, що бігали перед ним.</span> <span class="verse"><a name="2">2</a>І вставав Авесалом рано, та й ставав при дорозі до брами. І, бувало, кожного чоловіка, що мав суперечку та йшов до царя на суд, то Авесалом кликав його та й питав: З якого ти міста? І той говорив: З одного з Ізраїлевих племен твій раб.</span> <span class="verse"><a name="3">3</a>І говорив до нього Авесалом: Дивися, слова твої добрі та слушні, та в царя нема кому тебе вислухати.</span> <span class="verse"><a name="4">4</a>І говорив Авесалом: Коли б мене настановлено суддею в Краю, то до мене приходив би кожен чоловік, що мав би суперечку чи судову справу, а я виправдував би його.</span> <span class="verse"><a name="5">5</a>І, бувало, коли хто підходив поклонитися йому, то він простягав свою руку, і хапав його та цілував його.</span> <span class="verse"><a name="6">6</a>І робив Авесалом, як ось це, усьому Ізраїлеві, хто приходив на суд до царя. І крав Авесалом серця Ізраїлевих людей!</span> <span class="verse"><a name="7">7</a>І сталося в кінці сорока літ, і сказав Авесалом до царя: Піду я та виповню обітницю мою, що я обіцяв був Господеві в Хевроні.</span> <span class="verse"><a name="8">8</a>Бо раб твій, коли осів був у Ґешурі в Арамі, склав обітницю, говорячи: Якщо Господь справді поверне мене до Єрусалиму, то я буду служити Господеві.</span> <span class="verse"><a name="9">9</a>І сказав йому цар: Іди з миром! І той устав та й пішов до Хеврону.</span> <span class="verse"><a name="10">10</a>І порозсилав Авесалом вивідувачів по всіх Ізраїлевих племенах, говорячи: Коли ви почуєте сурмлення сурми, то скажете: Зацарював Авесалом у Хевроні!</span> <span class="verse"><a name="11">11</a>А з Авесаломом пішли двісті чоловіка з Єрусалиму, що були покликані; а йшли вони в простоті своїй, і нічого не знали.</span> <span class="verse"><a name="12">12</a>І послав Авесалом покликати ґілонянина Ахітофела, Давидового дорадника, з його міста з Ґіло, як він мав приносити жертви. І був то сильний бунт, і народ все змножувався з Авесаломом.</span> <span class="verse"><a name="13">13</a>І прийшов вісник до Давида, говорячи: Серце ізраїльтян стало за Авесаломом.</span> <span class="verse"><a name="14">14</a>І сказав Давид до всіх своїх слуг, що були з ним в Єрусалимі: Уставайте і втікаймо, а то не зможемо втекти перед Авесаломом. Поспішіть відійти, щоб він не поспішив і не догнав нас, і щоб не було нам від нього лиха, і не побив цього міста вістрям меча.</span> <span class="verse"><a name="15">15</a>І сказали цареві царські раби: Усе, що вибере наш пан цар, то при тому твої раби!</span> <span class="verse"><a name="16">16</a>І вийшов цар та ввесь його дім пішки, а цар позоставив десять жінок наложниць, щоб стерегли дім.</span> <span class="verse"><a name="17">17</a>І вийшов цар та ввесь народ пішки, і стали вони в Бет-Гамерхаку.</span> <span class="verse"><a name="18">18</a>А всі його слуги йшли перед ним, а також усі керетяни й усі пелетяни та всі ґатяни, шість сотень чоловіка, що прийшли були пішки з Ґату, ішли перед царем.</span> <span class="verse"><a name="19">19</a>А цар сказав до ґатянина Іттая: Чого підеш і ти з нами? Вернися, і сиди з тим царем, бо ти чужий та й вигнанець зо свого місця.</span> <span class="verse"><a name="20">20</a>Учора прийшов ти, а сьогодні я мав би турбувати тебе йти з нами? А я йду, куди піду, куди доведеться. Вернися, і забери братів своїх із собою. А Господь учинить тобі милість та правду!</span> <span class="verse"><a name="21">21</a>І відповів Іттай до царя та й сказав: Як живий Господь і живий мій пан цар, тільки в тому місці, в якому буде мій пан цар, чи то на смерть, чи то на життя, то там буде твій раб!</span> <span class="verse"><a name="22">22</a>І сказав Давид до Іттая: Іди й перейди! І перейшов ґатянин Іттай та всі його люди, та всі діти, що були з ним.</span> <span class="verse"><a name="23">23</a>А ввесь той Край плакав ревним голосом, і ввесь народ переходив. А цар переходив потік Кедрон, і ввесь народ переходив дорогою до пустині.</span> <span class="verse"><a name="24">24</a>А ось ішли й Садок та всі Левити з ним, що несли ковчега Божого заповіту. І вони поставили Божого ковчега, а Евіятар приносив цілопалення, аж поки ввесь народ не вийшов із міста.</span> <span class="verse"><a name="25">25</a>І сказав цар до Садока: Поверни Божого ковчега до міста. Якщо я знайду милість у Господніх очах, і Він поверне мене, то я побачу Його та мешкання Його.</span> <span class="verse"><a name="26">26</a>А якщо Він скаже так: Не бажаю тебе, ось я: нехай зробить мені, як добре в очах Його.</span> <span class="verse"><a name="27">27</a>І сказав цар до священика Садока: Чи ти бачиш це все? Вернися з миром до міста, а син твій Ахімаац та син Евіятарів Йонатан, обидва ваші сини будуть із вами.</span> <span class="verse"><a name="28">28</a>Глядіть, я буду проволікати в степах цієї пустині, аж поки не прийде від вас слово, щоб повідомити мене.</span> <span class="verse"><a name="29">29</a>І повернув Садок та Евіятар Божого ковчега до Єрусалиму, та й осілися там.</span> <span class="verse"><a name="30">30</a>А Давид сходив узбіччям на гору Оливну, та все плакав. А голова його була покрита, і він ішов босий. А ввесь народ, що був із ним, усі позакривали голову свою, і все йшли та плакали...</span> <span class="verse"><a name="31">31</a>А Давидові донесли, говорячи: Ахітофел серед зрадників з Авесаломом. І Давид сказав: Господи, учини ж нерозумною Ахітофелову раду!</span> <span class="verse"><a name="32">32</a>І сталося, коли вийшов Давид на верхів'я, де вклоняються Богові, аж ось навпроти нього аркеянин Хушай у роздертій туніці, а порох на його голові.</span> <span class="verse"><a name="33">33</a>І сказав йому Давид: Якщо ти підеш зо мною, то будеш мені тягарем.</span> <span class="verse"><a name="34">34</a>А якщо вернешся до міста й скажеш Авесаломові: Я буду раб твій, о царю! Я був віддавна рабом батька твого, а тепер я твій раб, то зламаєш мені Ахітофелеву раду.</span> <span class="verse"><a name="35">35</a>І чи ж не будуть там із тобою священики Садок та Евіятар? І станеться, усяку річ, яку ти почуєш із царевого дому, розповіси священикам Садокові та Евіятарові.</span> <span class="verse"><a name="36">36</a>Ось там із ними двоє їхніх синів: Ахімаац у Садока та Йонатан у Евіятара і ви пошлете через них до мене кожне слово, яке почуєте.</span> <span class="verse"><a name="37">37</a>І ввійшов Хушай, Давидів друг, до міста. А Авесалом також увійшов до Єрусалиму.</span> </p></div</div></div></body></html>