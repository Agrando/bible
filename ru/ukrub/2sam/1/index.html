<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>І сталося по Сауловій смерті, коли Давид вернувся, розбивши Амалика, то він сидів у Ціклаґу два дні.</span> <span class="verse"><a name="2">2</a>І сталося третього дня, аж ось прийшов чоловік із табору від Саула, а одежа його роздерта, і порох на його голові. І сталося, як прийшов він до Давида, то впав на землю й поклонився.</span> <span class="verse"><a name="3">3</a>І сказав йому Давид: Звідки це ти приходиш? А той відказав: Я втік з Ізраїлевого табору.</span> <span class="verse"><a name="4">4</a>І сказав до нього Давид: Що це сталося, розкажи но мені! А той відказав: Народ утік із бою, а також багато з народу попадало й повмирало, і теж Саул та син його Йонатан померли.</span> <span class="verse"><a name="5">5</a>А Давид сказав юнакові, що розповідав йому: Як ти пізнав, що помер Саул та син його Йонатан?</span> <span class="verse"><a name="6">6</a>І сказав той юнак, що розповідав йому: Припадком натрапив я на горі Ґілбоа, аж ось Саул, настромлений на списа свого, а колесниці та їздці доганяють його.</span> <span class="verse"><a name="7">7</a>І він обернувся до мене, і побачив мене, та й покликав мене. А я відповів: Ось я!</span> <span class="verse"><a name="8">8</a>І сказав він до мене: Хто ти? А я відказав йому: Я амаликитянин.</span> <span class="verse"><a name="9">9</a>І сказав він до мене: Стань надо мною, та й убий мене, бо схопив мене корч, а вся душа ще в мені!...</span> <span class="verse"><a name="10">10</a>І став я при ньому, та й убив його, бо я знав, що він не буде живий по упадку своїм. І взяв я вінця, що на голові його, та наплечника, що на плечі його, і приніс сюди до пана свого.</span> <span class="verse"><a name="11">11</a>І схопився Давид за одежі свої, та й роздер їх, і теж усі люди, що були з ним.</span> <span class="verse"><a name="12">12</a>І голосили вони й плакали, та постили аж до вечора за Саулом та за сином його Йонатаном, і за народом Господнім та за Ізраїлевим домом, що попадали від меча.</span> <span class="verse"><a name="13">13</a>І сказав Давид юнакові, що розповідав йому: Звідки ти? А той відказав: Я син одного приходька, амаликитянина.</span> <span class="verse"><a name="14">14</a>І сказав йому Давид: Як ти не побоявся простягти руку свою, щоб убити Господнього помазанця?</span> <span class="verse"><a name="15">15</a>І покликав Давид одного з слуг своїх і сказав: Підійди, убий його! І той ударив його, і він помер.</span> <span class="verse"><a name="16">16</a>І сказав до нього Давид: Кров твоя на голові твоїй, бо уста твої посвідчили проти тебе, говорячи: Я вбив Господнього помазанця.</span> <span class="verse"><a name="17">17</a>І Давид заголосив за Саулом та за його сином Йонатаном такою жалобною піснею,</span> <span class="verse"><a name="18">18</a>та й сказав навчити Юдиних синів пісні про лука. Ось вона написана в книзі Праведного:</span> <span class="verse"><a name="19">19</a>О пишното Ізраїлева, побита із лука на згір'ях своїх, ой попадали лицарі!</span> <span class="verse"><a name="20">20</a>Не розказуйте в Ґаті про це, не сповіщайте на вулицях Ашкалону, щоб не тішилися филистимлянські дочки, щоб не раділи дочки необрізаних!</span> <span class="verse"><a name="21">21</a>Ґілбоавські гори, щоб на вас не було ні роси, ні дощу, ані поля для жертви принесення! Бо сплямлений там щит хоробрих, щит Саулів, як ніби оливою він не помазаний!</span> <span class="verse"><a name="22">22</a>Від крови забитих, від лою хоробрих не відривався був лук Йонатанів, і не вертався меч Саулів напорожньо!</span> <span class="verse"><a name="23">23</a>Саул та Йонатан, ці улюблені й милі за свойого життя, і в смерті своїй нерозлучні, прудкіші були від орлів та сильніші від левів!</span> <span class="verse"><a name="24">24</a>Дочки Ізраїлеві, за Саулом заплачте, що вас зодягав у багряницю з прикрасами, що оздоблював золотом вашу одежу!</span> <span class="verse"><a name="25">25</a>Ой, попадали лицарі посеред бою!... Йонатан на пагірках твоїх ось забитий!</span> <span class="verse"><a name="26">26</a>Скорблю по тобі, Йонатане, мій брате! Ти для мене був вельми улюблений, кохання твоє розкішніше для мене було від кохання жіночого!</span> <span class="verse"><a name="27">27</a>Ой, попадали лицарі, і загинула зброя військова!...</span> </p></div</div></div></body></html>