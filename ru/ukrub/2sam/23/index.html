<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>А оце останні Давидові слова: Слово Давида, сина Єссеєвого, і слово мужа високопоставленого, помазаного Богом Якововим, і солодкого піснотворця Ізраїлевого.</span> <span class="verse"><a name="2">2</a>Дух Господній говорить в мені, а слово Його на моїм язику!</span> <span class="verse"><a name="3">3</a>Сказав Бог Ізраїлів, Скеля Ізраїлева говорила мені: пануючий серед людей, справедливий панує у Божім страху!</span> <span class="verse"><a name="4">4</a>І він буде, як світло поранку безхмарного, коли сонце виходить уранці, як з блиску трава виростає з землі по дощі!</span> <span class="verse"><a name="5">5</a>Чи мій дім не такий перед Богом? Вічного бо заповіта в усьому мені там укладено і він стережеться, бо він усе спасіння моє й усе жадання! Хіба Він не дасть, щоб він виріс?</span> <span class="verse"><a name="6">6</a>А нечестивий, як терен, відкинений, і вони всі, бо рукою його не беруть.</span> <span class="verse"><a name="7">7</a>А хто хоче до них доторкнутись, нехай запасеться залізом чи держаком списа, і на місці своїм огнем будуть попалені!</span> <span class="verse"><a name="8">8</a>А оце імена Давидових лицарів: Йошев-Башшевет, тахкемонець, голова ґвардії, він вимахував своїм держаком одним разом на вісім сотень побитих.</span> <span class="verse"><a name="9">9</a>По ньому Елеазар, син Додо, сина Ахохі, був серед трьох лицарів з Давидом. Коли филистимляни зневажали ізраїльтян, що зібралися там на війну, і повтікали всі ізраїльтяни,</span> <span class="verse"><a name="10">10</a>він устав, та й ударив на филистимлян, аж змучилася рука його, і приліпилася рука його до меча. І зробив Господь велике спасіння того дня, а народ вертався за ним тільки на грабування.</span> <span class="verse"><a name="11">11</a>А по ньому Шамма, син Аґе, гарарянин. І зібралися филистимляни до Лехи, а там була ділянка поля, повна сочевиці, а народ повтікав перед филистимлянами.</span> <span class="verse"><a name="12">12</a>І став він посередині тієї ділянки та й врятував її, а филистимлян побив. І зробив Господь велике спасіння.</span> <span class="verse"><a name="13">13</a>І зійшли троє з тридцяти напочатку, і прийшли в жнива до Давида, до твердині Адуллам. А громада филистимлян таборувала в долині Рефаїм.</span> <span class="verse"><a name="14">14</a>Давид же тоді був у твердині, а залога филистимська була тоді в Віфлеємі.</span> <span class="verse"><a name="15">15</a>І спрагнув Давид та й сказав: Хто напоїть мене водою з криниці, що в брамі?</span> <span class="verse"><a name="16">16</a>І продерлися ці три лицарі до филистимського табору, і зачерпнули води з віфлеємської криниці, що в брамі. І вони винесли, і принесли до Давида, та він не схотів її пити, і вилив її для Господа,</span> <span class="verse"><a name="17">17</a>та й сказав: Борони мене, Господи, чинити таке! Чи я буду пити кров тих мужів, що ходили, наражаючи життям своїм? І не хотів він пити її... Оце зробили три ці лицарі.</span> <span class="verse"><a name="18">18</a>А Авішай, брат Йоава, Церуїного сина, він голова цих тридцяти. І він вимахував своїм списом над трьома сотнями, що побив. І він мав славу серед тих трьох.</span> <span class="verse"><a name="19">19</a>Із тих тридцятьох він був найбільше поважаний, і став він їм за провідника. А до тих трьох не належав.</span> <span class="verse"><a name="20">20</a>А Беная, син Єгоядин, син хороброго мужа, багаточинний, з Кавцеїлу, побив двох синів Аріїла моавського. І він зійшов, і забив лева в середині ями сніжного дня.</span> <span class="verse"><a name="21">21</a>Також побив він одного єгиптянина, мужа поставного, а в руці цього єгиптянина був спис. І зійшов він до нього з києм, і видер списа з руки того єгиптянина, та й убив його списом його.</span> <span class="verse"><a name="22">22</a>Оце зробив Беная, син Єгоядин, і його слава була серед тих трьох лицарів.</span> <span class="verse"><a name="23">23</a>З тих тридцяти він був поважніший, а до тих трьох не належав. І Давид призначив його до своєї таємної ради.</span> <span class="verse"><a name="24">24</a>Асаїл, Йоавів брат, серед тих тридцяти; Елханан, син Додів, із Віфлеєму;</span> <span class="verse"><a name="25">25</a>Шамма хародянин, Еліка хародянин,</span> <span class="verse"><a name="26">26</a>Хелец цалтянин; Іра, син Іквешів, текоїтянин;</span> <span class="verse"><a name="27">27</a>Авіезер аннетотянин, Мевуннай хушатянин,</span> <span class="verse"><a name="28">28</a>Цалмон ахохянин, Магарай нетофатянин,</span> <span class="verse"><a name="29">29</a>Хелев, син Баанин, нетофатянин; Іттай, син Ріваїв, міґґів'атянин, сини Веніяминові;</span> <span class="verse"><a name="30">30</a>Беная пір'ятонянин, Гіддай з Нахале-Ґаашу,</span> <span class="verse"><a name="31">31</a>Аві-Алвон арватянин, Азмавет бархум'янин,</span> <span class="verse"><a name="32">32</a>Ел'яхба шаалвонянин, сини Яшемові, Йонатан,</span> <span class="verse"><a name="33">33</a>Шамма гарарянин; Ахіам, син Шарарів, арарянин;</span> <span class="verse"><a name="34">34</a>Еліфелет, син Ахасбаїв, сина маахатянина; Еліям, син Ахітофелів, ґіллонянин;</span> <span class="verse"><a name="35">35</a>Хецрав кармелянин, Паарай арб'янин,</span> <span class="verse"><a name="36">36</a>Їґ'ал, син Натанів, з Цови; Бані ґадянин,</span> <span class="verse"><a name="37">37</a>Целек аммонеянин; Нахарай бееротянин, зброєноша Йоава, сина Церуїного;</span> <span class="verse"><a name="38">38</a>Іра їтрянин, Ґарев їтрянин,</span> <span class="verse"><a name="39">39</a>Урія хіттянин, усіх тридцять і сім.</span> </p></div</div></div></body></html>