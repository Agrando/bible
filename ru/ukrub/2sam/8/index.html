<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/2sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/2sam">2 Samuel</a> &gt <strong>Chapter 8</strong></div><p><span class="verse"><a name="1">1</a>І сталося по тому, і побив Давид филистимлян, і поконав їх. І взяв Давид керму влади з руки филистимлян.</span> <span class="verse"><a name="2">2</a>І побив він Моава, і переміряв їх шнуром, поклав їх на землю, і відміряв два шнури на побиття, а повен шнур на позоставлення при житті. І стали моавитяни Давидовими рабами, які приносили йому данину.</span> <span class="verse"><a name="3">3</a>І побив Давид Ґадад'езера, сина Рехова, царя Цови, коли той ішов був відновити владу свою при річці Ефраті.</span> <span class="verse"><a name="4">4</a>І здобув Давид від нього тисячу й сім сотень їздців та двадцять тисяч чоловіка пішого. А коням усіх тих колесниць Давид попідрізував жили, і позоставив із того сто колесниць.</span> <span class="verse"><a name="5">5</a>І прийшов Арам дамаський, щоб допомогти Гадад'езерові, цареві Цови, та Давид побив в Арамі двадцять і дві тисячі чоловіка.</span> <span class="verse"><a name="6">6</a>І настановив Давид залоги в дамаському Арамі, і став Арам для Давида за рабів, що приносили данину йому, а Господь допомагав Давидові в усьому, де він ходив.</span> <span class="verse"><a name="7">7</a>І забрав Давид золоті щити, що були в рабів Ґадад'езера, і приніс їх до Єрусалиму.</span> <span class="verse"><a name="8">8</a>А з Бетаху та з Беротаю, міст Гадад'езерових, цар Давид узяв дуже багато міді.</span> <span class="verse"><a name="9">9</a>А коли почув Тоі, цар Хамоту, що Давид побив усе військо Гадад'езера,</span> <span class="verse"><a name="10">10</a>то Тоі послав свого сина Йорама до царя Давида, щоб повітати його, та щоб поблагословити його за те, що він завжди воював з Гадад'езером та побив його, бо Тоі воював проти Гадад'езера. А в руці його були речі золоті, і речі срібні, і речі мідяні.</span> <span class="verse"><a name="11">11</a>Також їх присвятив цар Давид Господеві разом зо сріблом та золотом, що він присвятив був із забраного в усіх народів, яких він здобув:</span> <span class="verse"><a name="12">12</a>з Араму, і з Моаву, і з синів Аммона, і з филистимлян, і з Амалика, і зо здобичі Гадад'езера, сина Рехова, царя Цови.</span> <span class="verse"><a name="13">13</a>І здобув Давид собі ім'я, коли він вернувся з побиття вісімнадцяти тисяч Араму в Беґе-Мелах.</span> <span class="verse"><a name="14">14</a>І він поставив залоги в Едомі, в усьому Едомі поставив залоги. І став увесь Едом за рабів для Давида. І допомагав Господь Давидові в усьому, де він ходив.</span> <span class="verse"><a name="15">15</a>І царював Давид над усім Ізраїлем, і чинив Давид суд та справедливість для всього народу свого.</span> <span class="verse"><a name="16">16</a>А Йоав, син Церуї, був над військом, а Йосафат, син Ахілудів, був канцлером.</span> <span class="verse"><a name="17">17</a>А Садок, син Ахітува, та Ахімелех, син Евіятара, були священики, Серая був писарем.</span> <span class="verse"><a name="18">18</a>А Беная, син Єгояди, був над Керетянином та над Пелетянином. А Давидові сини були начальниками царського двору.</span> </p></div</div></div></body></html>