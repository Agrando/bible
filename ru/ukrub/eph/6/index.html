<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eph">Ephesians</a> &gt <strong>Chapter 6</strong></div><p><span class="verse"><a name="1">1</a>Діти, слухайтеся своїх батьків у Господі, бо це справедливе!</span> <span class="verse"><a name="2">2</a>Шануй свого батька та матір це перша заповідь з обітницею,</span> <span class="verse"><a name="3">3</a>щоб добре велося тобі, і щоб ти був на землі довголітній!</span> <span class="verse"><a name="4">4</a>А батьки, не дратуйте дітей своїх, а виховуйте їх в напоминанні й остереженні Божому!</span> <span class="verse"><a name="5">5</a>Раби, слухайтеся тілесних панів зо страхом і тремтінням у простоті серця вашого, як Христа!</span> <span class="verse"><a name="6">6</a>Не працюйте тільки про людське око, немов чоловіковгодники, а як раби Христові, чиніть від душі волю Божу,</span> <span class="verse"><a name="7">7</a>служіть із зичливістю, немов Господеві, а не людям!</span> <span class="verse"><a name="8">8</a>Знайте, що кожен, коли зробить що добре, те саме одержить від Господа, чи то раб, чи то вільний.</span> <span class="verse"><a name="9">9</a>А пани, чиніть їм те саме, занехаюйте погрози, знайте, що для вас і для них є на небі Господь, а Він на обличчя не дивиться!</span> <span class="verse"><a name="10">10</a>Нарешті, мої брати, зміцняйтеся Господом та могутністю сили Його!</span> <span class="verse"><a name="11">11</a>Зодягніться в повну Божу зброю, щоб могли ви стати проти хитрощів диявольських.</span> <span class="verse"><a name="12">12</a>Бо ми не маємо боротьби проти крови та тіла, але проти початків, проти влади, проти світоправителів цієї темряви, проти піднебесних духів злоби.</span> <span class="verse"><a name="13">13</a>Через це візьміть повну Божу зброю, щоб могли ви дати опір дня злого, і, все виконавши, витримати.</span> <span class="verse"><a name="14">14</a>Отже, стійте, підперезавши стегна свої правдою, і зодягнувшись у броню праведности,</span> <span class="verse"><a name="15">15</a>і взувши ноги в готовість Євангелії миру.</span> <span class="verse"><a name="16">16</a>А найбільш над усе візьміть щита віри, яким зможете погасити всі огненні стріли лукавого.</span> <span class="verse"><a name="17">17</a>Візьміть і шолома спасіння, і меча духовного, який є Слово Боже.</span> <span class="verse"><a name="18">18</a>Усякою молитвою й благанням кожного часу моліться духом, а для того пильнуйте з повною витривалістю та молитвою за всіх святих,</span> <span class="verse"><a name="19">19</a>і за мене, щоб дане було мені слово відкрити уста свої, і зо сміливістю провіщати таємницю Євангелії,</span> <span class="verse"><a name="20">20</a>для якої посол я в кайданах, щоб сміливо про неї звіщати, як належить мені.</span> <span class="verse"><a name="21">21</a>А щоб знали і ви щось про мене, та що я роблю, то все вам розповість Тихик, улюблений брат і в Господі вірний служитель,</span> <span class="verse"><a name="22">22</a>якого послав я до вас на це саме, щоб довідалися ви про нас, і щоб ваші серця він потішив.</span> <span class="verse"><a name="23">23</a>Мир братам і любов із вірою від Бога Отця й Господа Ісуса Христа!</span> <span class="verse"><a name="24">24</a>Благодать зо всіма, що незмінно люблять Господа нашого Ісуса Христа! Амінь.</span> </p></div</div></div></body></html>