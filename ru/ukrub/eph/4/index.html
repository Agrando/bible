<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/eph">Ephesians</a> &gt <strong>Chapter 4</strong></div><p><span class="verse"><a name="1">1</a>Отож, благаю вас я, в'язень у Господі, щоб ви поводилися гідно покликання, що до нього покликано вас,</span> <span class="verse"><a name="2">2</a>зо всякою покорою та лагідністю, з довготерпінням, у любові терплячи один одного,</span> <span class="verse"><a name="3">3</a>пильнуючи зберігати єдність духа в союзі миру.</span> <span class="verse"><a name="4">4</a>Одне тіло, один дух, як і були ви покликані в одній надії вашого покликання.</span> <span class="verse"><a name="5">5</a>Один Господь, одна віра, одне хрищення,</span> <span class="verse"><a name="6">6</a>один Бог і Отець усіх, що Він над усіма, і через усіх, і в усіх.</span> <span class="verse"><a name="7">7</a>А кожному з нас дана благодать у міру дару Христового.</span> <span class="verse"><a name="8">8</a>Тому й сказано: Піднявшися на висоту, Ти полонених набрав і людям дав дари!</span> <span class="verse"><a name="9">9</a>А те, що піднявся був, що то, як не те, що перше й зійшов був до найнижчих місць землі?</span> <span class="verse"><a name="10">10</a>Хто зійшов був, Той саме й піднявся високо над усі небеса, щоб наповнити все.</span> <span class="verse"><a name="11">11</a>І Він, отож, настановив одних за апостолів, одних за пророків, а тих за благовісників, а тих за пастирів та вчителів,</span> <span class="verse"><a name="12">12</a>щоб приготувати святих на діло служби для збудування тіла Христового,</span> <span class="verse"><a name="13">13</a>аж поки ми всі не досягнемо з'єднання віри й пізнання Сина Божого, Мужа досконалого, у міру зросту Христової повноти,</span> <span class="verse"><a name="14">14</a>щоб більш не були ми малолітками, що хитаються й захоплюються від усякого вітру науки за людською оманою та за лукавством до хитрого блуду,</span> <span class="verse"><a name="15">15</a>щоб були ми правдомовні в любові, і в усьому зростали в Нього, а Він Голова, Христос.</span> <span class="verse"><a name="16">16</a>А з Нього все тіло, складене й зв'язане всяким допомічним суглобом, у міру чинности кожного окремого члена, чинить зріст тіла на будування самого себе любов'ю.</span> <span class="verse"><a name="17">17</a>Отже, говорю я це й свідкую в Господі, щоб ви більш не поводилися, як поводяться погани в марноті свого розуму,</span> <span class="verse"><a name="18">18</a>вони запаморочені розумом, відчужені від життя Божого за неуцтво, що в них, за стверділість їхніх сердець,</span> <span class="verse"><a name="19">19</a>вони отупіли й віддалися розпусті, щоб чинити всяку нечисть із зажерливістю.</span> <span class="verse"><a name="20">20</a>Але ви не так пізнали Христа,</span> <span class="verse"><a name="21">21</a>якщо ви чули про Нього, і навчилися в Нім, бо правда в Ісусі,</span> <span class="verse"><a name="22">22</a>щоб відкинути, за першим поступованням, старого чоловіка, який зотліває в звабливих пожадливостях,</span> <span class="verse"><a name="23">23</a>та відновлятися духом вашого розуму,</span> <span class="verse"><a name="24">24</a>і зодягнутися в нового чоловіка, створеного за Богом у справедливості й святості правди.</span> <span class="verse"><a name="25">25</a>Тому то, неправду відкинувши, говоріть кожен правду до свого ближнього, бо ми члени один для одного.</span> <span class="verse"><a name="26">26</a>Гнівайтеся, та не грішіть, сонце нехай не заходить у вашому гніві,</span> <span class="verse"><a name="27">27</a>і місця дияволові не давайте!</span> <span class="verse"><a name="28">28</a>Хто крав, нехай більше не краде, а краще нехай працює та чинить руками своїми добро, щоб мати подати нужденному.</span> <span class="verse"><a name="29">29</a>Нехай жадне слово гниле не виходить із уст ваших, але тільки таке, що добре на потрібне збудування, щоб воно подало благодать тим, хто чує.</span> <span class="verse"><a name="30">30</a>І не засмучуйте Духа Святого Божого, Яким ви запечатані на день викупу.</span> <span class="verse"><a name="31">31</a>Усяке подратування, і гнів, і лютість, і крик, і лайка нехай буде взято від вас разом із усякою злобою.</span> <span class="verse"><a name="32">32</a>А ви один до одного будьте ласкаві, милостиві, прощаючи один одному, як і Бог через Христа вам простив!</span> </p></div</div></div></body></html>