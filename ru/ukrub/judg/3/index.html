<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/judg/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/judg">Judges</a> &gt <strong>Chapter 3</strong></div><p><span class="verse"><a name="1">1</a>А оце ті народи, що Господь позоставив на випробування ними Ізраїля, усі ті, що не знали всіх війн ханаанських,</span> <span class="verse"><a name="2">2</a>тільки щоб пізнали покоління Ізраїлевих синів, щоб навчити їх війни, тільки таких, що перед тим не знали їх:</span> <span class="verse"><a name="3">3</a>п'ять володарів филистимських, і всі ханаанеяни, і сидоняни, і хіввеяни, мешканці гори Ливану, від гори Баал-Гермон аж до виходу до Гамату.</span> <span class="verse"><a name="4">4</a>І були вони залишені на випробування ними Ізраїля, щоб пізнати, чи будуть вони слухатися заповідей Господа, які Він наказав був їхнім батькам через Мойсея.</span> <span class="verse"><a name="5">5</a>А Ізраїлеві сини сиділи серед ханаанеянина, хіттеянина, і амореянина, і періззеянина, і хіввеянина, і євусеянина.</span> <span class="verse"><a name="6">6</a>І вони брали їхніх дочок собі за жінок, а своїх дочок давали їхнім синам, та служили їхнім богам.</span> <span class="verse"><a name="7">7</a>І Ізраїлеві сини робили зло в Господніх очах, і забули Господа, Бога свого, та й служили Ваалам та Астартам.</span> <span class="verse"><a name="8">8</a>І запалився Господній гнів на Ізраїля, і Він передав їх у руку Кушан-Ріш'атаїма, царя Араму двох річок. І служили Ізраїлеві сини Кушан-Ріш'атаїмові вісім літ.</span> <span class="verse"><a name="9">9</a>І кликали Ізраїлеві сини до Господа, і Господь поставив для Ізраїлевих синів рятівника, і він врятував їх, Отніїла, сина Кеназа, брата Калева, молодшого від нього.</span> <span class="verse"><a name="10">10</a>І був на ньому Дух Господній, і судив він Ізраїля. І вийшов він на війну, і Господь дав у його руку Кушан-Ріш'атаїма, царя арамського. І була сильна рука його над Кушан-Ріш'атаїмом.</span> <span class="verse"><a name="11">11</a>І мав Край мир сорок літ, і помер Отніїл, син Кеназа.</span> <span class="verse"><a name="12">12</a>А Ізраїлеві сини й далі чинили зло в Господніх очах, і Господь зміцнив Еґлона, царя моавського, над Ізраїлем через те, що вони робили зло в Господніх очах.</span> <span class="verse"><a name="13">13</a>І зібрав він до себе синів Аммонових та Амаликових, та й пішов і підбив Ізраїля. І вони посіли Місто Пальм.</span> <span class="verse"><a name="14">14</a>І служили Ізраїлеві сини Еґлонові, цареві моавському, вісімнадцять літ.</span> <span class="verse"><a name="15">15</a>І кликали Ізраїлеві сини до Господа, і Господь поставив їм рятівника, Егуда, сина Ґерового, сина ємінеянина, чоловіка лівшу, з безвладною правою рукою. І послали Ізраїлеві сини через нього дарунка Еґлонові, цареві моавському.</span> <span class="verse"><a name="16">16</a>І зробив собі Егуд меча, а в нього два вістря, ґошед довжина його, він прип'яв його під своїм убранням на стегні своєї правиці.</span> <span class="verse"><a name="17">17</a>І приніс він того дарунка Еґлонові, цареві моавському. А Еґлон чоловік дуже товстий.</span> <span class="verse"><a name="18">18</a>І сталося, коли він скінчив підносити того дарунка, то відпустив тих, що несли того дарунка.</span> <span class="verse"><a name="19">19</a>А він вернувся від бовванів, що при Ґілґалі, та й сказав: У мене таємна справа до тебе, о царю! А той сказав: Тихо! І вийшли від нього всі, хто стояв при ньому.</span> <span class="verse"><a name="20">20</a>І Егуд увійшов до нього, а він сидить у прохолодній горниці, що була для нього самого. І сказав Егуд: Я маю Боже слово для тебе. І той устав із стільця.</span> <span class="verse"><a name="21">21</a>І простяг Егуд свою лівицю, і витяг меча з-над стегна своєї правиці, та й загнав його йому в живіт.</span> <span class="verse"><a name="22">22</a>І ввійшла також ручка за вістрям, а сало закрило за вістрям, бо він не витягнув меча з його живота. І ввійшло вістря до міжкроччя.</span> <span class="verse"><a name="23">23</a>І вийшов Егуд до сіней, і зачинив за собою двері тієї горниці, та й замкнув.</span> <span class="verse"><a name="24">24</a>І він вийшов. А царські раби ввійшли та й побачили, аж ось двері горниці замкнені. І вони сказали: Певне він для потреби своєї в прохолодному покої.</span> <span class="verse"><a name="25">25</a>І чекали вони аж допізна, а ото він не відчиняє дверей горниці. І взяли вони ключа, і відчинили, аж ось їхній пан лежить мертвий на землі!</span> <span class="verse"><a name="26">26</a>А Егуд утік, поки вони зволікались. І він перейшов ті боввани, і сховався втечею до Сеїру.</span> <span class="verse"><a name="27">27</a>І сталося, коли він прийшов, то засурмив у сурму на Єфремових горах. І Ізраїлеві сини зійшли з ним з гори, а він перед ними.</span> <span class="verse"><a name="28">28</a>І сказав він до них: Біжіть за мною, бо Господь дав у вашу руку ваших моавських ворогів! І зійшли вони за ним, і захопили йорданські переходи до Моаву, і не дали нікому перейти.</span> <span class="verse"><a name="29">29</a>І побили вони Моава того часу, близько десяти тисяч чоловіка, кожного кремезного й кожного сильного чоловіка, і ніхто не втік.</span> <span class="verse"><a name="30">30</a>І був того дня приборканий Моав під Ізраїлеву руку, а Край мав мир вісімдесят літ.</span> <span class="verse"><a name="31">31</a>А по ньому був Шамґар, син Аната. І побив він филистимлян шістсот чоловіка києм на худобу. І він теж урятував Ізраїля.</span> </p></div</div></div></body></html>