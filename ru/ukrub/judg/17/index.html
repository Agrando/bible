<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/judg/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/judg">Judges</a> &gt <strong>Chapter 17</strong></div><p><span class="verse"><a name="1">1</a>І був чоловік з Єфремових гір, а ім'я йому Миха.</span> <span class="verse"><a name="2">2</a>І сказав він до своєї матері: Тисяча й сто шеклів срібла, що в тебе взяті, а ти прокляла за них, і також сказала це, щоб і я чув, ось те срібло зо мною, це я його взяв. І сказала мати його: Благословенний син мій у Господа!</span> <span class="verse"><a name="3">3</a>І він вернув ту тисячу й сто шеклів срібла своїй матері. І сказала його мати: Я справді посвятила те срібло Господеві з своєї руки за сина свого, щоб зробити боввана різьбленого та боввана литого. А тепер звертаю його тобі.</span> <span class="verse"><a name="4">4</a>Та він вернув те срібло своїй матері. І взяла його мати дві сотні шеклів срібла та й дала його золотареві, а він зробив із нього боввана різьбленого та боввана литого; і було це в домі Михи.</span> <span class="verse"><a name="5">5</a>А цей чоловік Миха мав удома божницю. І зробив він ефода та терафи, і висвятив одного з синів своїх, і він був йому за священика.</span> <span class="verse"><a name="6">6</a>Того часу не було царя в Ізраїлі, кожен робив, що правдиве було в його очах.</span> <span class="verse"><a name="7">7</a>І був юнак із Віфлеєму Юдиного, з Юдиного роду, а він Левит, і він був там приходько.</span> <span class="verse"><a name="8">8</a>І пішов той чоловік з того міста, із Віфлеєму Юдиного, щоб часово пожити, де знайде. І прийшов він до Єфремових гір до дому Михи, щоб далі йти своєю дорогою.</span> <span class="verse"><a name="9">9</a>І сказав йому Миха: Звідкіля ти приходиш? А той йому відказав: Я Левит із Віфлеєму Юдейського, а я йду, щоб часово пожити, де знайду.</span> <span class="verse"><a name="10">10</a>І сказав йому Миха: Зоставайся ж зо мною, і будь мені за отця та за священика, а я дам тобі десять шеклів срібла на рік і потрібну одежу та поживу твою. І пішов той Левит до нього,</span> <span class="verse"><a name="11">11</a>і погодився Левит сидіти з тим чоловіком. І був той юнак йому, як один із синів його.</span> <span class="verse"><a name="12">12</a>І Миха висвятив того Левита, і був йому той юнак за священика, і був у Михиному домі.</span> <span class="verse"><a name="13">13</a>І сказав Миха: Тепер я знаю, що Господь зробить добро мені, бо цей Левит став мені за священика.</span> </p></div</div></div></body></html>