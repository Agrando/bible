<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/judg/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/judg">Judges</a> &gt <strong>Chapter 20</strong></div><p><span class="verse"><a name="1">1</a>І повиходили всі Ізраїлеві сини, і була зібрана громада, як один чоловік, від Дану аж до Беер-Шеви, а ґілеадський край до Господа в Міцпу.</span> <span class="verse"><a name="2">2</a>І стали проводирі всього того народу, усі Ізраїлеві племена, на зборах Божого народу, чотириста тисяч пішого люду, хто витягує меча.</span> <span class="verse"><a name="3">3</a>І почули Веніяминові сини, що Ізраїлеві сини ввійшли до Міцпи. І сказали Ізраїлеві сини: Скажіть, як сталося таке зло?</span> <span class="verse"><a name="4">4</a>І відповів той чоловік Левит, чоловік тієї замордованої жінки, та й сказав: До Ґів'и, що Веніяминова, увійшов я та наложниця моя, щоб ночувати.</span> <span class="verse"><a name="5">5</a>І встали на мене господарі Ґів'и, і вночі оточили через мене той дім. Мене замишляли забити, а наложницю мою збезчестили, і померла вона.</span> <span class="verse"><a name="6">6</a>І схопив я наложницю, і порізав її, та й послав її по всьому полі Ізраїлевого володіння, бо вони вчинили розпусту та гидоту серед Ізраїля.</span> <span class="verse"><a name="7">7</a>Ось ви всі Ізраїлеві сини, дайте собі тут слово та раду!</span> <span class="verse"><a name="8">8</a>І встав увесь народ, як один муж, говорячи: Не підемо ніхто до намету свого, і не знайдемо ніхто до дому свого!</span> <span class="verse"><a name="9">9</a>А тепер оце та річ, що зробимо Ґів'ї: підемо на неї за жеребком!</span> <span class="verse"><a name="10">10</a>І візьмемо десятеро людей на сотню, щодо всіх Ізраїлевих племен, і сотню на тисячу, і тисячу на десять тисяч, щоб узяли поживи для народу, щоб вони прийшли зробити Ґів'ї Веніямина, згідно з усією гидотою, що він зробив Ізраїлеві.</span> <span class="verse"><a name="11">11</a>І був зібраний кожен ізраїльтянин до того міста разом, як один чоловік.</span> <span class="verse"><a name="12">12</a>І послали Ізраїлеві племена людей по всіх Веніяминових родах, говорячи: Що це за зло, що сталось між вами?</span> <span class="verse"><a name="13">13</a>А тепер давайте тих людей, розпусних синів, що в Ґів'ї, і ми повбиваємо їх, та й вигубимо зло з Ізраїля. Та не хотіли Веніяминові сини слухати голосу своїх братів, Ізраїлевих синів.</span> <span class="verse"><a name="14">14</a>І Веніяминові сини були зібрані з міст до Ґів'ї, щоб піти на війну з Ізраїлевими синами.</span> <span class="verse"><a name="15">15</a>І Веніяминові сини з міст були перелічені того дня, двадцять і шість тисяч чоловіка, що витягують меча, окрім мешканців Ґів'и, із них були перелічені сім сотень вибраного чоловіка.</span> <span class="verse"><a name="16">16</a>З усього того народу було сім сотень вибраного чоловіка, із нечинною рукою правиці своєї, лівші, кожен той кидав каменем із пращі на волос, і не схибував.</span> <span class="verse"><a name="17">17</a>І були перелічені ізраїльтяни, окрім Веніямина, чотириста тисяч чоловіка, що витягують меча, кожен військовий.</span> <span class="verse"><a name="18">18</a>І встали вони, і ввійшли до Бет-Елу, і питалися Бога, та й сказали Ізраїлеві сини: Хто піде нам спереду на бій з Веніяминовими синами? І сказав Господь: Юда спереду.</span> <span class="verse"><a name="19">19</a>І встали Ізраїлеві сини рано вранці, і таборували при Ґів'ї.</span> <span class="verse"><a name="20">20</a>І вийшов Ізраїльтянин на війну з Веніямином, і сточили ізраїльтяни з ними бій при Ґів'ї.</span> <span class="verse"><a name="21">21</a>І вийшли Веніяминові сини з Ґів'и, та й повалили між Ізраїлем того дня двадцять і дві тисячі чоловіка на землю.</span> <span class="verse"><a name="22">22</a>І зміцнився народ, Ізраїлеві мужі, і точили бій далі в тому місці, де точили бій першого дня.</span> <span class="verse"><a name="23">23</a>І ввійшли Ізраїлеві сини до Бет-Елу, та й плакали перед Господнім лицем аж до вечора. І питалися вони Господа, говорячи: Чи далі піду я на бій з синами Веніямина, мого брата? І сказав Господь: Ідіть на нього!</span> <span class="verse"><a name="24">24</a>І прийшли Ізраїлеві сини до Веніяминових синів дня другого.</span> <span class="verse"><a name="25">25</a>А Веніямин вийшов із Ґів'ї другого дня навпроти них, та й повалив між Ізраїлевими синами на землю ще вісімнадцять тисяч чоловіка, усі ті, що витягають меча.</span> <span class="verse"><a name="26">26</a>І прийшли всі Ізраїлеві сини та ввесь народ, і ввійшли до Бет-Елу, та й плакали, і сиділи там перед Господнім лицем, і постили того дня аж до вечора. І принесли вони цілопалення та мирні жертви перед Господнім лицем.</span> <span class="verse"><a name="27">27</a>І питалися Ізраїлеві сини Господа (а за тих днів ковчег Божого заповіту був там.</span> <span class="verse"><a name="28">28</a>А Пінхас, син Елеазара, Ааронового сина, стояв тими днями перед Його лицем), говорячи: Чи далі піду ще на бій з синами Веніямина, мого брата, чи спинюся? А Господь сказав: Ідіть, бо взавтра Я дам його в твою руку.</span> <span class="verse"><a name="29">29</a>І поставив Ізраїль засідку навколо Ґів'ї.</span> <span class="verse"><a name="30">30</a>І пішли Ізраїлеві сини на синив Веніяминових третього дня, і сточили бій проти Ґів'ї, як і раніш.</span> <span class="verse"><a name="31">31</a>І вийшли Веніяминові сини навпроти народу, одірвалися від міста, і зачали класти трупи з народу, як раз-у-раз, на битих дорогах, що одна йде до Бет-Елу, а одна до Ґів'ї, у полі, коло тридцяти чоловіка між Ізраїлем.</span> <span class="verse"><a name="32">32</a>І сказали Веніяминові сини: Биті вони перед нами, як перше! А Ізраїлеві сини сказали: Утікаймо, і відірвемо їх від міста на дороги.</span> <span class="verse"><a name="33">33</a>І кожен муж Ізраїля повстав із свого місця, і сточили бій у Баал-Тамарі, а Ізраїлева засідка рушила з свого місця, з Мааре-Ґева.</span> <span class="verse"><a name="34">34</a>І прийшли перед Ґів'у десять тисяч чоловіка, вибраного з усього Ізраїля, і бій став тяжкий. А вони не знали, що суне на них те зло.</span> <span class="verse"><a name="35">35</a>І вдарив Господь Веніямина перед Ізраїлем, і Ізраїлеві сини повалили того дня між Веніямином двадцять і п'ять тисяч і сто чоловіка, усі ті, що витягають меча.</span> <span class="verse"><a name="36">36</a>І побачили Веніяминові сини, що побиті вони, а ізраїльтяни уступили місце Веніяминові, бо вірили засідці, яку поставили на Ґів'у.</span> <span class="verse"><a name="37">37</a>А засідка поспішилася, і напала на Ґів'у. І засідка вступилася, і побила все місто вістрям меча.</span> <span class="verse"><a name="38">38</a>А Ізраїльтянин мав із засідкою умовленого знака, щоб із міста підняла великий дим.</span> <span class="verse"><a name="39">39</a>І відступили ізраїльтяни в бою, а Веніямин зачав класти трупи в Ізраїлі, близько тридцятеро люда, бо казали вони: Дійсно, справді побитий він перед нами, як за першого бою!</span> <span class="verse"><a name="40">40</a>А з міста став підійматися стовп диму. І обернувся Веніямин позад себе, аж ось усе місто піднялося димом до неба!</span> <span class="verse"><a name="41">41</a>І обернувся Ізраїльтянин, а Веніяминівець перестрашився, бо побачив, що досягло його те зло.</span> <span class="verse"><a name="42">42</a>І обернулися вони перед Ізраїльтянином до дороги на пустиню, та бій досягав його, а ті, що з міст, валили його в середині його.</span> <span class="verse"><a name="43">43</a>Вони оточили Веніямина, гнали його до Менухи, топтали його аж до Ґів'ї зо сходу сонця.</span> <span class="verse"><a name="44">44</a>Полягло тоді з Веніямина вісімнадцять тисяч чоловіка, усе це люди хоробрі.</span> <span class="verse"><a name="45">45</a>І повернулися вони, і втікли в пустиню до Села-Ріммону. А ті побили поодиноких утікачів по дорогах, як дозбирюється останній виноград, п'ять тисяч люда. І гналися за ними аж до Ґід'ому, і побили з нього дві тисячі люда.</span> <span class="verse"><a name="46">46</a>І було всіх, що впали того дня з Веніямина, двадцять і п'ять тисяч чоловіка, що витягають меча, усе це люди хоробрі.</span> <span class="verse"><a name="47">47</a>І обернулися вони, і повтікали в пустиню до Села-Ріммону, шістсот чоловіка. І сиділи вони в Села-Ріммоні чотири місяці.</span> <span class="verse"><a name="48">48</a>А ізраїльтяни вернулися до Веніяминових синів, та й повбивали їх вістрям меча, мужчин із міста, і худобу, і все знайдене. А всі міста, що знаходились по дорозі, пустили з огнем.</span> </p></div</div></div></body></html>