<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/judg/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/judg">Judges</a> &gt <strong>Chapter 9</strong></div><p><span class="verse"><a name="1">1</a>І пішов Авімелех, син Єруббаалів, до Сихему, до братів своєї матері, і говорив до них та до всього роду батьківського дому своєї матері, кажучи:</span> <span class="verse"><a name="2">2</a>Говоріть голосно до всіх сихемських господарів: Що ліпше для вас: чи панування над вами семидесяти мужів, усіх Єруббаалових синів, чи панування над вами мужа одного? І пам'ятайте, що я кість ваша та тіло ваше.</span> <span class="verse"><a name="3">3</a>І говорили брати його матері про нього голосно до сихемських господарів усі ті слова, і їхнє серце схилилося до Авімелеха, бо вони сказали: Він наш брат.</span> <span class="verse"><a name="4">4</a>І дали йому сімдесят шеклів срібла з дому Баал-Беріта, а Авімелех найняв за них пустих та легковажних людей, і вони пішли за ним.</span> <span class="verse"><a name="5">5</a>А він прийшов до дому свого батька в Офру, і повбивав своїх братів, синів Єруббаалових, сімдесят чоловіка на однім камені. І позостався тільки Йотам, син Єруббаалів, наймолодший, бо сховався.</span> <span class="verse"><a name="6">6</a>І були зібрані всі сихемські господарі та ввесь Бет-Мілло, і вони пішли та й настановили Авімелеха за царя при Елон-Муццаві, що в Сихемі.</span> <span class="verse"><a name="7">7</a>І повідомили про це Йотама, і він пішов, і став на верхів'ї гори Ґаріззім, і підвищив свій голос, і закликав та й сказав їм: Почуйте мене, сихемські господарі, і хай почує вас Бог!</span> <span class="verse"><a name="8">8</a>Пішли були раз дерева, щоб помазати царя над собою, і сказали вони до оливки: Царюй ти над нами!</span> <span class="verse"><a name="9">9</a>А оливка сказала до них: Чи я загубила свій товщ, що Бога й людей ним шанують, і сторожити піду над деревами?</span> <span class="verse"><a name="10">10</a>І сказали дерева до фіґи: Іди ти, та й над нами царюй!</span> <span class="verse"><a name="11">11</a>І сказала їм фіґа: Чи я загубила свої солодощі та свій добрий врожай, і сторожити піду над деревами?</span> <span class="verse"><a name="12">12</a>І дерева промовили до винограду: Іди ти, та й над нами царюй!</span> <span class="verse"><a name="13">13</a>І промовив до них виноград: Чи я загубив свого сока, що Бога й людей веселити, і сторожити піду над деревами?</span> <span class="verse"><a name="14">14</a>Тоді всі дерева сказали тернині: Іди ти, та й над нами царюй!</span> <span class="verse"><a name="15">15</a>А тернина сказала деревам: якщо справді мене на царя над собою помазуєте, підійдіть, поховайтеся в тіні моїй! А як ні, то ось вийде огонь із тернини, та кедри ливанські поїсть!</span> <span class="verse"><a name="16">16</a>А тепер, якщо направду й у невинності зробили ви, що настановили Авімелеха царем, і якщо ви добре зробили з Єруббаалом та з домом його, і якщо ви зробили йому за заслугою рук його,</span> <span class="verse"><a name="17">17</a>бо мій батько воював за вас, і кинув був життя своє на небезпеку, і врятував вас із руки Мідіяна,</span> <span class="verse"><a name="18">18</a>а ви сьогодні повстали на дім батька мого, та й повбивали синів його, сімдесят люда, на одному камені, і настановили царем Авімелеха, сина його невільниці, над сихемськими господарями, бо він брат ваш,</span> <span class="verse"><a name="19">19</a>і якщо в правді й невинності зробили ви з Єруббаалом та з домом його цього дня, то радійте Авімелехом, і нехай і він радіє вами!</span> <span class="verse"><a name="20">20</a>А як ні, вийде огонь з Авімелеха, та й поїсть господарів Сихему й Бет-Мілло, і вийде огонь із господарів Сихему й з Бет-Мілло, та й з'їсть Авімелеха.</span> <span class="verse"><a name="21">21</a>І втік Йотам і збіг, і пішов до Бееру, і сидів там перед братом своїм.</span> <span class="verse"><a name="22">22</a>І володів Авімелех над Ізраїлем три роки.</span> <span class="verse"><a name="23">23</a>І послав Господь злого духа між Авімелехом та між сихемськими господарями, і зрадили сихемські господарі Авімелеха,</span> <span class="verse"><a name="24">24</a>щоб прийшла кривда семидесяти Єруббаалових синів, а їхня кров спала на Авімелеха, їхнього брата, що їх повбивав, та на сихемських господарів, що зміцнили його руки забити братів своїх.</span> <span class="verse"><a name="25">25</a>І сихемські господарі поставили на верхів'ях гір чатівників на нього, і вони грабували все, що приходило до них на дорозі. І сказано про це Авімелеху.</span> <span class="verse"><a name="26">26</a>І прийшов Ґаал, Еведів син, та брати його, і вони прийшли до Сихему, і довірилися йому сихемські господарі.</span> <span class="verse"><a name="27">27</a>І виходили вони в поле, і збирали виноград свій, і вичавлювали, і робили празник. І входили вони до дому свого бога, і їли й пили та проклинали Авімелеха.</span> <span class="verse"><a name="28">28</a>І говорив Ґаал, син Еведів: Хто Авімелех і хто Сихем, що будемо служити йому? Чи ж він не син Єруббаалів, а Зевул начальник його? Служіть людям Гемора, батька Сихема, а чому ми будемо служити йому?</span> <span class="verse"><a name="29">29</a>А хто дав би цього народа в мою руку, то я прогнав би Авімелеха. І він скаже до Авімелеха: Помнож своє військо, та й вийди!</span> <span class="verse"><a name="30">30</a>І почув Зевул, голова міста, слова Ґаала, сина Еведового, і запалився його гнів.</span> <span class="verse"><a name="31">31</a>І послав він послів до Авімелеха з хитрістю, говорячи: Ось Ґаал, син Еведів, та брати його приходять до Сихему, і ось вони підбурюють місто проти тебе.</span> <span class="verse"><a name="32">32</a>А тепер устань уночі ти та той народ, що з тобою, і чатуй на полі.</span> <span class="verse"><a name="33">33</a>І буде, встанеш рано вранці, як сходитиме сонце, і нападеш на місто. І ось, він та народ той, що з ним, вийдуть до тебе, а ти зробиш йому, як знайде потрібним рука твоя.</span> <span class="verse"><a name="34">34</a>І встав уночі Авімелех та ввесь народ, що з ним, та й чатували над Сихемом чотири відділи.</span> <span class="verse"><a name="35">35</a>І вийшов Ґаал, син Еведів, і став при вході міської брами. І встав Авімелех та народ, що з ним, із засідки.</span> <span class="verse"><a name="36">36</a>А Ґаал побачив той народ, та й сказав до Зевула: Ось народ сходить із верхів гір. І сказав до нього Зевул: Ти бачиш гірську тінь, немов людей!</span> <span class="verse"><a name="37">37</a>А Ґаал далі говорив та казав: Ось народ сходить з верхів'я, а один відділ приходить із дороги Елон-Меоненіму.</span> <span class="verse"><a name="38">38</a>І сказав до нього Зевул: Де тоді уста твої, що говорили: Хто Авімелех, що ми будем служити йому? А оце той народ, що ти погорджував ним. Виходь же тепер, та й воюй з ним!</span> <span class="verse"><a name="39">39</a>І вийшов Ґаал перед сихемськими господарями, та й воював з Авімелехом.</span> <span class="verse"><a name="40">40</a>І Авімелех погнав його, і він побіг перед ним. І нападало багато трупів аж до входу до брами.</span> <span class="verse"><a name="41">41</a>І осівся Авімелех в Арумі, а Зевул вигнав Ґаала та братів його, щоб не сиділи в Сихемі.</span> <span class="verse"><a name="42">42</a>І сталося другого дня, і вийшов народ на поле, а Авімелеху донесли про це.</span> <span class="verse"><a name="43">43</a>І взяв він людей, і поділив їх на три відділи, та й чатував на полі. І побачив він, аж ось народ виходить із міста, і встав він на них, та й побив їх.</span> <span class="verse"><a name="44">44</a>А Авімелех та відділи, що з ним, напали й стали при вході міської брами, а два відділи напали на все, що в полі, та й повбивали їх.</span> <span class="verse"><a name="45">45</a>І Авімелех воював із містом цілий той день, та й здобув місто, а народ, що був у ньому, позабивав. І зруйнував він те місто, та й обсіяв його сіллю.</span> <span class="verse"><a name="46">46</a>І почули про це всі, хто був у сихемській башті, і ввійшли до твердині, до дому бога Беріта.</span> <span class="verse"><a name="47">47</a>І було донесено Авімелехові, що зібралися всі господарі сихемської башти.</span> <span class="verse"><a name="48">48</a>І вийшов Авімелех на гору Цалмон, він та ввесь народ, що з ним. І взяв Авімелех сокири в свою руку, та й настинав галуззя з дерева, і позносив його, і поклав на своє плече. І сказав він до народу, що з ним: Що ви бачили, що зробив я, поспішно зробіть, як я.</span> <span class="verse"><a name="49">49</a>І настинав також увесь народ кожен галуззя собі, і пішли за Авімелехом, і поскладали над печерою, та й підпалили над ними ту печеру огнем. І повмирали всі люди сихемської вежі, близько тисячі чоловіків та жінок.</span> <span class="verse"><a name="50">50</a>І пішов Авімелех до Тевецу, і таборував при Тевеці, та й здобув його.</span> <span class="verse"><a name="51">51</a>А в середині міста була міцна башта, і повтікали туди всі чоловіки й жінки та всі господарі міста, і замкнули за собою, та й вийшли на дах тієї башти.</span> <span class="verse"><a name="52">52</a>І прийшов Авімелех аж до башти, та й воював із нею. І підійшов він аж до входу башти, щоб спалити її огнем.</span> <span class="verse"><a name="53">53</a>Тоді одна жінка кинула горішнього каменя від жорен на Авімелехову голову, та й розторощила йому черепа.</span> <span class="verse"><a name="54">54</a>І він зараз кликнув до юнака, свого зброєноші, та й сказав йому: Витягни свого меча, та й забий мене, щоб не сказали про мене: Його жінка забила! І його юнак проколов його, і він помер.</span> <span class="verse"><a name="55">55</a>І побачили ізраїльтяни, що Авімелех помер, та й порозходилися кожен на своє місце.</span> <span class="verse"><a name="56">56</a>І Бог віддав Авімелехові зло, яке він зробив був своєму батькові, що повбивав сімдесят братів своїх.</span> <span class="verse"><a name="57">57</a>А все зло сихемських людей Бог повернув на їхню голову, і прийшло на них прокляття Йотама, Єруббаалового сина.</span> </p></div</div></div></body></html>