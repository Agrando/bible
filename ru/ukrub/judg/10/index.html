<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/judg/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/judg">Judges</a> &gt <strong>Chapter 10</strong></div><p><span class="verse"><a name="1">1</a>І став по Авімелехові на спасіння Ізраїля Тола, син Пуї, сина Додового, муж Іссахарів. І він сидів у Шамірі в Єфремових горах.</span> <span class="verse"><a name="2">2</a>І судив він Ізраїля двадцять і три роки, та й помер, і був похований в Шамірі.</span> <span class="verse"><a name="3">3</a>І став по ньому Яір ґілеадеянин, і судив Ізраїля двадцять і два роки.</span> <span class="verse"><a name="4">4</a>І було в нього тридцять синів, що їздили на тридцяти молодих ослах, а в них тридцять міст, їх кличуть аж до цього дня: Яірові села, що в ґілеадському краї.</span> <span class="verse"><a name="5">5</a>І помер Яір, і був похований в Камоні.</span> <span class="verse"><a name="6">6</a>А Ізраїлеві сини й далі чинили зло в Господніх очах, і служили Ваалам та Астартам, і богам арамським, і богам сидонським, і богам моавським, і богам аммонських синів, і богам филистимським. І покинули вони Господа, і не служили Йому.</span> <span class="verse"><a name="7">7</a>І запалився Господній гнів на Ізраїля, і Він передав їх в руку филистимлян та в руку синів Аммонових.</span> <span class="verse"><a name="8">8</a>І вони били й мучили Ізраїлевих синів від того року, і гнобили вісімнадцять років усіх Ізраїлевих синів, що по той бік Йордану в аморейському краї, що в Ґілеаді.</span> <span class="verse"><a name="9">9</a>І перейшли Аммонові сини Йордан, щоб воювати також з Юдою й з Веніямином та з Єфремовим домом. І Ізраїлеві було дуже тісно!</span> <span class="verse"><a name="10">10</a>І кликали Ізраїлеві сини до Господа, говорячи: Згрішили ми Тобі, бо ми покинули свого Бога, і служили Ваалам.</span> <span class="verse"><a name="11">11</a>І сказав Господь до Ізраїлевих синів: Чи ж не спас Я вас від Єгипту, і від амореянина, і від Аммонових синів, і від филистимлян?</span> <span class="verse"><a name="12">12</a>А сидоняни, і Амалик, і Маон гнобили вас, і ви кликали до Мене, і Я спас вас від їхньої руки.</span> <span class="verse"><a name="13">13</a>А ви полишили Мене, і служили іншим богам, тому більше не спасатиму вас.</span> <span class="verse"><a name="14">14</a>Ідіть, і кличте до тих богів, що ви вибрали їх, вони спасуть вас у часі вашого утиску.</span> <span class="verse"><a name="15">15</a>І сказали Ізраїлеві сини до Господа: Згрішили ми! Зроби Ти нам усе, як добре в очах Твоїх. Тільки спаси нас цього дня!</span> <span class="verse"><a name="16">16</a>І повикидали вони з-поміж себе чужих богів, та й служили Господеві. І знетерпеливилась душа Його через Ізраїлеве страждання.</span> <span class="verse"><a name="17">17</a>А Аммонові сини були скликані, та й таборували в Ґілеаді. І були зібрані Ізраїлеві сини, та й таборували в Міцпі.</span> <span class="verse"><a name="18">18</a>І сказали той народ та ґілеадські князі, один до одного: Хто той чоловік, що зачне воювати з Аммоновими синами? Він стане головою для всіх ґілеадських мешканців.</span> </p></div</div></div></body></html>