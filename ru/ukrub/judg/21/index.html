<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/judg/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/judg">Judges</a> &gt <strong>Chapter 21</strong></div><p><span class="verse"><a name="1">1</a>І присягнув Ізраїльтянин в Міцпі, говорячи: Жоден із нас не дасть своєї дочки Веніяминові за жінку!</span> <span class="verse"><a name="2">2</a>І посходився народ до Бет-Елу, та й сидів там аж до вечора перед Божим лицем. І піднесли вони голос свій, та й плакали плачем великим.</span> <span class="verse"><a name="3">3</a>І сказали вони: Чому, Господи, Боже Ізраїлів, сталося це між Ізраїлем, щоб сьогодні бракувало з Ізраїля одне плем'я?</span> <span class="verse"><a name="4">4</a>І сталося назавтра, і встав рано народ, та й збудували жертівника, і принесли цілопалення та мирні жертви.</span> <span class="verse"><a name="5">5</a>І сказали Ізраїлеві сини: Хто зо всіх Ізраїлевих племен не ввійшов до зборів до Господа? Бо та присяга була велика на того, хто не прийшов до Господа, до Міцпи, говорячи: Такий буде конче забитий.</span> <span class="verse"><a name="6">6</a>І жалували Ізраїлеві сини за Веніямином, своїм братом, та й сказали: Сьогодні відрубане з Ізраїля одне плем'я!</span> <span class="verse"><a name="7">7</a>Що ми зробимо їм, позосталим, щодо жінок? А ми присягнули Господом, що не дамо їм із дочок наших за жінок.</span> <span class="verse"><a name="8">8</a>І сказали вони: Яке одне з Ізраїлевих племен не прийшло до Господа до Міцпи? Аж ось виявилось, що з Явешу ґілеадського ніхто не приходив до табору на збори.</span> <span class="verse"><a name="9">9</a>І був переглянений народ, а оце не було там нікого з мешканців Явешу ґілеадського!</span> <span class="verse"><a name="10">10</a>І послала громада туди дванадцять тисяч чоловіка хоробрих людей, і наказали їм, говорячи: Ідіть, і повбиваєте мешканців ґілеадського Явешу вістрям меча, і жінок і дітей.</span> <span class="verse"><a name="11">11</a>А це та річ, що ви зробите: Кожного чоловіка та кожну жінку, що пізнала чоловіка, зробите закляттям.</span> <span class="verse"><a name="12">12</a>І знайшли вони з мешканців ґілеадського Явешу чотири сотні дівчат паннів, що не пізнали чоловіка, і спровадили їх до табору в Шіло, що в ханаанському Краї.</span> <span class="verse"><a name="13">13</a>І послала вся та громада, а ті говорили до Веніяминових синів, що в Села-Ріммоні, та й кликнули їм: Мир!</span> <span class="verse"><a name="14">14</a>І вернувся Веніямин того часу, і дали їм тих жінок, яких позоставили при житті, із жінок ґілеадського Явешу. Та не знайшли їм досить.</span> <span class="verse"><a name="15">15</a>А народ той жалував за Веніямином, бо Господь зробив пролома в Ізраїлевих племенах.</span> <span class="verse"><a name="16">16</a>І сказали старші громади: Що ми зробимо позосталим щодо жінок? Бо вигублена жінка з Веніямина.</span> <span class="verse"><a name="17">17</a>І сказали вони: Останки насліддя для Веніямина, і не буде витерте плем'я з Ізраїля.</span> <span class="verse"><a name="18">18</a>А ми не можемо дати їм жінок із наших дочок, бо Ізраїлеві сини присягли, говорячи: Проклятий, хто дає жінку Веніяминові!</span> <span class="verse"><a name="19">19</a>І сказали вони: Ось буває рік-у-рік свято Господнє в Шіло, що на північ від Бет-Елу, на схід сонця від дороги, що провадить з Бет-Елу до Сихему, і з півдня від Левони.</span> <span class="verse"><a name="20">20</a>І наказали вони Веніяминовим синам, говорячи: Ідіть, і будете чатувати в виноградниках.</span> <span class="verse"><a name="21">21</a>І побачите, аж ось дочки Шіла вийдуть танцювати танці, то ви вийдете з виноградників, та й схопите собі кожен свою жінку з дочок Шіла, і підете в Веніяминів край.</span> <span class="verse"><a name="22">22</a>І буде, коли їхні батьки або їхні брати прийдуть до нас сваритися, то ми скажемо їм: Змилуйтеся над ними, бо не взяли ми для кожного з них жінку на війні, і ви не дали їж, тому цього часу ви винні.</span> <span class="verse"><a name="23">23</a>І зробили так Веніяминові сини, і взяли жінок за числом своїм із тих, що танцювали, що їх вони викрали. І пішли вони, і вернулися до наділу свого, і побудували міста, та й осілися в них.</span> <span class="verse"><a name="24">24</a>І порозходилися звідти Ізраїлеві сини того часу кожен до племени свого та до роду свого, і пішли звідти кожен до спадку свого.</span> <span class="verse"><a name="25">25</a>Того часу не було царя в Ізраїлі, кожен робив, що здавалося правдивим в його очах!</span> </p></div</div></div></body></html>