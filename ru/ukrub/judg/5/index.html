<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/judg/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/judg">Judges</a> &gt <strong>Chapter 5</strong></div><p><span class="verse"><a name="1">1</a>І співала Девора й Барак, син Авіноамів, того дня, говорячи:</span> <span class="verse"><a name="2">2</a>Що в Ізраїлі закнязювали князі, що народ себе жертвувати став, поблагословіте ви Господа!</span> <span class="verse"><a name="3">3</a>Почуйте, царі, уші наставте, князі: я Господеві я буду співати, виспівувати буду Господа, Бога Ізраїля!</span> <span class="verse"><a name="4">4</a>Господи, як Ти йшов із Сеїру, як виходив із поля едомського, то тремтіла земля, також капало небо, і хмари дощили водою.</span> <span class="verse"><a name="5">5</a>Перед Господнім лицем розпливалися гори, цей Сінай перед Господом, Богом Ізраїля.</span> <span class="verse"><a name="6">6</a>За днів Шамґара, сина Анатового, спорожніли дороги, подорожні ж ходили крутими дорогами.</span> <span class="verse"><a name="7">7</a>Не стало селянства в Ізраїлі, не стало, аж поки я не повстала, Девора, аж поки я не повстала, мати в Ізраїлі.</span> <span class="verse"><a name="8">8</a>Коли вибрав нових він богів, тоді в брамах війна зачалась. Поправді кажу вам, небачений щит був і спис в сорок тисяч Ізраїля!</span> <span class="verse"><a name="9">9</a>Серце моє до Ізраїлевих тих начальників, що жертвуються для народу, поблагословіте ви Господа!</span> <span class="verse"><a name="10">10</a>Ті, хто їздить на білих ослицях, хто сидить на килимах та дорогою ходить, оповідайте!</span> <span class="verse"><a name="11">11</a>Через крик при ділінні здобичі між місцями, де воду беруть, там виспівують правди Господні, правди селянства Його у Ізраїлі. Тоді то зійшов був до брам Господній народ.</span> <span class="verse"><a name="12">12</a>Збудися, збудися, Деворо! Збудися, збудися, і пісню співай! Устань, Бараку, і візьми до неволі своїх полонених, сину Авіноамів!</span> <span class="verse"><a name="13">13</a>Тоді позосталий зійшов до потужних народу, проти хоробрих Господь був до мене зійшов.</span> <span class="verse"><a name="14">14</a>Від Єфрема прийшли були ті, що в Амалику їх корень; Веніямин за тобою, серед народів твоїх; від Махіра зійшли були провідники; а від Завулона оті, хто веде пером писаря.</span> <span class="verse"><a name="15">15</a>І князі Іссахарові разом з Деворою, і Іссахар, як Барак, був відпущений пішки в долину. Великі вивідування у Рувимових відділах!</span> <span class="verse"><a name="16">16</a>Чого ти усівсь між кошарами, щоб слухати мекання стад? Великі вивідування у Рувимових відділах!</span> <span class="verse"><a name="17">17</a>Пробуває Ґілеад на тім боці Йордану, а Дан чому на кораблях буде мешкати він? На березі моря осівся Асир, і при потоках своїх пробуває.</span> <span class="verse"><a name="18">18</a>Завулон це народ, що прирік свою душу на смерть, а Нефталим на польових висотах.</span> <span class="verse"><a name="19">19</a>Царі прибули, воювали, тоді воювали царі ханаанські в Таанах при воді Меґідда, та здобичі срібла не взяли.</span> <span class="verse"><a name="20">20</a>Із неба войовано, зорі з доріг своїх битих воювали з Сісерою.</span> <span class="verse"><a name="21">21</a>Кішонський потік позмітав їх, потік стародавній, Кішонський потік. З силою будеш ступати, о душе моя!</span> <span class="verse"><a name="22">22</a>Тоді стукотіли копита коня від бігу швидкого, від бігу його скакунів!</span> <span class="verse"><a name="23">23</a>Прокляніте Мероза, каже Ангол Господній, проклясти прокляніть його мешканців, бо вони не прийшли Господеві на поміч, Господеві на поміч з хоробрими!</span> <span class="verse"><a name="24">24</a>Нехай буде благословенна між жінками Яїл, жінка кенанеянина Хевера, нехай буде благословенна вона між жінками в наметі.</span> <span class="verse"><a name="25">25</a>Води він просив подала молока, у царській чаші принесла п'янке молоко.</span> <span class="verse"><a name="26">26</a>Ліву руку свою до кілка простягає, а правицю свою до молотка робітничого. І вгатила Сісеру, і розбила вона йому голову, і скроню розбила й пробила йому..</span> <span class="verse"><a name="27">27</a>Між ноги її він схилився, упав і лежав, між ноги її він схилився, упав, де схиливсь, там забитий упав.</span> <span class="verse"><a name="28">28</a>Через вікно виглядала та голосила Сісерина мати крізь ґрати: Чому колесниця його припізнилась вернутись? Чому припізнились колеса запряжок його?</span> <span class="verse"><a name="29">29</a>Мудрі княгині її дають відповідь їй, та й вона сама відповідає собі:</span> <span class="verse"><a name="30">30</a>Ось здобич знаходять та ділять вони, бранка, дві бранці на кожного мужа! А здобич із шат кольорових Сісері, здобич із шат кольорових, різнобарвна тканина, на два боки гаптована, жінці на шию.</span> <span class="verse"><a name="31">31</a>Нехай отак згинуть усі вороги Твої, Господи! А хто любить Його, той як сонце, що сходить у силі своїй! І Край мав мир сорок літ.</span> </p></div</div></div></body></html>