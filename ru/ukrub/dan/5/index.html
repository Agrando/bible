<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/dan/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/dan">Daniel</a> &gt <strong>Chapter 5</strong></div><p><span class="verse"><a name="1">1</a>Цар Валтасар справив велике прийняття для тисячі своїх вельмож, і на очах тієї тисячі пив вино.</span> <span class="verse"><a name="2">2</a>Коли вино опанувало розум, Валтасар наказав принести золотий та срібний посуд, який виніс був його батько Навуходоносор із храму, що в Єрусалимі, щоб із нього пили цар та вельможі його, його жінки та його наложниці.</span> <span class="verse"><a name="3">3</a>Тоді принесли золотий посуд, що винесли з храму божого дому, що в Єрусалимі, і пили з них цар та вельможі його, жінки його та його наложниці.</span> <span class="verse"><a name="4">4</a>Пили вони вино й славили богів золотих та срібних, мідяних, залізних, дерев'яних та камінних.</span> <span class="verse"><a name="5">5</a>Аж ось тієї хвилини вийшли пальці людської руки, і писали навпроти свічника на вапні стіни царського палацу, і цар бачив зарис руки, що писала.</span> <span class="verse"><a name="6">6</a>Тоді змінилася ясність царя, і думки його настрашили його, ослабіли суглоби крижів його, і билися коліна його одне об одне.</span> <span class="verse"><a name="7">7</a>Цар сильно закричав привести заклиначів, халдеїв та віщунів. Цар заговорив та й сказав вавилонським мудрецям: Кожен муж, що прочитає це писання й об'явить мені його розв'язку, той зодягне пурпуру й золотого ланцюга на свою шию, і буде панувати третім у царстві.</span> <span class="verse"><a name="8">8</a>Тоді поприходили всі царські мудреці, та не могли прочитати писання й об'явити цареві його розв'язку.</span> <span class="verse"><a name="9">9</a>Тоді цар Валтасар сильно перестрашився, а його ясність змінилася на ньому, і його вельможі були безрадні.</span> <span class="verse"><a name="10">10</a>На слова царя та вельмож його ввійшла до дому прийняття цариця. Цариця заговорила та й сказала: Царю, живи навіки! Нехай не страшать тебе думки твої, а ясність твоя нехай не міняється!</span> <span class="verse"><a name="11">11</a>Є в твоєму царстві муж, що в ньому дух святих богів, а за днів твого батька в ньому знаходилась ясність і розум та мудрість, рівна мудрості богів. І цар Навуходоносор, твій батько, настановив його начальником чарівників, заклиначів, халдеїв, віщунів, батько твій цар,</span> <span class="verse"><a name="12">12</a>бо в ньому, в Даниїлові, якому цар дав ім'я Валтасар, знаходився надмірний дух, і знання та розум розв'язувати сни, і висловлювати загадки та розплутувати вузли. Нехай буде покликаний тепер Даниїл, і нехай він оголосить розв'язку!</span> <span class="verse"><a name="13">13</a>Того часу Даниїл був приведений перед царя. Цар заговорив та й сказав до Даниїла: Чи ти той Даниїл, що з Юдиних синів вигнання, яких вивів цар, мій батько, з Юдеї?</span> <span class="verse"><a name="14">14</a>І чув я про тебе, що в тобі дух богів, і що в тобі знаходиться ясність, і розум та надмірна мудрість.</span> <span class="verse"><a name="15">15</a>А тепер були приведені перед мене мудреці, заклиначі, щоб прочитали оце писання, і розповіли мені його розв'язку, та не могли вони висловити розв'язки цієї речі.</span> <span class="verse"><a name="16">16</a>А я чув про тебе, що ти можеш розв'язувати недовідоме, і розплутувати вузли. Тож тепер, якщо можеш прочитати це писання, і розповісти мені його розв'язку, то зодягнеш пурпуру, а золотий ланцюг на твою шию, і ти будеш панувати третім у царстві.</span> <span class="verse"><a name="17">17</a>Тоді Даниїл відповів та й сказав перед царем: Твої дари нехай будуть тобі, а дарунки свої давай іншим. Це писання я прочитаю цареві, і розповім тобі його розв'язку.</span> <span class="verse"><a name="18">18</a>Ти, царю, Всевишній Бог дав твоєму батькові Навуходоносорові царство, і велич, і славу та пишноту.</span> <span class="verse"><a name="19">19</a>А через велич, яку Він дав був йому, всі народи, племена та язики тремтіли та лякалися перед ним, бо кого він хотів забивав, а кого хотів лишав при житті, і кого хотів підіймав, а кого хотів понижував.</span> <span class="verse"><a name="20">20</a>А коли загордилося його серце, а дух його ще більше запишнів, він був скинений з трону свого царства, і його слава була взята від нього.</span> <span class="verse"><a name="21">21</a>І він був вигнаний з-поміж людських синів, і серце його було зрівняне зо звіриним, а пробування його було з дикими ослами. Годували його травою, як волів, а небесною росою зрошувалося його тіло, аж поки він не пізнав, що в людському царстві панує Всевишній Бог, і Він ставить над ним того, кого хоче.</span> <span class="verse"><a name="22">22</a>А ти, сину його Валтасаре, не смирив свого серця, хоч усе це знав.</span> <span class="verse"><a name="23">23</a>І ти піднісся понад Небесного Господа, і посуд храму Його принесли перед тебе, а ти та вельможі твої, жінки твої та наложниці твої пили з них вино, і ти хвалив богів срібних та золотих, мідяних, залізних, дерев'яних та камінних, що не бачать, і не чують та не знають, а Бога, що в руці Його душа твоя й що Його всі дороги твої, ти не прославляв.</span> <span class="verse"><a name="24">24</a>Того часу від Нього посланий зарис руки, і написане оце писання.</span> <span class="verse"><a name="25">25</a>А оце писання, що написане: Мене, мене, текел упарсін.</span> <span class="verse"><a name="26">26</a>Ось розв'язка цієї речі: Мене порахував Бог царство твоє, і покінчив його.</span> <span class="verse"><a name="27">27</a>Текел ти зважений на вазі, і знайдений легеньким.</span> <span class="verse"><a name="28">28</a>Перес поділене царство твоє, і віддане мідянам та персам.</span> <span class="verse"><a name="29">29</a>Тоді наказав Валтасар, і надягли на Даниїла пурпуру, а золотого ланцюга на шию його, і розголосили про нього, що він буде третім пануючим у царстві.</span> <span class="verse"><a name="30">30</a>Тієї ж ночі був забитий Валтасар, цар халдейський.</span> <span class="verse"><a name="31">31</a>(6-1) А мідянин Дарій одержав царство в віці шостидесяти й двох років.</span> </p></div</div></div></body></html>