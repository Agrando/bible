<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/dan/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/dan">Daniel</a> &gt <strong>Chapter 11</strong></div><p><span class="verse"><a name="1">1</a>А я в першому році мідянина Дарія стояв, щоб зміцнити й посилити його.</span> <span class="verse"><a name="2">2</a>А тепер об'явлю тобі правду. Ось іще три царі повстануть для Персії, а четвертий збагатиться багатством, більшим від усіх, а своєю силою в багатстві своїм підбурить усе проти грецького царства.</span> <span class="verse"><a name="3">3</a>І повстане хоробрий цар, і запанує великим пануванням, і робитиме за своїм уподобанням.</span> <span class="verse"><a name="4">4</a>Та коли він повстане, буде зруйноване його царство, і буде розділене на чотири небесні вітри, а не на його нащадків, і не за його пануванням, яким він панував, бо царство його буде вирване й дане іншим, а не їм.</span> <span class="verse"><a name="5">5</a>І зміцниться південний цар, але один з його князів пересилить його й запанує, його панування панування велике.</span> <span class="verse"><a name="6">6</a>Але по роках вони поєднаються, і дочка південного царя прийде до царя північного, щоб зробити мир. Але не затримає він сили свого рамена, і не встане потомство його, але буде видана вона й ті, що вели її, і та, що її породила, і той, що міцно тримав її за тих часів.</span> <span class="verse"><a name="7">7</a>І повстане один із галузки її кореня на його місце, і він вийде проти війська, і ввійде в твердиню північного царя, і буде діяти проти них, і опанує їх.</span> <span class="verse"><a name="8">8</a>І їхніх богів з їхніми литими бовванами, разом з їхнім улюбленим посудом, золотом та сріблом поведе в неволю до Єгипту, і він роки стоятиме більше від північного царя.</span> <span class="verse"><a name="9">9</a>І він увійде в царство південного царя, але вернеться до своєї землі.</span> <span class="verse"><a name="10">10</a>А сини його озброються, і зберуть натовп численних войовників, і один із них конче піде, і все позаливає, і перейде край, і вернеться, і воюватиме аж до його твердині.</span> <span class="verse"><a name="11">11</a>І розлютиться південний цар, і вийде та й воюватиме з ним, з царем північним, і виставить велике многолюдство, і цей натовп буде відданий у його руку.</span> <span class="verse"><a name="12">12</a>І буде знищений той натовп, і повищиться його серце, і він кине десятитисячки, та не буде сильний.</span> <span class="verse"><a name="13">13</a>І вернеться північний цар, і виставить натовп, більший від першого, а на кінець часів та років він конче прийде з великим військом та з численним маєтком.</span> <span class="verse"><a name="14">14</a>І за того часу багато-хто повстануть на південного царя, а сини насильників твого народу підіймуться, щоб справдилось видіння, і вони спіткнуться.</span> <span class="verse"><a name="15">15</a>І прийде північний цар, і насипле вала, і здобуде твердинне місто, і не встоять рамена півдня та його добірний народ, і не буде сили встояти.</span> <span class="verse"><a name="16">16</a>І робитиме той, хто прийде на нього, за своєю вподобою, і не буде того, хто встояв би перед ним. І стане він у Пишному Краї, і буде погибель у його руці.</span> <span class="verse"><a name="17">17</a>І зверне він своє обличчя, щоб прийти з потугою всього свого царства, і складе договора з ним. І дасть йому молоду дочку за жінку, щоб знищити землю, та це не вдасться, і не станеться йому.</span> <span class="verse"><a name="18">18</a>І зверне він обличчя своє на острови, і здобуде багато. Але вождь спинить йому наругу його, всемеро заплатить йому за наруги його.</span> <span class="verse"><a name="19">19</a>І зверне він своє обличчя до твердинь свого краю, і спіткнеться й упаде, і не буде знайдений.</span> <span class="verse"><a name="20">20</a>А на його місці стане той, що скаже побірникові податків перейти пишноту царства, та за кілька днів від загине, але не від гніву й не від бою.</span> <span class="verse"><a name="21">21</a>І стане на його місці погорджуваний, та не дадуть йому царської пошани, але він прийде непомітно, й опанує царство лестощами.</span> <span class="verse"><a name="22">22</a>А війська, що затоплювали, він затопить і знищить, і навіть самого володаря, що з ним поєднався.</span> <span class="verse"><a name="23">23</a>А від часу поєднання з ним він робитиме оману, і підійметься, і зміцниться малим народом.</span> <span class="verse"><a name="24">24</a>Він увійде непомітно в ситу округу, і зробить те, чого не робили батьки його та батьки його батьків. Він порозкидає їм награбоване, і здобич, і маєток, і на твердині буде замишляти свої задуми, але до часу.</span> <span class="verse"><a name="25">25</a>І він збудить свою силу та своє серце на південного царя з великим військом. А південний цар підготовиться до війни з військом великим та дуже міцним, та не встоїть, бо замишляють на нього задуми.</span> <span class="verse"><a name="26">26</a>А ті, що їдять його поживу, поб'ють його, і його військо позаливає край, і попадають численні забиті.</span> <span class="verse"><a name="27">27</a>А серце обох цих царів буде на лихе, і при одному столі вони будуть говорити неправду, але не буде успіху, бо кінець буде ще відкладений на означений час.</span> <span class="verse"><a name="28">28</a>І він вернеться до свого краю з великим маєтком, а його серце буде проти святого заповіту; і він зробить, і вернеться до свого краю.</span> <span class="verse"><a name="29">29</a>На умовлений час він повернеться, і прийде на південь, але останнє не буде, як перше.</span> <span class="verse"><a name="30">30</a>І прийдуть на нього кіттейські кораблі, і він налякається, і вернеться, і буде чинити опір святому заповітові, і зробить своє. І він вернеться, і погодиться з тими, хто покинув святий заповіт.</span> <span class="verse"><a name="31">31</a>І повстануть його війська та й зневажать святиню, твердиню, і спинять сталу жертву, і поставлять гидоту спустошення.</span> <span class="verse"><a name="32">32</a>А тих, хто чинить несправедливе на заповіт, він прихилить через лестощі. А народ, що знає свого Бога, зміцніє та й діятиме.</span> <span class="verse"><a name="33">33</a>А розумні з народу навчать багатьох, але спіткнуться об меча та полум'я, об полон та грабіж якийсь час.</span> <span class="verse"><a name="34">34</a>А коли вони спіткнуться, будуть споможені малою поміччю, хоч до них прилучаться багато-хто лестощами.</span> <span class="verse"><a name="35">35</a>А дехто з тих розумних спіткнуться, щоб очистити себе, і щоб вибрати, і щоб вибілитися аж до кінцевого часу, бо ще час до умовленого часу.</span> <span class="verse"><a name="36">36</a>І буде робити той цар за своїм уподобанням, і підійметься, і повищиться понад усякого бога, і на Бога богів говоритиме дивні речі, і матиме успіх, аж поки не довершиться гнів, бо виконається те, що було вирішене.</span> <span class="verse"><a name="37">37</a>І він не буде придивлятися до богів своїх батьків, і на пожадливість жінок, і на всякого бога не буде дивитися, бо він звеличить себе понад кожного.</span> <span class="verse"><a name="38">38</a>Але він буде віддавати честь богові твердинь на його місці, та богові, якого не знали батьки його, віддаватиме честь золотом, і сріблом, і дорогоцінним камінням, і речами коштовними.</span> <span class="verse"><a name="39">39</a>І він посадить у твердині народа чужого бога. Тому, хто пізнає його, примножить славу, і вчинить їх панами над багатьма, і поділить землю на заплату.</span> <span class="verse"><a name="40">40</a>А в кінцевому часі зудариться з ним південний цар. І кинеться на нього північний цар колесницями, і верхівцями, і численними кораблями, і прийде на краї, і позаливає та перейде їх.</span> <span class="verse"><a name="41">41</a>І він прийде до Пишного Краю, і багато-хто спіткнуться, та оці втечуть від його руки: Едом, і Моав, і останок Аммонових синів.</span> <span class="verse"><a name="42">42</a>І він простягне свою руку на краї, і не втече єгипетський край.</span> <span class="verse"><a name="43">43</a>І він запанує над скарбами золота й срібла, та над усіма коштовними речами Єгипту. А лівійці та етіопляни підуть за ним.</span> <span class="verse"><a name="44">44</a>Але його налякають вістки зо сходу та з півночі, і він вийде з великою лютістю, щоб багатьох погубити та зробити закляттям.</span> <span class="verse"><a name="45">45</a>І поставить намети свого палацу між морями та горою пишної святині. Та він прийде до свого кінця, але не буде йому помічника.</span> </p></div</div></div></body></html>