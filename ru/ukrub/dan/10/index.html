<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/dan/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/dan">Daniel</a> &gt <strong>Chapter 10</strong></div><p><span class="verse"><a name="1">1</a>За третього року Кіра, перського царя, було відкрите слово Даниїлові, що звався ім'ям Валтасар, а слово це правда та великий труд; і він зрозумів те слово, і мав зрозуміння того видіння.</span> <span class="verse"><a name="2">2</a>Тими днями я, Даниїл, був у жалобі три тижні часу.</span> <span class="verse"><a name="3">3</a>Любої страви я не їв, а м'ясо й вино не входило до моїх уст, і намащуватися не намащувався я аж до виповнення цих трьох тижнів часу.</span> <span class="verse"><a name="4">4</a>А двадцятого й четвертого дня першого місяця та був я при великій річці, це Хіддекел.</span> <span class="verse"><a name="5">5</a>І звів я свої очі та й побачив, аж ось один чоловік, одягнений у льняну одіж, а стегна його оперезані золотом з Уфазу.</span> <span class="verse"><a name="6">6</a>А тіло його як топаз, а обличчя його як вид блискавки, а очі його як огняне полум'я, а рамена його та ноги його ніби блискуча мідь, а звук слів його як гук натовпу.</span> <span class="verse"><a name="7">7</a>А я, Даниїл, сам бачив це видіння, а люди, що були разом зо мною, не бачили цього видіння, але велике тремтіння спало на них, і вони повтікали в укриття.</span> <span class="verse"><a name="8">8</a>А я зостався сам, і бачив це велике видіння, і не зосталося в мені сили, а краса обличчя мого змінилася й знищилася, і я не задержав у собі сили...</span> <span class="verse"><a name="9">9</a>І почув я голос його слів. А як почув я голос його слів, то я зомлів, і припав своїм обличчям до землі.</span> <span class="verse"><a name="10">10</a>І ось рука доторкнулася до мене, і звела мене на коліна мої та на долоні моїх рук.</span> <span class="verse"><a name="11">11</a>І сказав він до мене: Даниїле, мужу любий, зрозумій ті слова, що я скажу тобі, і стань на своєму місці, бо тепер я посланий до тебе! А коли він говорив зо мною це слово, устав я й тремтів.</span> <span class="verse"><a name="12">12</a>А він промовив до мене: Не бійся, Даниїле, бо від першого дня, коли ти дав своє серце, щоб зрозуміти видіння, і щоб упокоритися перед лицем твого Бога, були почуті слова твої, і я прийшов ради твоїх слів.</span> <span class="verse"><a name="13">13</a>Але князь перського царства стояв проти мене двадцять і один день, і ось Михаїл, один із перших начальників, прийшов допомогти мені, а я позоставив його там при начальниках перських царів.</span> <span class="verse"><a name="14">14</a>І прийшов я, щоб ти зрозумів, що станеться твоєму народові в кінці днів, бо це видіння ще на наступні дні.</span> <span class="verse"><a name="15">15</a>А коли він говорив зо мною оці слова, я схилив своє обличчя до землі, і занімів.</span> <span class="verse"><a name="16">16</a>І ось хтось, як подоба до людських синів, доторкнувся до губ моїх, і я відкрив свої уста, і говорив та й сказав тому, хто стояв передо мною: Мій пане, у цьому видінні обернулися на мене болі мої, і я не задержав сили в собі.</span> <span class="verse"><a name="17">17</a>І як може цей раб мого пана говорити з оцим моїм паном, коли в мені тепер нема сили, і не залишилося й духу?</span> <span class="verse"><a name="18">18</a>І знов доторкнувся до мене хтось, як вид людини, і зміцнив мене,</span> <span class="verse"><a name="19">19</a>та й сказав: Не бійся, любий мужу, мир тобі! Будь міцний і будь сильний! А коли він говорив зо мною, я зміцнився й сказав: Нехай говорить мій пан, бо я зміцнився!</span> <span class="verse"><a name="20">20</a>І він сказав: Чи ти знаєш, чого я до тебе прийшов? Та тепер я вертаюсь, щоб воювати з перським князем, а коли вийду, то ось прийде грецький князь.</span> <span class="verse"><a name="21">21</a>Але об'являю тобі записане в книзі правди. І немає нікого, хто зміцняв би мене проти них, окрім вашого князя Михаїла.</span> </p></div</div></div></body></html>