<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/dan/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/dan">Daniel</a> &gt <strong>Chapter 8</strong></div><p><span class="verse"><a name="1">1</a>За третього року царювання царя Валтасара з'явилося мені, Даниїлові, видіння по тому, що з'явилося мені перше.</span> <span class="verse"><a name="2">2</a>І бачив я в видінні, і сталося в моєму видінні, а я був у твердині Шушані, що в окрузі Еламі, і бачив я в видінні, ніби я був над потоком Улай.</span> <span class="verse"><a name="3">3</a>І звів я очі свої та й побачив, аж ось один баран стоїть перед потоком, і в нього два роги. А обидва ці роги високі, і один вищий від другого, а той вищий виріс наостанку.</span> <span class="verse"><a name="4">4</a>Я бачив барана, що колов на захід, і на північ, і на південь, і жоден звір не міг стати проти нього, і не було нікого, хто б урятував від його руки. І він робив за своїм уподобанням, і став величний.</span> <span class="verse"><a name="5">5</a>І я придивлявся, аж ось козел з кіз приходить із заходу по поверхні всієї землі, і не дотикається до землі. А той козел мав подобу рога між своїми очима.</span> <span class="verse"><a name="6">6</a>І прийшов він до того барана, що мав ті два роги, якого я бачив, що стояв перед потоком, і помчав на нього в лютості своєї сили.</span> <span class="verse"><a name="7">7</a>І я бачив його, що він добіг аж до барана, і роз'ярився на нього, та й ударив того барана, і зламав йому ті два роги, а в барана не було сили стати проти нього. І той кинув його на землю, і потоптав його, і не було нікого, хто б вирятував барана від його руки.</span> <span class="verse"><a name="8">8</a>А козел з кіз став аж надто великий. А коли він зміцнився, то був зламаний той великий ріг, а замість нього виросли чотири подобі рога на чотири вітри неба.</span> <span class="verse"><a name="9">9</a>А з одного з них вийшов один малий ріг, і з малого став дуже великий до півдня, і до сходу, і до Пишноти.</span> <span class="verse"><a name="10">10</a>І він побільшився аж до війська небесного, і скинув на землю декого з війська, із зір, і потоптав їх.</span> <span class="verse"><a name="11">11</a>І він побільшився аж до Вождя того війська, і від Нього була віднята стала жертва, і покинене місце святині Його.</span> <span class="verse"><a name="12">12</a>І буде віддане йому військо враз із щоденною службою через гріхи, і він кине правду на землю, і зробить, і матиме успіх.</span> <span class="verse"><a name="13">13</a>І почув я одного святого, що говорив. А інший святий сказав до того, що говорив: Аж доки це видіння про сталу жертву та про нищівний гріх, доки святиня й військо віддані на топтання?</span> <span class="verse"><a name="14">14</a>І відказав він мені: Аж до двох тисяч і трьох сотень вечорів-ранків, тоді буде визнана очищеною святиня.</span> <span class="verse"><a name="15">15</a>І сталося, коли я, Даниїл, бачив те видіння, і шукав значення його, ось став передо мною ніби муж.</span> <span class="verse"><a name="16">16</a>І почув я поміж берегами Улаю людський голос, що кликнув і сказав: Гавриїле, виясни йому це видіння!</span> <span class="verse"><a name="17">17</a>І він прийшов туди, де я стояв, а коли він прийшов, я настрашився й упав на обличчя своє. І сказав він мені: Зрозумій, сину людський, бо на час кінця це видіння!</span> <span class="verse"><a name="18">18</a>А коли він говорив зо мною, я зомлів, і припав своїм обличчям до землі, але він діткнувся до мене, і поставив мене на моєму місці,</span> <span class="verse"><a name="19">19</a>та й сказав: Ось я об'являю тобі, що буде в кінці гніву, бо на кінець призначеного часу це видіння.</span> <span class="verse"><a name="20">20</a>Той козел, якого ти бачив, що мав ті два роги, це царі мідян та персів.</span> <span class="verse"><a name="21">21</a>А козел, той волохатий, це цар Греції, а той великий ріг, що між очима його, це перший цар.</span> <span class="verse"><a name="22">22</a>А той зламаний ріг, і що стали на його місці чотири, це чотири царства постануть із цього народу, але вже не в його силі.</span> <span class="verse"><a name="23">23</a>А в кінці їхнього царства, коли покінчать своє ті грішники, постане цар нахабний та вправний у підступах.</span> <span class="verse"><a name="24">24</a>І зміцніє його сила, але не його власною силою, і дивно винищить він, і буде мати успіх, і діятиме. І винищить він сильних і народ святих.</span> <span class="verse"><a name="25">25</a>А через свою мудрість буде мати успіх, омана буде в його руці, і він звеличиться в своєму серці. І в часі миру він понищить багатьох, і повстане на Владику над владиками, але без руки буде зламаний.</span> <span class="verse"><a name="26">26</a>А видіння вечора та ранку, про яке було сказано, це правда, та ти сховай це видіння, бо воно відноситься на далекі часи.</span> <span class="verse"><a name="27">27</a>А я, Даниїл, знемігся й заслаб на кілька днів. І встав я, і робив цареву працю, і остовпів з того видіння, але ніхто того не завважив.</span> </p></div</div></div></body></html>