<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/dan/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/dan">Daniel</a> &gt <strong>Chapter 12</strong></div><p><span class="verse"><a name="1">1</a>І повстане того часу Михаїл, великий той князь, що стоїть при синах твого народу, і буде час утиску, якого не було від існування люду аж до цього часу. І того часу буде врятований із народу твого кожен, хто буде знайдений записаним у книзі.</span> <span class="verse"><a name="2">2</a>І багато-хто з тих, що сплять у земному поросі, збудяться, одні на вічне життя, а одні на наруги, на вічну гидоту.</span> <span class="verse"><a name="3">3</a>А розумні будуть сяяти, як світила небозводу, а ті, хто привів багатьох до праведности, немов зорі, навіки віків.</span> <span class="verse"><a name="4">4</a>А ти, Даниїле, заховай ці слова, і запечатай цю книгу аж до часу кінця. Багато-хто дослідять її, і так розмножиться знання.</span> <span class="verse"><a name="5">5</a>І побачив я, Даниїл, аж ось стоять два інші Анголи, один тут при цьому березі річки, а один там при тому березі річки.</span> <span class="verse"><a name="6">6</a>І сказав він до мужа, одягненого в льняну одіж, що був над водою річки: Коли буде кінець цим дивним речам?</span> <span class="verse"><a name="7">7</a>І почув я того мужа, одягненого в льняну одіж, що був над водою річки. І звів він до неба свою правицю та свою лівицю, і присягнув вічно Живим: це буде за час, за часи і за пів часу, і коли скінчиться розбивання сили святого народу, все це сповниться.</span> <span class="verse"><a name="8">8</a>А я це слухав і не розумів. І сказав я: Мій пане, який цьому кінець?</span> <span class="verse"><a name="9">9</a>І він сказав: Іди, Даниїле, бо заховані й запечатані ці слова аж до часу кінця.</span> <span class="verse"><a name="10">10</a>Багато-хто будуть очищені, і вибіляться, і будуть перетоплені; і будуть несправедливі несправедливими, і цього не зрозуміють усі несправедливі, а розумні зрозуміють.</span> <span class="verse"><a name="11">11</a>А від часу, коли буде припинена стала жертва, щоб була поставлена гидота спустошення, мине тисяча двісті й дев'ятдесят день.</span> <span class="verse"><a name="12">12</a>Благословенний той, хто чекає, і досягне до тисячі трьох сотень тридцяти й п'яти день!</span> <span class="verse"><a name="13">13</a>А ти йди до кінця, і відпочинеш, і встанеш на свою долю під кінець тих днів!</span> </p></div</div></div></body></html>