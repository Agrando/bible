<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/ru/ukrub/dan/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/ru">Russian</a> &gt; <a href="/ru/ukrub">Ukrainian Version</a> &gt; <a href="/ru/ukrub/dan">Daniel</a> &gt <strong>Chapter 7</strong></div><p><span class="verse"><a name="1">1</a>За першого року Валтасара, царя вавилонського, бачив Даниїл сон та пророцьке видіння голови своєї на своєму ложі. Того часу записав він сон, сказавши з нього головне.</span> <span class="verse"><a name="2">2</a>Даниїл заговорив та й сказав: Бачив я в своєму видінні вночі, аж ось чотири небесні вітри вдарили на Велике море.</span> <span class="verse"><a name="3">3</a>І чотири великі звірі піднялися з моря, різні один від одного.</span> <span class="verse"><a name="4">4</a>Передній був, як лев, а крила в нього орлині. Я бачив, аж ось були вирвані йому крила, і він був піднятий від землі, і поставлений на ноги, як людина, і серце людське було йому дане.</span> <span class="verse"><a name="5">5</a>А ось звір інший, другий, подібний до ведмедя, і був поставлений на одному боці, і було три ребрі в його пащі між зубами його. І йому сказали так: Уставай, їж багато м'яса!</span> <span class="verse"><a name="6">6</a>Потому я бачив, аж ось звір інший, мов пантера, а в нього на спині чотири пташині крилі. Цей звір мав чотири голові, і була йому дана влада.</span> <span class="verse"><a name="7">7</a>Потому я бачив у видіннях тієї ночі, аж ось четвертий звір, страшний і грізний, та надмірно міцний, і в нього великі залізні зуби. Він жер та торощив, а решту ногами своїми топтав, і він різнився від усіх звірів, що були перед ним, і мав десять рогів.</span> <span class="verse"><a name="8">8</a>Я приглядався до тих рогів, аж ось поміж ними піднісся ріг інший, малий, а три з тих передніх рогів були вирвані з коренем перед ним. І ось у того рога очі, як очі людські, і уста, що говорили про великі речі.</span> <span class="verse"><a name="9">9</a>Я бачив, аж ось поставили престоли, і всівся Старий днями. Одежа Його біла, як сніг, а волосся голови Його немов чиста вовна, а престол Його огняне полум'я, колеса Його палахкотючий огонь.</span> <span class="verse"><a name="10">10</a>Огненна річка пливла й виходила з-перед Нього; тисяча тисяч служили Йому, і десять тисяч десятків тисяч стояли перед Ним; суд усівся, і розгорнулися книги.</span> <span class="verse"><a name="11">11</a>Я бачив того часу, що від голосу великих слів, які цей ріг говорив, я бачив, аж ось був забитий той звір, і було погублене тіло його, і було віддане на спалення огню.</span> <span class="verse"><a name="12">12</a>А решті тих звірів відняли їхнє панування, а довгота в житті була їм дана аж до усталеного часу та години.</span> <span class="verse"><a name="13">13</a>Я бачив у видіннях ночі, аж ось разом з небесними хмарами йшов ніби Син Людський, і прийшов аж до Старого днями, і Його підвели перед Нього.</span> <span class="verse"><a name="14">14</a>І Йому було дане панування й слава та царство, і всі народи, племена та язики будуть служити Йому. Панування Його панування вічне, яке не спиниться, а царство Його не буде зруйноване.</span> <span class="verse"><a name="15">15</a>Дух мій, Даниїлів, був засумований через це, і видіння голови моєї стурбували мене.</span> <span class="verse"><a name="16">16</a>Я наблизився до одного з тих, що стояли, і поспитався від нього про істоту всього того. І він сказав мені, і познайомив мене з розв'язкою цих речей.</span> <span class="verse"><a name="17">17</a>Ці великі звірі, що їх чотири, це чотири царі встануть з землі.</span> <span class="verse"><a name="18">18</a>І приймуть царство святі Всевишнього, і будуть міцно держати царювання аж навіки, і аж на віки віків.</span> <span class="verse"><a name="19">19</a>Тоді хотів я знати певне про четвертого звіра, що різнився від їх усіх, він страшний, надмірний, зуби його залізні, а пазурі його мідяні, він жер та торощив, а решту ногами своїми топтав,</span> <span class="verse"><a name="20">20</a>і про десять рогів, що на його голові, і про іншого, що піднісся, а три через нього випали, і про цього рога, що мав очі, а уста говорили про великі речі, а вид його більший від його друзів.</span> <span class="verse"><a name="21">21</a>Я бачив, що цей ріг учинив бій зо святими, і переміг їх.</span> <span class="verse"><a name="22">22</a>Аж ось прийшов Старий днями, і даний був суд святим Всевишнього, і надійшов умовлений час, і царство взяли святі.</span> <span class="verse"><a name="23">23</a>Він так сказав: Четвертий звір четверте царство буде на землі, яке буде різнитися від усіх царств, і пожере всю землю, і вимолотить її та розторощить її.</span> <span class="verse"><a name="24">24</a>А десять рогів визначають, що з того царства встане десять царів, а по них встане інший, що буде різнитися від попередніх, і скине трьох царів.</span> <span class="verse"><a name="25">25</a>І він буде говорити слова проти Всевишнього, і пригнобить святих Всевишнього, і буде думати позмінювати свята та права, і вони віддані будуть у його руку аж до одного часу, і часів і половини часу.</span> <span class="verse"><a name="26">26</a>Та засяде суд, і скинуть його панування, щоб його знищити та вигубити аж до кінця.</span> <span class="verse"><a name="27">27</a>А царство, і панування, і велич царств під усім небом буде дане народові святих Всевишнього. Його царство буде царство вічне, а всі панування Йому будуть служити й будуть слухняні.</span> <span class="verse"><a name="28">28</a>Аж поти кінець цього слова. Мене, Даниїла, сильно лякали думки мої, і змінилася ясність моя, але це слово я заховав у своїм серці.</span> </p></div</div></div></body></html>