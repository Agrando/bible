<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/jonah/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/jonah">Jonah</a> &gt <strong>Chapter 4</strong></div><p><span class="verse"><a name="1">1</a>Agh va Jonah erskyn-towse jymmoosagh, as v'eh feer chorree.</span> <span class="verse"><a name="2">2</a>As ghow eh padjer gys y Chiarn, as dooyrt eh, Guee-ym ort, O Hiarn, nagh nee  shoh va my raa, choud as va mee foast ayns my heer hene? shen-y-fa chossyn mee roym  (dy gholl) gys Tarshish: son va fys aym dy vel oo Jee graysoil as myghinagh, moal  gys corree, as jeh kenjallys vooar, as meiygh chreeagh ayns kerraghey.</span> <span class="verse"><a name="3">3</a>Shen-y-fa nish, O Hiarn, gow, ta mee guee ort, my vioys voym; son te ny share  dooys dy gheddyn baase, na dy ve bio.</span> <span class="verse"><a name="4">4</a>Eisht dooyrt y Chiarn, Vel uss jannoo dy mie, ayns dy vel oo corree?</span> <span class="verse"><a name="5">5</a>Er shoh hie Jonah magh ass yn ard valley as hoie eh er cheu-har jeh'n ard valley,  as hrog eh bwaag da hene ayns shen, as hoie eh fo yn scadoo echey, dy chur-my-ner  cre'n erree harragh er yn ard-valley.</span> <span class="verse"><a name="6">6</a>As chiare yn Chiarn Jee gourd, as hug eh er gaase seose harrish Jonah, son scadoo  harrish e chione, dy gherjaghey eh ayns e hrimshey. My shen ghow Jonah boggey erskyn-towse  jeh'n ghourd.</span> <span class="verse"><a name="7">7</a>Agh chiare Jee beishteig, moghrey yn laa er-giyn, as woaill eh yn gourd, dy  ren eh fioghey.</span> <span class="verse"><a name="8">8</a>As haink eh gy-kione, tra dirree yn ghrian, dy doardee Jee geay-niar fowanagh;  as cha lajer shen va chiass ny greiney er kione Yonah, dy huitt eh my-neealloo, as  yeearree eh ayns e chree, dy gheddyn baase, as dooyrt eh, Te ny share dooys dy ve  marroo na dy ve bio.</span> <span class="verse"><a name="9">9</a>As dooyrt Jee rish Jonah, Vel uss jannoo dy mie, dy vel dty chorree er ny vrasnaghey  son y ghourd? As dooyrt eh, Ta mee jannoo dy mie dy ve corree, eer gys sproght baaish.</span> <span class="verse"><a name="10">10</a>Eisht dooyrt y Chiarn, Ta chymmey er ve ayd's jeh'n ghourd, er y hon cha vel  oo er laboragh, chamoo she uss hug er gaase, son daase eh ayns oie, as hie eh naardey  ayns oie.</span> <span class="verse"><a name="11">11</a>As nagh lhisin's sparail Nineveh yn ard-valley mooar shen, ayn ta ny smoo na  shey feed thousane persoon, nagh vel fys oc er nyn laue yesh shaghey nyn laue chiare,  as myrgeddin ymmodee maase?</span> </p></div</div></div></body></html>