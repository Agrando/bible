<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/jonah/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/jonah">Jonah</a> &gt <strong>Chapter 3</strong></div><p><span class="verse"><a name="1">1</a>As haink goo yn Chiarn gys Jonah yn nah cheayrt, gra,</span> <span class="verse"><a name="2">2</a>Trog ort, immee gys Nineveh yn ard valley mooar shen, as jean preacheil ayn  ny goan ver-ym royd.</span> <span class="verse"><a name="3">3</a>Myr shen dirree Jonah, as hie eh gys Nineveh cordail rish goo yn Chiarn: (nish  va Nineveh ard-valley feer vooar jeh jurnah three laa.)</span> <span class="verse"><a name="4">4</a>As ghow Jonah toshiaght dy gholl stiagh 'syn ard-valley lesh jurnah laa, as  dockle eh magh e choraa, as dooyrt eh, Foast ec kione da-eed laa, as bee Nineveh  er ny stroie.</span> <span class="verse"><a name="5">5</a>Myr shen ren sleih Nineveh credjal ayns Jee, as doardee ad laa troshtee, as  hug ad orroo aanrit-sack veih'n vooinjer b'yrjey jeu, dy jarroo gys yn vooinjer b'inshley  jeu.</span> <span class="verse"><a name="6">6</a>Son haink y goo gys ree Nineveh, as dirree eh veih e stoyl-reeoil, as hug eh  jeh e choamrey-reeoil, as choodee eh eh-hene lesh aanrit-sack as lhie eh 'sy leoie.</span> <span class="verse"><a name="7">7</a>As doardee eh eam dy v'er ny ockley-magh, as er ny hoilshaghey trooid Nineveh  (liorish sarey yn ree as e gheiney ooasle) gra, Ny lhig da dooinney ny baagh, shelloo  ny shioltane blaystyn nhee erbee; ny lhig daue goaill beaghey, ny giu ushtey.</span> <span class="verse"><a name="8">8</a>Agh lhig da dooinney as baagh ve er ny choodaghey lesh aanrit-sack, as geamagh  dy jeean gys Jee: dy jarroo lhig daue chyndaa dy chooilley unnane veih e ghrogh-raad,  as veih'n tranlaase t'ayns nyn laueyn.</span> <span class="verse"><a name="9">9</a>Quoi ec ta fys my nee Jee chyndaa as meiyghey, as e ymmoose hrome y lhiettal,  nagh jean mayd cherraghtyn?</span> <span class="verse"><a name="10">10</a>As honnick Jee nyn obbraghyn, dy hyndaa ad veih nyn ghrogh-raad, as ren Jee  meiyghey mychione yn olk, v'eh er chiarail dy choyrt orroo, as cha dug eh orroo eh.</span> </p></div</div></div></body></html>