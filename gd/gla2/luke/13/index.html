<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 13</strong></div><p><span class="verse"><a name="1">1</a>Va kionfenish ec y traa shen paart dinsh  y da mychione ny Galileanee, yn uill oc  va Pilate er gheayrtey maStey (filill) ny ourallyn oc.</span> <span class="verse"><a name="2">2</a>As dreggyr Yeesey as dooyrt eh roo, Vel shiuish sheiltyn dy row ny Galileanee shoh  nyn beccee erskyn ooilley ny Galileanee, er-y-fa dy duillee ad lheid y baase?</span> <span class="verse"><a name="3">3</a>Ta mee ginsh diu, Nagh row: agh mannagh gow shiuish arrys, nee shiu ooilley myrgeddin  cherraghtyn.</span> <span class="verse"><a name="4">4</a>Ny yn hoght-jeig shen, orroo ren y toor nyns Siloam tuittym, as ad y varroo, vel  shiu smooinaghtyn dy row ad nyn beccee erskyn ooilley cummaltee Yerusalem?</span> <span class="verse"><a name="5">5</a>Ta mee ginsh diu, Nagh row: agh mannagh gow shiuish arrys, nee shiu ooilley myrgeddin  cherraghtyn.</span> <span class="verse"><a name="6">6</a>Loayr eh myrgeddin yn coraa-dorraghey shoh: va dooinoey dy row va billey-figgagh  echey soit ayns e gharey-feeyney, as haink eh dy yeeaghyn row mess er, as cha dooar  eh veg.</span> <span class="verse"><a name="7">7</a>Eisht dooyrt eh rish y ghareyder, Cur-my-ner, ny three bleeaney shoh ta mee er jeet  dy yeeaghyn voin mess er y villey-figgagh shoh, as cha vel mee geddyn veg: giare  sheese eh, cha vel eh agh goaill seose room hallooin.</span> <span class="verse"><a name="8">8</a>As dreggyr eshyn as dooyrt eh rish, Hiarn, lhig da shassoo blein elley, derrey neem's  reurey mygeayrt y mysh as lhiassaghey eh.</span> <span class="verse"><a name="9">9</a>As my nee eh mess y ymmyrkey, s'mie shen: as mannagh jean, foddee oo ny lurg shen  y ghiarey sheese eh.</span> <span class="verse"><a name="10">10</a>As v'eh gynsaghey ayns unnane jeh ny synagogueyn er y doonaght.</span> <span class="verse"><a name="11">11</a>As cur-my-ner va ben ayns shen seaghnit lesh spyrryd doghanagh rish hoght bleeaney  jeig, as v'ee crybbit dy cheilley, as cha dod ee er aght erbee ec hene y yeeraghey.</span> <span class="verse"><a name="12">12</a>As tra honnick Yeesey ee, deie eh urree huggey, as dooyrt eh r'ee, Ven, t'ou er  dty eaysley veih dty ghoghan.</span> <span class="verse"><a name="13">13</a>As hug eh e laueyn urree; as er-y chooyl v'ee er ny yannoo jeeragh, as ren ee Jee  y ghloyraghey.</span> <span class="verse"><a name="14">14</a>As dreggyr fer-reill yn synagogue lesh jymmoose, er-yn-oyr dy row Yeesey er lheihys  er laa yn doonaght, as dooyrt eh rish y pobble, Ta shey laa ayn ry-hoi gobbraghey:  er ny laghyn shen er-y-fa shen tar-jee dy ve er nyn lheihys, as cha nee er laa yn  doonaght.</span> <span class="verse"><a name="15">15</a>Eisht dreggyr y Chiarn eh, gra, Er crauee-oalsey, nagh vel dagh fer jiuish er y  doonaght feaysley e ghow ny e assyl veih'n staik, as dy chur lesh magh dy ushtaghey  eh?</span> <span class="verse"><a name="16">16</a>As nagh lhisagh y ven shoh ta ny hinneen da Abraham, ee ta satan er chiangley,  cur-my-ner ny hoght bleeaney jeig shoh, ve er ny eaysley veih yn vondiaght shoh er  laa yn doonaght?</span> <span class="verse"><a name="17">17</a>As tra v'eh er loayrt ny goan shoh, ghow ooilley e noidyn nearey: agh va ooilley  yn pobble ayns ard-voggey son ooilley ny reddyn gloyroil va jeant liorishyn.</span> <span class="verse"><a name="18">18</a>Eisht dooyrt eh, Cre ta reeriaght Yee goll-rish? as cre gys nee'm y hoylaghey  eh?</span> <span class="verse"><a name="19">19</a>Te goll-rish grine dy rass mustard, ren dooinney y ghoaill, as y hilgey ayns e  gharey, as daase eh, as haink eh dy ve ny villey vooar: as ren eeanlee yn aer fastee  y ghoaill ayns ny banglaneyn echey.</span> <span class="verse"><a name="20">20</a>As reesht dooyrt eh, Cre gys nee'm reeriaght Yee y hoylaghey?</span> <span class="verse"><a name="21">21</a>Te goll-rish soorid, ren ben y ghoaill as follaghey ayns three towseyn dy veinn,  derrey va'n clane soorit.</span> <span class="verse"><a name="22">22</a>As hie eh magh trooid ny ard-valjyn as ny baljyn-cheerey, gynsaghey as goll er  e hoshiaght gys Jerusalem.</span> <span class="verse"><a name="23">23</a>Eisht dooyrt fer rish, Hiarn, nee beggan ta er nyn sauail? As dooyrt eh roo.</span> <span class="verse"><a name="24">24</a>Streeu-jee shiuush dy gholl stiagh er y ghiat coon: son nee ymmodee, ta mee gra  riu, shirrey goll stiagh, agh cha jig eh lhieu.</span> <span class="verse"><a name="25">25</a>Keayrt dy vel mainshter y thie er n'irree, as y dorrys dooint, as dy jean shiuish  toshiaght dy hassoo er cheu-mooie, as dy chronkal ec y dorrys, gra, Hiarn, Hiarn,  foshil dooin; as freggyree eshyn as jir eh riu, Cha nione dou shiu, cre veih ta shiu:</span> <span class="verse"><a name="26">26</a>Eisht gowee shiuish toshiaght dy ghra, Ta shin er n'ee as er n'iu ayns dty enish,  as t'ou er n'ynsaghey ayns ny straidyn ain.</span> <span class="verse"><a name="27">27</a>Agh jir eshyn, Ta mee ginsh diu, nagh nione dou shiu, cre veih ta shiu: ersooyl-jee  voym ooilley shiuish ghrogh-yantee.</span> <span class="verse"><a name="28">28</a>Shen-y-raad vees keayney as snaggeraght feeacklyn, tra hee shiu Abraham, aa Isaac  as Jacob as ooilley ny phadeyryn ayns reeriaght Yee, as shiu hene er nyn yioolaey  magh.</span> <span class="verse"><a name="29">29</a>As hig ad veih'n niar, as veih'n neear, as veih'n twoaie as veih'n jiass, as soie-ee  ad sheese ayns reeriaght-Yee.</span> <span class="verse"><a name="30">30</a>As cur-my-ner, ta er-jerrey vees hoshiaght, as ta hoshiaght vees er-jerrey.</span> <span class="verse"><a name="31">31</a>Yn laa cheddin, haink shiartanse jeh ny Phariseeyn, as dooyrt ad rish, Fow ersooyl,  as immee royd veih shoh; son ta Herod sleeuit er dty rioys y ghoaill.</span> <span class="verse"><a name="32">32</a>As dooyrt eh roo, Immee-jee shiuish as insh-jee da'n shynnagh shen, Cur-my-ner,  ta mee castey drogh-spyrrydyn, as lheihys doghanyn jiu as mairagh, as y trass laa  bee'm er my ghloyraghey.</span> <span class="verse"><a name="33">33</a>Ny yeih, Shegin dou shooyl jiu as mairagh, as y laa er-giyn: son s'coan oddys phadeyr  cherraghtyn agh ayns Jerusalem.</span> <span class="verse"><a name="34">34</a>O Yerusalem, Yerusalem, ta cur dy baase ny phadeyryn, as dyn glaghey adsyn t'er  nyn goyrt er chaghteraght hood: cre cha mennick as va mish aggindagh v'er hagIym  dty chloan cooidjagh, myr ta kiark clussaghey e aalagh fo my skianyn, agh cha bailliu  shen!</span> <span class="verse"><a name="35">35</a>Cur-my-ner, ta'n thie eu faagit diu follym-faase: as dy firrinagh ta mee gra riu,  nagh vaik shiu mish maghey shoh, derrey hig yn traa dy jir shiu, Bannit ta eshyn  ta cheet ayns ennym y Chiarn.</span> </p></div</div></div></body></html>