<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 21</strong></div><p><span class="verse"><a name="1">1</a>As yeeagh eh seose, as honnick eh ny berchee tilgey ny giootyn oc ayns kishtey yn  stoyr.</span> <span class="verse"><a name="2">2</a>As honnick eh myrgeddin ben voght treoghe dy row, tilgey ayn daa vite.</span> <span class="verse"><a name="3">3</a>As dooyrt eh, Ayns firrinys ta mee gra riu, dy vel y ven voght treoghe shoh er hilgey  ayn ny smoo na ad ooilley.</span> <span class="verse"><a name="4">4</a>Son t'ad shoh ooilley ayns nyn balchey er chur gys ourallyn Yee: agh t'eeish myr  s'boght ee, er choyrt ayn ooilley ny v'eck dy veaghey er.</span> <span class="verse"><a name="5">5</a>As myr va paart loayrt jeh'n chiamble, kys ve er ny hoiaghey magh lesh clagh yn  aalin, as giootyn, dooyrt eh,</span> <span class="verse"><a name="6">6</a>Son ny reddyn shoh ta shiu dy akin hig ny laghyn, tra nagh bee faagit un chlagh  er clagh elley nagh bee er ny lhieggal.</span> <span class="verse"><a name="7">7</a>As denee ad jeh, gra, Vainshter, agh cuin vees ny reddyn shoh? as cre vees yn cowrey  tra hig ny reddyn shoh gy-kione?</span> <span class="verse"><a name="8">8</a>As dooyrt eh, Cur-jee twoaie nagh bee shiu er nyn molley: son hig ymmodee ayns m'ennym's,  gra, Mish Creest; as ta'n traa tayrn er-gerrey: ny gow-jee shiuish er-y-fa shen geiyrt  orroo.</span> <span class="verse"><a name="9">9</a>Agh tra chlinnys shiu jeh caggaghyn as irree-magh, ny bee aggle erriu: son shegin  da ny reddyn shoh hoshiaght cheet gy-kione, agh cha bee yn jerrey foast.</span> <span class="verse"><a name="10">10</a>Eisht dooyrt eh roo, Nee ashoon girree-magh noi ashoon, as reeriaght noi reeriaght.</span> <span class="verse"><a name="11">11</a>As bee craaghyn-thallooin mooar ayns ymmodee ynnydyn, as gennaghyn, as crampyn,  as shillaghyn agglagh, as bee cowraghyn mooarey veih niau.</span> <span class="verse"><a name="12">12</a>Agh roish ooilley shoh gowee ad shiu, ss nee ad tranlaase erriu, as livrey ee ad  shiu seose gys quaiylyn, as gys pryssoonyn, as bee shiu er nyn goyrt fenish reeaghyn  as fir-reill er coontey yn ennym aym's</span> <span class="verse"><a name="13">13</a>As myr shoh hig shiuish dy ve son feanishyn dooys.</span> <span class="verse"><a name="14">14</a>Kiare-jee eh- er-y-fa shen ayns nyn gree, gyn shiu dy smooinaghtyn ro-laue cre  nee shiu y reggyrt.</span> <span class="verse"><a name="15">15</a>Son ver-yms diu beeal as creenaght, nagh bee ooilley nyn noidyn son loayrt ny shassoo  magh n'oi.</span> <span class="verse"><a name="16">16</a>As bee shiu er nyn mrah chammah liorish ayraghyn as moiraghyn, as braaragh yn as  deiney mooinjerey, as caarjyn; as ver ad er paart eu ve er nyn goyrt gy-baase.</span> <span class="verse"><a name="17">17</a>As ver yn ymmodee feoh diu er coontey yn ennym aym's.</span> <span class="verse"><a name="18">18</a>Agh cha jed wheesh reuaig jeh nyn ghing naardey.</span> <span class="verse"><a name="19">19</a>Fo ooilley nyn seaghyn cum-jee seose nyn gree.</span> <span class="verse"><a name="20">20</a>As tra hee shiu sheshaghtyn-caggee mygeayrt Jerusalem, eisht toig-jee dy vel y  traartys eck er-gerrey.</span> <span class="verse"><a name="21">21</a>Eisht lhig dauesyn ta ayns Judea, chea gys ny sleityn; as lhig dauesyn ta cheu-sthie  jee, cosney ass-jee; as ny lhig dauesyn ta mooie er y cheer cheet stiagh aynjee.</span> <span class="verse"><a name="22">22</a>Son t'ad shoh laghyn y chooilleeney, son jannoo mie dy chooilley nhee ta scruit.</span> <span class="verse"><a name="23">23</a>Agh smerg dauesyn ta torragh, as dauesyn ta cur keeagh ayns ny laghyn shen: son  bee trimshey mooar ayns y cheer, as corree noi yn pobble shoh.</span> <span class="verse"><a name="24">24</a>As tuittee ad er foyr y chliwe, as bee ad er nyn ghoaill ersooyl nyn gappeeyn gys  dy chooilley ashoon: as bee Jerusalem er ny stampey sheese liorish ny Ashoonee, derrey  vees traa ny Ashoonee er ny chooilleeney.</span> <span class="verse"><a name="25">25</a>As bee cowraghyn ayns y ghrian, as ayns ny rollageyn: as er y thalloo seaghyn er  ashoonyn, as angaish; yn faarkey, as ny tonnyn freaney;</span> <span class="verse"><a name="26">26</a>Creeaghyn deiney gannooinaghey lesh aggle, as lesh jeeaghyn jei ny reddyn ta ry  heet er y thalloo: son bee pooaraghyn yn aer er nyn graa.</span> <span class="verse"><a name="27">27</a>As eisht hee ad Mac y dooinney cheet ayns bodjal lesh pooar as ard-ghloyr.</span> <span class="verse"><a name="28">28</a>As tra ghoys ny reddyn shoh toshiaght dy heet gy-kione, eisht jeeagh-jee shiuish  seose, as trog-jee nyn ghing; son ta'n livrey-ys eu tayrn er-gerrey.</span> <span class="verse"><a name="29">29</a>As loayr eh roo coraa-dorraghey. Cur-jee my-ner yn billey-figgagh as ooilley ny  billjn;</span> <span class="verse"><a name="30">30</a>Tra t'ad nish cur magh duillagyn, ta shiu fakin as toiggal jiu hene, dy vel y sourey  er-gerrey.</span> <span class="verse"><a name="31">31</a>Myr shen shiuish neesht, tra hee shiu ny reddyn shoh cheet gy-kione, toig-jee dy  vel reeriaght Yee er-gerrey.</span> <span class="verse"><a name="32">32</a>Dy firrinagh ta mee gra riu, Nagh bee yn cheeloghe shoh ec kione, derrey vees ooilley  shoh er ny chooilleeney.</span> <span class="verse"><a name="33">33</a>Nee yn aer as yn ooir cherraghtyn, agh my ghoan's cha jean cherraghtyn.</span> <span class="verse"><a name="34">34</a>As cur-jee twoaie diu hene, er-aggle ec traa erbee dy bee ny creeaghyn eu rouyr  laadit lesh jooid as meshtyrys, as kiarailyn y vea shoh, as myr shoh yn laa shen  dy heet erriu doaltattym.</span> <span class="verse"><a name="35">35</a>Son myr ribbey hig eh er ooilley cummaltee ny hooirey.</span> <span class="verse"><a name="36">36</a>Bee-jee er nyn dwoaie er-y-fa shen, as bee-jee kinjagh ayns padjer, dy vod shiu  ve coontit feeu dy scapail ooilley ny reddyn shoh hig gy-kione, as dy hassoo kiongoyrt  rish Mac y dooinney.</span> <span class="verse"><a name="37">37</a>As ayns y laa v'eh gynsagh 'sy chiamble, as ec yn oie goll magh as goaill aaght  ec y chronk ta enmyssit cronk ny Oliveyn.</span> <span class="verse"><a name="38">38</a>As va ooilley yn pobble cheet huggey dy moghey gys y chiamble, dy eaishtagh rish.</span> </p></div</div></div></body></html>