<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 3</strong></div><p><span class="verse"><a name="1">1</a>NISH ayns y wheiggoo vlein jeig jeh reill, Tiberius Cesar, tra va Pontius Pilate ny  chiannoort er Judea, as Herod ny hetrarch er Galilee, as e vraar Philip reill ayns  Iturea as cheer Trachonitis, as Lysanias reill ayns Abilene.</span> <span class="verse"><a name="2">2</a>Tra va Annas as Caiaphas nyn ard-saggyrtyn, haink goo Yee gys Ean mac Zacharias  ayns yn aasagh.</span> <span class="verse"><a name="3">3</a>As haink eh gys ooilley yn cheer my geayrt Jordan, preacheil bashtey arrys son leih  peccaghyn.</span> <span class="verse"><a name="4">4</a>Myr te scruit ayns lioar goan Esaias yn phadeyr, gra, Coraa fer geamagh ayns yn  aasagh, Kiartee-jee raad y Chiarn, jean-jee ny cassanyn echey jeeragh.</span> <span class="verse"><a name="5">5</a>Bee dy chooilley choan er ny lhieeney as dy chooilley slieau as cronk er nyn injillaghey,  as ny ynnydyn cammey er nyn yannoo jeeragh, as ny raaidyn garroo er nyn yannoo rea.</span> <span class="verse"><a name="6">6</a>As hee dy chooilley eill saualtys Yee.</span> <span class="verse"><a name="7">7</a>Eisht dooyrt eh rish y pobble v'er jeet magh huggey dy ve er nyn mashtey, O shiuish  heeloghe dy ard-nieughyn, quoi t'er chur raaue diu dy hea veih yn jymmoose ta ry-heet?</span> <span class="verse"><a name="8">8</a>Cur-jee magh nish er-y-fa shen messyn cooie dy arrys, as ny jean-jee toshiaght  dy ghra riu hene, Ta Abraham ain son nyn ayr: son ta mee gra riu, dy vel pooar ec  Jee eer jeh ny claghyn shoh cloan y hroggal seose da Abraham.</span> <span class="verse"><a name="9">9</a>As nish hannah ta'n teigh er ny choyrt gys fraue ny biljyn: shen-y-fa ta dy chooilley  villey nagh vel gymmyrkey mess mie, dy ve giarit sheese as tilgit ayns yn aile.</span> <span class="verse"><a name="10">10</a>As denee yn pobble jeh, gra, Cre ta orrinyn dy yannoo?</span> <span class="verse"><a name="11">11</a>Dreggyr eh as dooyrt eh roo, Eshyn ta daa chooat echey, lhig da y choyrt dasyn  nagh vel cooat eddyr echey  as eshyn ta beaghey echey, lhig da jannoo er yn aght  cheddin.</span> <span class="verse"><a name="12">12</a>Eisht haink myrgeddin ny publicanee dy ve er nyn mashtey, as dooyrt ad rish, Vainshter,  cre ta orrinyn dy yannoo?</span> <span class="verse"><a name="13">13</a>As dooyrt eh roo, Ny trog-jee ny smoo na ta er nyn gurrym.</span> <span class="verse"><a name="14">14</a>As d&ecirc;nee ny sidooryn myrgeddin, jeh, gra, As cre ta orrinyn dy yannoo? As dooyrt  eh roo, Ny jean-jee tranlaase er dooinney erbee, ny jean-jee cassid vreagagh er dooinney  erbee, as bee-jee booiagh lesh nyn vaill.</span> <span class="verse"><a name="15">15</a>As myr va'n pobble ayns imnea, as dy chooilley ghooinney smooinaghtyn ayns nyn  greeaghyn mychione Ean, nee eh va'n Creest mannagh nee;</span> <span class="verse"><a name="16">16</a>Dreggyr Ean as dooyrt eh roo ooilley, Ta mish dy jarroo bashtey shiu lesh ushtey;  agh ta fer s'pooaral na mish cheet kiangley ny braagyn echey cha vel mee feeu dy  eaysley: nee eshyn shiu y vashtey lesh y Spyrryd Noo, as lesh aile.</span> <span class="verse"><a name="17">17</a>Ta'n cleayst echey ayns e laue, as fasnee eh dy bollagh e laare-vooie, as gowee  eh yn churnaght stiagh ayns e hie tashtee; agh yn coau nee eh y lostey lesh aile  nagh bee er ny vooghey.</span> <span class="verse"><a name="18">18</a>As ymmodee dy reddyn elley ren eh y choyrlaghey as y phreacheil gys y pobble.</span> <span class="verse"><a name="19">19</a>Agh tra v'eh er choyrt oghsan da Herod yn Tetrarch kyndagh rish Herodias ben e  vraar Philip, as ooilley ny huilk va Herod er n'yannoo,</span> <span class="verse"><a name="20">20</a>Ren eh shoh marish y chooid elley, dy dug eh Ean ayns pryssoon.</span> <span class="verse"><a name="21">21</a>Nish tra va ooilley'n pobble er nyn mashtey, haink eh gy-kione dy row Yeesey myrgeddin  er ny vashtey, as ghow eh padjer, as va niau er ny osley;</span> <span class="verse"><a name="22">22</a>As haink y Spyrryd Noo neose er, myr ayns cummey dooghyssagh calmane, as haink  coraa veih niau, gra, Oo my vac ennoil, jeed ta mee dy mooar soiaghey.</span> <span class="verse"><a name="23">23</a>As ghow Yeesey eh-hene toshiaght dy ve mysh jeih bleeaney as feed dy eash, as (goit  dy ve) mac Yoseph, mac Heli,</span> <span class="verse"><a name="24">24</a>Mac Matthat, mac Leyi, mac Melchi, mac Janna, mac Joseph,</span> <span class="verse"><a name="25">25</a>Mac Mattathias, mac Amos,mac Naum, mac Esli, mac Nagge,</span> <span class="verse"><a name="26">26</a>Mac Maath, mac Mattathias, mac Semei, mac Joseph, mac Juda,</span> <span class="verse"><a name="27">27</a>Mac Joanna, mac Rhesa, mac Zorobabel, mac Salathiel, mac Neri,</span> <span class="verse"><a name="28">28</a>Mac Melchi, mac Addi, mac Cosam, mac Elmodam, mac Er,</span> <span class="verse"><a name="29">29</a>Mac Jose, mac Eliezer, mac Jorim, mac Matthat, mac Levi,</span> <span class="verse"><a name="30">30</a>Mac Simeon, mac Juda, mac Joseph, mac Jonan, mac Eliakim,</span> <span class="verse"><a name="31">31</a>Mac Melea, mac Menan, mac Mattatha, mac Nathan, mac David,</span> <span class="verse"><a name="32">32</a>Mac Jesse, mac Obed, mac Booz, mac Salmon, mac Naasson,</span> <span class="verse"><a name="33">33</a>Mac Aminadab, mac Aram, mac Esrom, mac Phares, mac Juda</span> <span class="verse"><a name="34">34</a>Mac Jacob, mac Isaac, mac Abraham, mac Thara, mac Nachor,</span> <span class="verse"><a name="35">35</a>Mac Saruch, mac Ragan, mac Phalec, mac Heber, mac Sala.</span> <span class="verse"><a name="36">36</a>Mac Cainan, mac Arphaxad, mac Sem, mac Noe, mac Lamech,</span> <span class="verse"><a name="37">37</a>Mac Mathusala. mac Enoch, mac Ja red, mac Maleleel, mac Cainan,</span> <span class="verse"><a name="38">38</a>Mac Enos, mac Seth, mac Adam, mac Yee.</span> </p></div</div></div></body></html>