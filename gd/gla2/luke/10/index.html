<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 10</strong></div><p><span class="verse"><a name="1">1</a>Ny lurg shoh, doardee yn Chiarn three-feed as jeih elley, as hug eh ad magh jees as  jees roish hene, gys dy chooilley ard valley as ynnyd, raad v'eh hene ry-hoi cheet.</span> <span class="verse"><a name="2">2</a>Shen-y-fa dooyrt eh roo, Ta'n fouyr dy jarroo mooar, agh ta ny labreeyn beggan:  guee-jee shiuish er-y-fa shen er Chiarn y fouyr, eh dy chur magh labreeyn gys y fouyr  echey.</span> <span class="verse"><a name="3">3</a>Immee-jee eisht: cur-jee my-ner, ta mish dyn goyrt shiu magh myr eayin mastey moddee-oaldey.</span> <span class="verse"><a name="4">4</a>Ny cur-jee lhieu sporran, ny spagey, ny braagyn: as ny jean-jee cumrail ayns goltaghey  dooinney erbee er y raad.</span> <span class="verse"><a name="5">5</a>As thie erbee dy jed shiu stiagh ayn, abbyr-jee hoshiaght, Shee dy row gys y thie  shoh.</span> <span class="verse"><a name="6">6</a>As my vees mac ny shee ayns shen, nee yn chee eu tannaghtyn er: mannagh vel, chyndaa-ee  eh hiu hene reesht.</span> <span class="verse"><a name="7">7</a>As ayns y thie cheddin fuirree-jee, gee as giu lheid as ver ad reue: son ta'n labree  toilliu e aill. Ny gow-jee veih thie dy thie.</span> <span class="verse"><a name="8">8</a>As ard-valley erbee dy jed shiu stiagh ayn, as ad dy oltaghey nyn mea, ee-jee lheid  as vees soit reue.</span> <span class="verse"><a name="9">9</a>As slaanee-jee yn sleih chingey t'ayn, as abbyr-jee roo, Ta reeriaght Yee er jeet  er-gerrey diu.</span> <span class="verse"><a name="10">10</a>Agh ard-valley erbee dy jed shiu stiagh ayn, as nagh jean goaill riu, gow-jee reue  magh ayns ny straidyn oc, as abbyr-jee,</span> <span class="verse"><a name="11">11</a>Eer joan yn ard-valley eu, ta lhiantyn hooin, ta shin dy chraa j'in nyn 'oi eu:  ny yeih, bee-jee shickyr jeh shoh, dy vel reeriaght Yee er jeet er-gerrey diu.</span> <span class="verse"><a name="12">12</a>Agh ta mish gra riu, dy bee eh ny sassey da Sodom ec y laa shen, na da'n ard valley  shen.</span> <span class="verse"><a name="13">13</a>Smerg dhyt's Chorazin, smerg dhyt's Vethsaida: son dy beagh ny obbraghyn yindyssagh  er ve jeant ayns Tyre as Sidon, t'er ny ve jeant ayndiuish, veagh ad er ghoaill arrys  foddey er dy henney ayns aanrit-sack as leoie.</span> <span class="verse"><a name="14">14</a>Agh bee kerraghey s'eddrym er ny choyrt er Tyre as Sidon ec y vriwnys, na vees  er ny choyrt erriuish.</span> <span class="verse"><a name="15">15</a>As uss Chapernaum, ta dty ooash]ey roshtyn gys niau, bee oo er dty hilgey sheese  eys niurin.</span> <span class="verse"><a name="16">16</a>Eshyn eaishtys riuish, t'eh geaishtagh rhym's: as eshyn ta soiaghey beg jiuish,  t'eh soiaghey beg jeem's: as eshyn ta soiaghey beg jeem's, t'eh soiaghey beg jehsyn  ta er mychoyrt.</span> <span class="verse"><a name="17">17</a>As haink y three-feed as jeih huggey reesht lesh boggey, gra, Hiarn, ta ny eer  drogh-spyrrydyn biallagh dooin, trooid dty ennym's.</span> <span class="verse"><a name="18">18</a>As dooyrt eh roo, Honnick mee Noid ny hanmey, myr tendreil, tuittym veih niau.</span> <span class="verse"><a name="19">19</a>Cur-my-ner, ta mish coyrt diu pooar dy chur fo-chosh ard-nieughyn as scorpionee,  as ooilley pooar y noid; as cha jean nhee 'sy theihll, er aght erbee, skielley diu.</span> <span class="verse"><a name="20">20</a>Ny-yeih ayns shoh ny gow-jee boggey, dy vel ny spyrrydyn biallagh diu: agh gow-jee  boggey smoo, dy vel ny enmyn eu scruit ayns niau.</span> <span class="verse"><a name="21">21</a>Ayns yn oor cheddin ghow Yeesey boggey ayns e spyrryd, as dooyrt eh, Ta mee cur  booise dhyt, O Ayr Hiarn niau as thalloo, dy vel oo er cheiltyn ny reddyn shoh vouesyn  ta creeney as tushtagh, as dy vel oo er hoilshaghey ad da oikanyn: shen dy  jarroo  myr te, Ayr, sonshen myr ve mie ayns dty hilley's.</span> <span class="verse"><a name="22">22</a>Ta dy chooilley nhee er ny livrey dooys liorish my Ayr: as cha vel fys ec unnane  erbee quoi yn Mac, agh yn Ayr; ny quoi yn Ayr, agh yn Mac, as eshyn da nee yn Mac  eh y hoilshaghey.</span> <span class="verse"><a name="23">23</a>As hyndaa eh gys e ostyllyn, as dooyrt eh er-lheh, Bannit ta ny sooillyn ta fakin  ny reddyn ta shiuish dy akin.</span> <span class="verse"><a name="24">24</a>Son ta mee ginsh diu, dy vel ymmodee phadeyryn as reeaghyn er ve aignagh dy akin  ny reddyn shen ta shiuish er vakin, as cha vel ad er vakin ad; as dy chlashtyn ny  reddyn ta shiuish dy chlashtyn, as cha vel ad er chlashtyn ad.</span> <span class="verse"><a name="25">25</a>As cur-my-ner, hass fer-ynsee dy row jeh'n leigh seose, erchee y phrowal eh,  gra, Vainshter, cre t'orrym's dy yannoo dy vod eiraght y ve aym ayns y vea veayn?</span> <span class="verse"><a name="26">26</a>Dooyrt eshyn rish, Cre ta scruit ayns y leigh? kys t'ou lhaih?</span> <span class="verse"><a name="27">27</a>As dreggyr eshyn as dooyrt eh, Ver oo graih da'n Chiarn dty Yee lesh ooilley dty  chree, as lesh ooilley dty annym, as lesh ooilley dty niart, as lesh ooilley dty  aigney  as da dty naboo myr dhyt hene.</span> <span class="verse"><a name="28">28</a>As dooyrt eh rish, T'ou er n'ansoor dy mie: jean shoh, as yiow yn vea.</span> <span class="verse"><a name="29">29</a>Agh v'eshyn booiagh eh-hene y heyrey, as dooyrt eh rish Yeesey, As quoi my naboo?</span> <span class="verse"><a name="30">30</a>As dreggyr Yeesey, gra, Hie dooinney dy row sheese veih Jerusalem gys Jericho,  as huitt eh mastey maarlee, rooisht eh jeh e choamrey, as lhott ad eh, as hie ad  rhymboo, erreish daue y er vaagail eh lieh-varroo.</span> <span class="verse"><a name="31">31</a>As haghyr eh da saggyrt dy row goll sheese y raad shen; as tra honnick eh eh, hie  eh shaghey er y derrey heu jeh.</span> <span class="verse"><a name="32">32</a>As myrgeddin Levite, tra v'eh ec yn ynnyd, haink eh as yeeagh eh er, as hie eh  shaghey er y cheu elley.</span> <span class="verse"><a name="33">33</a>Agh haink Samaritan dy row, myr v'eh er e yurnah, raad v'eh: as tra honnick eh  eh, va chymmey echey er.</span> <span class="verse"><a name="34">34</a>As hie eh huggey, as chiangle eh seose ny lhottyn echey, niee ad lesh ooil as feeyn,  as hoie eh eh er e vaagh hene, as hug eh lesh eh gys thie-oast, as ghow eh kiarail  jeh.</span> <span class="verse"><a name="35">35</a>As laa ny vairagh tra v'eh goll roish ghow eh daa pheesh dy argid as hug eh ad  da mainshter y thie-oast as dooyrt eh rish, Gow kiarail jeh; as cre-erbee smoo vaarys  oo er, eeck-ym dhyt eh, tra hig-ym reesht.</span> <span class="verse"><a name="36">36</a>Quoi nish jeu shoh nyn droor, t'ou  uss dy smooinaghtyn, va ny naboo dasyn huitt mastey ny maarlee?</span> <span class="verse"><a name="37">37</a>As dooyrt eh rish, Eshyn ren myghin y hoilshaghey er, Eisht dooyrt Yeesey rish,  Immee, as jean uss er yn aght cheddin.</span> <span class="verse"><a name="38">38</a>Nish haink eh gy-kione, myr vad goll, dy jagh ad stiagh ayns balley beg dy row:  as ren ben v'ayns shen enmyssit Martha, eh y chuirrey gys y thie eck.</span> <span class="verse"><a name="39">39</a>As va shuyr eck enmyssit Moirrey hoie myrgeddin ec cassyn Yeesey, clashtyn e ghoo.</span> <span class="verse"><a name="40">40</a>Agh va Martha tooillit lesh y phreish vooar vurree, as haink ee huggey, as dooyrt  ee, Hiarn, nee dty aighey's eh dy vel my huyr er n'aagail y currym orryms my lomarcan  dy hirveish er y cheshaght? abbyr r'ee er-y-fa shen, ee dy chooney lhiam.</span> <span class="verse"><a name="41">41</a>As dreggyr Yeesey, as dooyrt eh ree, Martha, Martha, t'ou ro-imneagh as seaghnit  mysh ymmodee nheeghyn:</span> <span class="verse"><a name="42">42</a>Agh un red ta ymmyrchagh. As ta Moirrey er reih yn ayrn vie shen, nagh bee er ny  ghoaill ersooyl vo'ee.</span> </p></div</div></div></body></html>