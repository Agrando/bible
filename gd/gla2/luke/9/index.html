<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 9</strong></div><p><span class="verse"><a name="1">1</a>Eisht deie eh er y daa ostyl yeig cooidjagh, as hug eh daue pooar as eaghtyrys harrish  dy chooilley ghrogh-spyrryd, as dy lheihys doghanyn.</span> <span class="verse"><a name="2">2</a>As hug eh ad magh dy phreacheil reeriaght Yee, as dy laanaghey sleih chingey.</span> <span class="verse"><a name="3">3</a>As dooyrt eh roo, Ny cur-jee lhieu nhee erbee son nyn yurnah, chamoo luirg, ny spagey,  ny arran, ny argid; as ny lhig da daa chooat y pheesh y ve eu.</span> <span class="verse"><a name="4">4</a>As thie erbee dy jed shiu stiagh ayn, gow-jee aaght ayns shen, derrey hed shiu reue.</span> <span class="verse"><a name="5">5</a>As quoi-erbee nagh jean goaill riu, tra aagys shiu yn ard-valley shen, crie-jee  yn eer joan jeh ny cassyn eu, son feanish nyn 'oi</span> <span class="verse"><a name="6">6</a>As hie ad magh, as jimmee ad trooid ny baljyn, preacheil yn sushtal, as lheihys  dy chooilley raad.</span> <span class="verse"><a name="7">7</a>Nish va Herod yn tetrarch er chlasht yn jeh ooilley e yannoo: as v'eh seaghnit,  er-y-fa dy row paart gra, dy row Ean er n'irree veih ny merriu:</span> <span class="verse"><a name="8">8</a>As paart, dy row Elias er jeet kionfenish: as feallagh elley, dy row fer jeh ny  sbenn adeyryn er n'irree reesht.</span> <span class="verse"><a name="9">9</a>As dooyrt Herod, Jeh Ean ren mish yn kione y ghoaill; agh quoi eh shoh jeh ta mee  clashtyn lheid ny reddyn? As v'eh aggindagh dy akin eh.</span> <span class="verse"><a name="10">10</a>As tra va ny ostyllyn er jeet reesht, dinsh ad da [Yeesey] ooilley ny v'ad er  n'yannoo. As ghow eh ad, as hie eh dy lhiattee gys boayl er-lheh ayns yn aasagh,  bentyn gys ard-valley enmyssit Bethsaida</span> <span class="verse"><a name="11">11</a>As tra hooar y pobble fys er, deiyr ad er: as hug eh oltaghey daue, as loayr eh  roo jeh reeriaght Yee, as laanee eh adsyn va feme slaanaghey.</span> <span class="verse"><a name="12">12</a>As tra va'n laa faggys ceaut, haink yn daa ostyl yeig as dooyrt ad rish, Lhig y  raad da'n pobble, dy vod ad goll roue gys ny baljyn as er y cheer mygeayrt, dy gheddyn  aaght as beaghey: son ta shin ayns shoh ayns boayl faasagh.</span> <span class="verse"><a name="13">13</a>Agh dooyrt eh roo, Cur-jee shiuish bee daue. As dooyrt ad, Cha vel ain agh queig  bwilleenyn as daa eeast; mannagh jem mayd dy chionnaghey bee son ooilley yn pobble  shoh.</span> <span class="verse"><a name="14">14</a>Son v'ad mysh queig thousane dooinney. As dooyrt eh rish e ostyllyn, Cur-jee orroo  soie sheese, jeih as da-eed ayns sheshaght.</span> <span class="verse"><a name="15">15</a>As ren ad shen, as hug ad orroo ooilley soie sheese.</span> <span class="verse"><a name="16">16</a>Eisht ghow eh ny queig bwilleenyn as y daa eeast, as yeeagh eh seose gys niau,  as vannee eh, as vrish eh, as hug eh ad da e ostyllyn dy hoiaghey roish y pobble.</span> <span class="verse"><a name="17">17</a>As ren ad ooilley gee, as v'ad er nyn yannoo magh: as hrog ad jeh'n fooilliagh  daag ad, lane daa vaskad jeig.</span> <span class="verse"><a name="18">18</a>As haink eh gy-kione, myr v'eh ec padjer ayns ynnyd er-lheh, as e ostyllyn marish:  dy denee eh jeu, gra, Cre ta'n pobble dy ghra my-mychione's, quoi mee?</span> <span class="verse"><a name="19">19</a>Dreggyr adsyn, as dooyrt ad, Ean Bashtey: agh ta paart gra, Elias: as paart elley,  dy vel fer jeh ny shenn adeyryn er n'irree reesht.</span> <span class="verse"><a name="20">20</a>Dooyrt eshyn roo, Agh quoi ta shiuish gra dy vel mee? Dreggyr Peddyr as dooyrt  eh, Yn Creest dy Yee.</span> <span class="verse"><a name="21">21</a>As hug eh currym gyere orroo, gyn ad dy insh shen da dooinney erbee,</span> <span class="verse"><a name="22">22</a>Gra, Shegin da Mac y dooinney ymmodee reddyn y hurranse, as ve beg soit jeh liorish  y chanstyr, as ny ard-saggyrtyn, as ny scrudeyryn, as ve er ny varroo, as girree  reesht yn trass laa.</span> <span class="verse"><a name="23">23</a>As dooyrt eh roo ooilley, My ta dooinney erbee aggindagh geiyrt orrym's lhig  da eh-hene y obbal, as e chrosh y hroggal gagh laa, as geiyrt orrym.</span> <span class="verse"><a name="24">24</a>Son quoi-erbee baillish e vioys y hauail, caillee eh eh: agh quoi-erbee chaillys  e vioys er my ghraih's, sauee eh shoh eh.</span> <span class="verse"><a name="25">25</a>Son cre'n vondeish t'ec dooinney, my chosnys eh yn seihll ooilley, as eh-hene dy  ve caillit, ny ceaut ersooyl?</span> <span class="verse"><a name="26">26</a>Son quoi-erbee ghoys nearey jeem's as jeh my ghoan, jehsyn ghoys yn Mac dooinney  nearey, tra hig eh ayns e ghloyr hene, as gloyr e Ayrey, as ny ainleyn casherick.</span> <span class="verse"><a name="27">27</a>Agh ta mee ginsh diu ayns firrinys, dy vel paart nyn shassoo ayns shoh nagh jean  blashtyn er y baase, derrey hee ad reeriaght</span> <span class="verse"><a name="28">28</a>As haink eh gy-kione mygeayrt hoght laa lurg ny raaghyn shoh, dy ghow eh marish,  Peddyr as Ean as Jamys, as dy jagh eh seose er slieau dy ghoaill padjer.</span> <span class="verse"><a name="29">29</a>As myr v'eh ayns padjer, va cummey yn eddin echey er ny chaghlaa, as va'n coamrey  echey gial as follys.</span> <span class="verse"><a name="30">30</a>As cur-my-ner va daa ghooinney taggloo rish, ta shen dy ghra Moses as Elias:</span> <span class="verse"><a name="31">31</a>Haink kionfenish ayns gloyr, as loayr ad heh e vaase, v'eh dy hurranse ec Jerusalem.</span> <span class="verse"><a name="32">32</a>Agh haink cadley trome er Peddyr as orroosyn va marish: as tra v'ad er ghoostey,  honnick ad yn ghloyr echey, as y daa ghooinney va nyn shassoo marish.</span> <span class="verse"><a name="33">33</a>As haink eh gy-kione myr v'ad goll dy aagail eh, dy dooyrt Peddyr rish Yeesey,  Vainshter, s'mie dooin dy ve ayns shoh; as lhig dooin three cabbaneyn y yannoo, cabbane  er dty hon's, as cabbane son Moses, as cabbane son Elias: s'coan toiggal cre v'eh  dy ghra.</span> <span class="verse"><a name="34">34</a>Choud as v'eh loayrt shoh, haink bodjal lesh scadoo harrystoo: as ghow ad aggle  myr va'n bodjal cheet moo.</span> <span class="verse"><a name="35">35</a>As haink coraa ass y vodjal, gra, Shoh my vac graihagh; eaisht-jee rishyn.</span> <span class="verse"><a name="36">36</a>As lurg y choraa, hooar ad Yeesey ny lomarcan: as dreill ad shoh oc hene, as cha  dinsh ad da dooinney erbee ayns ny laghyn shen, veg jeh ny reddyn v'ad er vakin.</span> <span class="verse"><a name="37">37</a>As haink eh gy-kione yn nah laa tra v'ad er jeet neose jeh'n clieau, dy daink  ymmodee ny whail.</span> <span class="verse"><a name="38">38</a>As cur-my-ner, deie dooinney jeh'n cheshaght, gra, Vainshter, ta mee guee ort jeeagh  er my vac, son she my ynrycan lhiannoo eh.</span> <span class="verse"><a name="39">39</a>As cur-my-ner, ta spyrryd dy ghoaill eh, as doaltattym t'eh gyllagh; as tuittym  neeal, t'eh keshal, as s'coan t'eh cheet huggey hene, erreish da ve dy mooar broojit.</span> <span class="verse"><a name="40">40</a>As ghuee mee er dty ostyllyn ad dy hilgey magh eh, agh cha daink eh lhieu.</span> <span class="verse"><a name="41">41</a>As dreggyr Yeesey, gra, 0 heeloghe vee-chredjuagh as roonagh, caid ta mish dy ve  meriu, as dy hurranse diu? Cur lhiat dty vac ayns shoh.</span> <span class="verse"><a name="42">42</a>As myr v'eh foast cheet, cheau yn drogh-spyrryd sheese eh ayns strepyn: agh vaggyr  Yeesey er y spyrryd neu-ghlen, as laanee eh yn lhiannoo, as livrey eh eh reesht gys  e ayr.</span> <span class="verse"><a name="43">43</a>As v'ad ooilley ayns ard-yindys jeh pooar niartal Yee: Agh choud as va dy chooilley  unnane ayns ard-imnea mychione dagh nhee va Yeesey er n'yannoo, dooyrt eh rish e  ostyllyn,</span> <span class="verse"><a name="44">44</a>Lhig da ny raaghyn shoh goll dowin ayns nyn glashtyn: son bee yn Mac dooinney er  ny livrey gys laueyn deiney.</span> <span class="verse"><a name="45">45</a>Agh cha hoig ad y raa shoh, as ve gyn yss daue, nagh row toiggal oc jeh: as va  aggle orroo fenaght jeh mychione y raa cheddin.</span> <span class="verse"><a name="46">46</a>Eisht hie ad son argane ry-cheilley, quoi jeu syrjey veagh.</span> <span class="verse"><a name="47">47</a>As Yeesey toiggal smooinaghtyn y chree oc, ghow eh lhiannoo, as hoie eh eh liorish,</span> <span class="verse"><a name="48">48</a>As dooyrt eh roo, Quoi-erbee nee soiaghey jeh'n lhiannoo shoh ayns m'ennynn's,  t'eh jannoo soiaghey jeem's: as quoi-erbee nee soiaghey jeem's, t'eh soiaghey jehsyn  t'er my choyrt: son eshyn sloo ta nyn mast' eu ooilley, eshyn syrjey vees.</span> <span class="verse"><a name="49">49</a>As dreggyr Ean as dooyrt eh, Vainshter, honnick shin fer castey drogh spyrrydyn  ayns dty ennym's; as liett shin eh, er-yn-oyr nagh vel eh geiyrt ort's marinyn.</span> <span class="verse"><a name="50">50</a>As dooyrt Yeesey rish, Ny jean-jee eh y lhiettal: son, eshyn nagh vel nyn 'oi,  t'eh lhien.</span> <span class="verse"><a name="51">51</a>As haink eh gy-kione, myr va'n traa tayrn er-gerrey dasyn dy ve goit seose, dy  row eh dy shickyr kiarit er soiaghey e eddin dy gholl gys Jerusalem.</span> <span class="verse"><a name="52">52</a>As hug eh chaghteryn roish: as jimmee ad, as haink ad gys balley jeh ny Samaritanee  dy aarlaghey er e hon.</span> <span class="verse"><a name="53">53</a>Agh cha dug adsyn oltaghey-bea da, er-yn-oyr dy dug ad my-ner dy row eh goll gys  Jerusalem.</span> <span class="verse"><a name="54">54</a>As tra honnick e ostyllyn Jamys as Ean shoh, dooyrt ad, Hiarn, nailt shin dy harey  aile orroo veih niau, dy stroie ad, eer myr ren Elias?</span> <span class="verse"><a name="55">55</a>Agh hyndaa eh, as hug eh oghsan daue, gra, Cha s'eu cre'n monney dy spyrryd ta  shiu jeh.</span> <span class="verse"><a name="56">56</a>Son cha vel Mac yn dooinney er jeet dy stroie bioys deiney, agh dy nyn sauail.  As hie ad roue gys balley elley.</span> <span class="verse"><a name="57">57</a>As haink eh gy-kione, myr v'ad goll er y raad, dy dooyrt dooinney dy row rish,  Hiarn, eiyr-yms ort raad erbee dy jed oo.</span> <span class="verse"><a name="58">58</a>As dooyrt Yeesey rish, Ta tuill ec ny shynnee, as idd ec eeanlee yn aer, agh ec  Mac yn dooimley cha vel boayl, ayn dy chur e chione fo.</span> <span class="verse"><a name="59">59</a>As dooyrt eh rish fer elley, Eiyr orrym: Agh dooyrt eshyn, Hiarn, cur kied dou  hoshiaeht goll thie dy oanluckey my ayr.</span> <span class="verse"><a name="60">60</a>Dooyrt Yeesey rish, Lhig da ny me riu nyn merriu y oanluckey; agh gow uss royd  as jean reeriaght Yee y phreacheil.</span> <span class="verse"><a name="61">61</a>As dooyrt fer elley myrgeddin rish Hiarn, eiyr-yms ort-agh lhig dou hoshiaght bannaght  y aagail ec y vooinjer t'ec my hie.</span> <span class="verse"><a name="62">62</a>As dooyrt Yeesey rish, Dooinney erbee t'er chur e laue gys y cheeaght, as ta jeeaghyn  back, t'eh an-chooid son reeriaght Yee.</span> </p></div</div></div></body></html>