<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 16</strong></div><p><span class="verse"><a name="1">1</a>AS dooyrt eh myrgeddin rish e ostyllyn, Va dooinney berchagh dy row as stiurt echey,  va er ny chassid huggey son jummal e chooid.</span> <span class="verse"><a name="2">2</a>As deie eh er, as dooyrt eh rish, Kys dy vel mee clashtyn shoh jeed? cur coontey  jeh dty stiurtys: son cha vod oo ve ny sodjey dty stiurt,</span> <span class="verse"><a name="3">3</a>Eisht dooyrt y stiurt rish hene, Cre nee'm? son ta my hiarn goaill y stiurtys voym:  cha voddym reurey, as dy huill ny dhieyn ta nearey orrym.</span> <span class="verse"><a name="4">4</a>Shoh ta mee kiarail dy yannoo tra chaill-ym y stiurtys, dy vod paart jeu goaill  mee stiagh ayns ny thieyn oc.</span> <span class="verse"><a name="5">5</a>Er shoh deie eh orroosyn ooilley v'ayns lhiastynys da e hiarn, as dooyrt eh rish  y chied er, Cre-woad t'ou uss dy lhiastyn dy my hiarn?</span> <span class="verse"><a name="6">6</a>As dooyrt eh, Keead towse dy ooil As dooyrt eh rish, Gow dty lioar, as soie sheese-dy  tappee, as scrieu jeih as da-eed.</span> <span class="verse"><a name="7">7</a>As doogrt eh rish fer elley, As cre-woad t'ou uss dy lhiastyn? As dooyrt eh, Keead  owse dy churnaght. As dooyrt eh rish,Gow dty lioar as scrieu kiare-feed.</span> <span class="verse"><a name="8">8</a>As voyll y chiarn y stiurt neu-chairagh, er-y-fa dy row eh er n'yannoo  dy creeney:  son ta cloan y theihll shoh ayns nyn sheeloghe ny s'creeney na cloan y toilshey.</span> <span class="verse"><a name="9">9</a>As ta mee gra riu, Jean-jee diu hene caarjyn liorish y mammon molteyragh; tra nee  shiu failleil dy vod ad shiu y ghoaill stiagh gys ny ynnydyn vaghee dy bragh farraghtyn.</span> <span class="verse"><a name="10">10</a>Eshyn ta ynrick ayns yn nhee s'fardalee, t'eh ynrick myrgeddin ayns mooarane: as  eshyn ta neu-charragh ayns y nhee s'fadalee, t'eh neu-chairagh myrgeddin ayns mooarane.</span> <span class="verse"><a name="11">11</a>Mannagh vel shiu er-y-fa shen er ve ynrick ayns y mammon molteyragh, quoi ver yn  verchys firrinagh fo nyn gurrym?</span> <span class="verse"><a name="12">12</a>As mannagh vel shiu er ve firrinagh ayns ny ta lesh dooinney elley, quoi ver diu  ny vees lhieu hene?</span> <span class="verse"><a name="13">13</a>Cha vod sharvaant erbee daa vainshter y hirveish: son eddyr ver eh feoh da'n  derrey yeh as graih da'n jeh elley; er nonney cummee eh gys y derrey yeh, as soie-ee  eh beg jeh'n jeh elley. Cha vod shiu Jee as mammon y hirveish.</span> <span class="verse"><a name="14">14</a>As cheayll ny Phariseeyn myrgeddin va sayntoilagh, ooilley ny reddyn shoh: as ren  ad gannidys er.</span> <span class="verse"><a name="15">15</a>As dooyrt eh roo, Shiuish yn vooinjer ta dy heyrey shiu hene kiongoyrt rish deiney:  agh ta fys ec Jee er ny creeaghyn eu: son ta shen ta dy mooar soit jeh mastey deiney,  feohdoil ayns shilley Yee.</span> <span class="verse"><a name="16">16</a>Va'n leigh as ny phadeyryn derrey Ean: er-dyn traa shen, ta reeriaght Yee er ny  phreacheil, as ta dy chooilley ghooinney chionney stiagh huggey.</span> <span class="verse"><a name="17">17</a>Agh te ny sassey da'n aer as da'n thalloo dy herraghtyn, na da un floag jeh'n leigh  dy ailleil.</span> <span class="verse"><a name="18">18</a>Quoi-erbee scarrys rish e ven, as phoosys ben elley, t'eh brishey poosey: as quoi-erbee  phoosys ish ta scarrit veih e sheshey, t'eh brishey poosey.</span> <span class="verse"><a name="19">19</a>Va dooinney berchagh dy row va coamrit ayns gorrym-jiarg, as sheeidey, as farrail  dy soaillagh dy chooilley laa.</span> <span class="verse"><a name="20">20</a>As va boght dy row va enmyssit Lazarus, va ny lhie ec y ghiat echey lane dy hingyn,</span> <span class="verse"><a name="21">21</a>As geearree dy ve jeant magh lesh y vrooillagh va tuittym jeh boayrd y dooinney  berchagh: agh haink ny eer moddee as sliee ad ny chingyn echey.</span> <span class="verse"><a name="22">22</a>As haink eh gy-kione, dy dooar y dooinney boght baase, as dy dug dy ainleyn lhieu  eh gys oghrish Abraham: hooar y dooinney berchagh myrgeddin baase, as v'eh er ny  oanluckey.</span> <span class="verse"><a name="23">23</a>As ayns niurin, raad v'eh er ny horchaghey, hrog eh seose e hooillyn, as honnick  eh Abraham foddey veih, as Lazarus ayns e oghrish.</span> <span class="verse"><a name="24">24</a>As deie eh as dooyrt eh, Ayr Abraham, jean myghin orrym, as cur Lazarus, dy vod  eh baare e vair y hummey ayns ushtey, as my hengey y eayraghey; son ta mee er my  horchaghey ayns y lossey shoh.</span> <span class="verse"><a name="25">25</a>Agh dooyrt Abrabam, Vac, cooinee uss ayns earish dty vea dy row ayd's dy chooilley  nhee mie, as myrgeddin ec Lazarus cha row monney agh seaghyn: agh nish t'eshyn er  ny gherjaghey, as t'ou uss er dty horchaghey,</span> <span class="verse"><a name="26">26</a>As marish shoh ooilley, ta eddyr shinyn as shiuish diunid vooar soit: myr shen  adsyn ta aignagh dy gholl yeih shoh hiuish, cha vod ad; chamoo oddys adsyn cheet  hooinyn bailliu cheet veih shen.</span> <span class="verse"><a name="27">27</a>Eisht dooyrt eh, Ta mee guee ort er-y-fa shen, ayr, dy choyrt eh gys thie my ayrey:</span> <span class="verse"><a name="28">28</a>Son ta queig braaraghyn aym; dy vod eh feanish y ymmyrkey daue, nagh jig adsyn  myrgeddin gys y boayl shoh dy horchagh.</span> <span class="verse"><a name="29">29</a>Dooyrt Abraham rish, Ta Moses as ny phadeyryn oc; lhig daue clashtyn adsyn.</span> <span class="verse"><a name="30">30</a>As dooyrt eh, Cha nee, O ayr Abraham: agh dy ragh chaghter huc veih ny merriu,  ghoghe ad arrys.</span> <span class="verse"><a name="31">31</a>As dooyrt eh rish, Mannagh der ad geill da Moses as ny phadeyryn, cha greidjagh  ad, ga dy n'irragh fer veih ny merriu.</span> </p></div</div></div></body></html>