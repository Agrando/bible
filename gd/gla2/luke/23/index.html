<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 23</strong></div><p><span class="verse"><a name="1">1</a>As dirree yn slane sheshaght jea, as hug ad lhieu eh gys Pilate.</span> <span class="verse"><a name="2">2</a>As ren ad toshiaght dy loayrt n'oi, gra, Hooar shin eh shoh cur yn ashoon ain er  shaghryn, as lhiettal sleih veih geeck keesh da Cesar, gra, Dy nee eh-hene Creest  yn ree.</span> <span class="verse"><a name="3">3</a>As denee Pilate jeh, ghra, Nee ree ny Hewnyn oo? As dreggyr eh, as dooyrt eh, T'ou  uss dy ghra eh.</span> <span class="verse"><a name="4">4</a>Eisht dooyrt Pilate rish ny ard-saggyrt yn as rish y pobble, Cha vel mish er gheddyn  foill erbee ayns y dooinney shoh.</span> <span class="verse"><a name="5">5</a>As v'ad wheesh shen s'chenney er, gra, T'eh boirey yn pobble, gynsaghey trooid ooilley  Judea, goaill toshiaght veih Galilee derrey shoh.</span> <span class="verse"><a name="6">6</a>Tra cheayll Pilate jeh Galilee, denee eh nee Galilean va'n dooinney.</span> <span class="verse"><a name="7">7</a>As cha leah as hooar eh fys dy nee gys reill Herod v'eh bentyn, hug eh eh gys Herod,  va myrgeddin eh-hene ec Jerusalem ec y traa shen.</span> <span class="verse"><a name="8">8</a>As tra honnick Herod Yeesey, v'eh feer wooiagh: son v'eh aignagh ry-foadey dy  akin eh, er-yn-oyr dy row eh er chlashtyn ymmodee reddyn jeh; as dy row eh jerkal  dy akin mirril ennagh jeant liorish.</span> <span class="verse"><a name="9">9</a>Eisht denee en ymmodee questionyn jeh; agh cha dug eh ansoor erbee da.</span> <span class="verse"><a name="10">10</a>As hass ny ard-sagggrtyn as ny scrudeyryn as loayr ad dy elgyssagh-n'oi.</span> <span class="verse"><a name="11">11</a>As ren Herod as e gheiney-caggee beg y hoiaghey jeh, as chraid ad mysh, as choamree  ad eh lesh coamrey moyrnagh, as hug ad eh reesht gys Pilate.</span> <span class="verse"><a name="12">12</a>As y laa cheddin va coardail er ny yannoo eddyr Pilate as Herod; son roie v'ad  ayns noidys ry-cheilley.</span> <span class="verse"><a name="13">13</a>As dele Pilate er ny ard-saggyrtyn cooidjagh, as er ny fir-reill as y pobble.</span> <span class="verse"><a name="14">14</a>As dooyrt eh roo, Ta shiu er chur lhieu yn dooinney shoh hym's, myr fer ta cur  shaghrynys er y pobble: as cur-my-ner ta mish er veysht eh kiongoyrt riu, as cha  vel mee er gheddyn foill erbee ayns y dooinney shoh, mychione ny reddyn ta shiuish  cur ny lieh;</span> <span class="verse"><a name="15">15</a>Chamoo ta Herod: son hug mee shiu huggeysyn, as cur-my-ner, cha vel nhee erbee  ta toilchin baase er ny cherraghey er.</span> <span class="verse"><a name="16">16</a>Smaghtee-ym eh er-y-fa shen, as lhiggym y raad da.</span> <span class="verse"><a name="17">17</a>Son beign da fer y eaysley daue ec y feailley.</span> <span class="verse"><a name="18">18</a>As deie ooilley yn cheshaght, gra, Ersooyl lesh y dooinney shoh, as feayshil dooin  Barabbas:</span> <span class="verse"><a name="19">19</a>(Va son irree-magh dy row, va jeant ayns yn ard-valley, as son dunverys tilgit  ayns pryssoon).</span> <span class="verse"><a name="20">20</a>Va Pilate er-y-fa shen aggindagh dy choyrt feaysley da Yeesey, as loayr eh reesht  roo.</span> <span class="verse"><a name="21">21</a>Agh dyllee adsyn, gra, Jean y chrossey eh, jean y chrossey eh.</span> <span class="verse"><a name="22">22</a>As dooyrt eh roo yn trass cheayrt Cammah, cre'n olk t'eh er n'yannoo? cha vel mish  er gheddyn oyr baaish erbee ayn: smaghtee-ym eh er-y-fa shen, as lhiggym y raad da</span> <span class="verse"><a name="23">23</a>As loayr ad ny s'jeeaney lesh ard choraaghyn, guee dy beagh eh er ny chrossey:  as ren y coraa ocsyn as coraa ny ard-saggyrtyn raad y ghoaill.</span> <span class="verse"><a name="24">24</a>As hug Pilate briwnys cordail rish nyn aigney.</span> <span class="verse"><a name="25">25</a>As deayshil eh daue, eshyn va son irree-magh as dunverys tilgit ayns pryssoon eh  v'ad hene er n'yeearree; agh livrey eh Yeesey gys nyn aigney.</span> <span class="verse"><a name="26">26</a>As myr v'ad dy chur lhieu eh, haare ad greme er Simon Cyrenian dy row, myr v'eh  cheet jeh'n cheer, as ersyn hug ad y chrosh, dy ymmyrkey eh geiyrt er Yeesey.</span> <span class="verse"><a name="27">27</a>As deiyr er earroo mooar dy leih as dy vraane, va myrgeddin-keayney as jannoo  dobberan er e hon.</span> <span class="verse"><a name="28">28</a>Agh hyndaa Yeesey huc, as dooyrt eh Inneenyn Yerusalem, ny keayn-jee er my hon's,  agh keayn-jee er nyn son hene, as son nyn gloan.</span> <span class="verse"><a name="29">29</a>Son cur-my-ner, ta ny laghyn cheet, tra jir ad, Bannit ta ny mraane gennish, as  ny breinyn nagh ren gymmyrkey, as ny keeaghyn nagh dug bainney.</span> <span class="verse"><a name="30">30</a>Eisht nee ad toshiaght dy ghra rish ny sleityn, Tuitt-jee orrin; as rish ny cruink,  Coodee-jee shin.</span> <span class="verse"><a name="31">31</a>Son my t'ad jannoo ny reddyn shoh rish y billey oor, cre vees er ny yannoo rish  y billey creen?</span> <span class="verse"><a name="32">32</a>As va myrgeddin daa chimmagh elley er nyn leeideil magh marish, dy ve er nyn goyrt  gy-baase.</span> <span class="verse"><a name="33">33</a>As tra v'ad er jeet gys yn ynnyd ta enmyssit Calvary, ayns shen ren ad eshyn y  chrossey, as ny kimmee; yn derrey yeh er y laue yesh, as y jeh elley er y laue chiare.</span> <span class="verse"><a name="34">34</a>Eisht dooyrt Yeesey, Ayr jean leih daue; son cha vel fys oc cre t'ad dy yannoo.  As rheynn ad e choamrey, as hilg ad lottyn.</span> <span class="verse"><a name="35">35</a>As va'n pobble nyn shassoo cur-my-ner: as maroo ren ny fir-reill myrgeddin gannidys  er, as gra, Haue eh feallagh elley; lhig da eh-hene y hauail my she Creest fer reiht  Yee eh.</span> <span class="verse"><a name="36">36</a>As va ny sidooryn myrgeddin jannoo faghid er, cheet huggey, as chebbal da vinegar,</span> <span class="verse"><a name="37">37</a>As gra, My she ree ny Hewnyn oo, saue oo hene.</span> <span class="verse"><a name="38">38</a>As va'n scrieu shoh myrgeddin soit erskyn e chione, ayns letteryn dy Ghreek as  dy Latin, as dy Hebrew, SHOH REE NY HEWNYN.</span> <span class="verse"><a name="39">39</a>As ren fer jeh ny kimmee v'er nyn groghey loayrt dy lunagh n'oi, gra, My she oo  yn Creest, saue oo hene as shinyn.</span> <span class="verse"><a name="40">40</a>Agh dreggyr y jeh elley, cur oghsan da, as gra, Nagh vel aggle ort roish Jee, fakin  dy vel uss fo yn vriwnys cheddin?</span> <span class="verse"><a name="41">41</a>As shinyn dy jarroo dy cairagh; son ta shin er gheddyn toilchinys cooie yn jannoo  ain: agh cha vel y dooinney shoh er n'yannoo aggair erbee.</span> <span class="verse"><a name="42">42</a>As dooyrt eh rish Yeesey, Hiarn, cooinee orryms tra hig oo gys dty reeriaght.</span> <span class="verse"><a name="43">43</a>As dooyrt Yeesey rish, Dy firrinagh ta mee gra rhyt, Dy bee uss marym's jiu ayns  Paradise.</span> <span class="verse"><a name="44">44</a>As ve mysh y cheyoo oor, as va dorraghys harrish ooilley yn cheer gys yn nuyoo  oor.</span> <span class="verse"><a name="45">45</a>As va'n ghrian dorraghey, as va curtan scarree yn chiamble raipit veih-my cheilley.</span> <span class="verse"><a name="46">46</a>As tra va Yeesey er n'eamagh lesh ard-choraa, dooyrt eh, Ayr, gys dty laueyn  ta mish chymney my spyrryd: as tra v'eh er ghra shoh, phaart eh.</span> <span class="verse"><a name="47">47</a>Nish tra honnick y centurion cre va er jeet gy-kione, hug eh moylley da Jee, gra,  Ayns firrinys v'eh shoh ny ghooinney cairagh.</span> <span class="verse"><a name="48">48</a>As ooilley yn pobble v'er jeet cooidjagh gys y shilley shen, hug ad my-ner ny reddyn  va jeant, as goaill ad nyn gleeau, haink ad rhymboo.</span> <span class="verse"><a name="49">49</a>As ooilley e ainjyssee, as ny mraane deiyr er veih Galilee, hass ad foddey jeh  cur-my-ner ny reddyn shoh.</span> <span class="verse"><a name="50">50</a>As cur-my-ner va dooinney va enmyssit Joseph, va ny er-coyrlee, as ny ghooinney  mie as cairagh:</span> <span class="verse"><a name="51">51</a>(Cha row ayrt ny paart echey shoh ayns y choyrle ny yn jannoo oc) v'eh veih Arimathea,  ard-valley jeh ny Hewnyn, (va myrgeddin eh-hene farkiaght son reeriaght Yee.)</span> <span class="verse"><a name="52">52</a>Hie yn dooinney shoh gys Pilate, as yeearree eh corp Yeesey,</span> <span class="verse"><a name="53">53</a>As ghow eh neose eh, as hoiII eh eh ayns aanrit, as doanluck eh eh ayns oaie va  cleight ayns creg, raad nagh row rieau dooinney oanluckit roie.</span> <span class="verse"><a name="54">54</a>As va shen laa yn aarlaghey, as va yn doonaght tayrn er-gerrey.</span> <span class="verse"><a name="55">55</a>As hie ny mraane myrgeddin haink marish veih Galilee geiyrt er y corp, as hug ad  my-ner yn oaie, as kys va'n corp er ny oanluckey.</span> <span class="verse"><a name="56">56</a>As haink ad rhymboo, as hooar ad aarloo spisyn as ooilyn; as ghow ad fea er laa  yn doonaght cordail rish yn anney.</span> </p></div</div></div></body></html>