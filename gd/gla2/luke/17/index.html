<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 17</strong></div><p><span class="verse"><a name="1">1</a>Eisht dooyrt eh rish e ostyllyn, Cha  vod eh ve, agh dy bee oyryn peccah ayn: agh  smerg dasyn liorish hig ad.</span> <span class="verse"><a name="2">2</a>Veagh eh ny bare dasyn clagh-wyllin ve croghit mysh e wannal, as eh dy ve baiht  ayns y cheayn, na eh dy hayrn gys peccah unnane jeh'n vooinjer veggey shoh.</span> <span class="verse"><a name="3">3</a>Cur-jee twoaie diu hene: My nee dty vraar aggair dhyt, cur oghsan da; us my ghoys  eh arrys, leih da.</span> <span class="verse"><a name="4">4</a>As my nee eh peccah dt'oi shiaght keayrtyn 'sy laa, as shiaght keayrtyn 'sy laa  chyndaa reesht hood as gra, Ta mee goaill arrys; te ort leih da.</span> <span class="verse"><a name="5">5</a>As dooyrt ny ostyllyn rish y Chiarn, Bishee yn credjue ainyn.</span> <span class="verse"><a name="6">6</a>As dooyrt y Chiarn, Dy beagh credjue eu myr grine dy rass mustard, oddagh shiu gra  rish y billey-sycamine shoh, Bee er dty hayrn ass ny fraueyn, as bee er dty hoiaghey  ayns y cheayn; as yinnagh eh biallys diu.</span> <span class="verse"><a name="7">7</a>Agh quoi eu ta sharvaant echey traaue, ny bochillagh ollagh, jirrys rish chelleeragh,  tra vees eh er jeet veih'n vagher, Immee as soie gys y voayrd?</span> <span class="verse"><a name="8">8</a>As nagh jir hoshiaght rish, Fow aarloo my hibber, as kiartee oo hene dy hirveish  orrym's, derrey vee'm erreish gee as giu, us ny lurg shen nee uss gee as giu?</span> <span class="verse"><a name="9">9</a>Vel booise er da'n charvaant shen, Son jannoo myr v'eh oardit? Er-lhiam nagh vel.</span> <span class="verse"><a name="10">10</a>Myr shen neesht shiuish tra vees shiu er n'yannoo ooilley ny t'er ny harey diu,  abbyr jee. She sharvaantyn neu-frioosagh shin: ta shin er n'yannoo ynrycan ny va  orrin dy yannoo.</span> <span class="verse"><a name="11">11</a>As haink eh gy-kione, myr v'eh er e vurnah gys Jerusalem, dy jimmee eh trooid  mean Samaria as Galilee.</span> <span class="verse"><a name="12">12</a>As myr v'eh goll stiagh ayns balley dy row, haink ny whail jeih deiney va nyn louranee,  as hass ad foddey veih:</span> <span class="verse"><a name="13">13</a>As hrog ad seose nyn goraa, as dooyrt ad, Yeesey, Vainshter, jean myghin orrin.</span> <span class="verse"><a name="14">14</a>As tra v'eh er jeeaghyn orroo, dooyrt eh roo, Immee-jee as jeeagh-jee shiu hene  da ny saggyrtyn. As haink eh gy-kione, myr v'ad goll, dy row ad er nyn ghlenney.</span> <span class="verse"><a name="15">15</a>As hyndaa fer jeu back, tra honnick eh dy row eh er ny laanaghey, as lesh ard choraa  hug eh moylley da Jee,</span> <span class="verse"><a name="16">16</a>As huitt eh sheese er e eddin ec ny cassyn echey, cur booise da: as v'eh ny Samaritan.</span> <span class="verse"><a name="17">17</a>As dreggyr Yeesey, gra, Nagh row jeih er ny ghlenney? agh cre vel yn nuy?</span> <span class="verse"><a name="18">18</a>Cha vel er nyn gheddyn t'er jyndaa dy chur gloyr da Jee, agh yn ynrycan joarree  shoh.</span> <span class="verse"><a name="19">19</a>As dooyrt eh rish, Irree, immee royd; ta dty chredjue er dty laanaghey.</span> <span class="verse"><a name="20">20</a>As tra denee ny Phariseeyn jeh, cre'n traa harragh reeriaght Yee? dreggyt eh  ad, gra, Cha jig reeriaght Yee lesh stayd chronnal.</span> <span class="verse"><a name="21">21</a>Chamoo jir ad, Jeeagh shoh, ny jeeagh shid: son cur-my-ner, ta reeriaght Yee  cheu-sthie  jeu.</span> <span class="verse"><a name="22">22</a>As dooyrt eh rish e ostyllyn, Hig y traa dy bee shiu aignagh dy akin unnane jeh  laghyn Mac y dooinney, as cha vaik shiu eh.</span> <span class="verse"><a name="23">23</a>As jir ad riu, jeeagh-jee ayns shoh, as jeeagh-jee ayns shid: ny roie-jee geiyrt  orroo, as ny lhian-jee roo.</span> <span class="verse"><a name="24">24</a>Son myr ta'n tendreil soilshean veih ard dy ard fo yn aer: myr shen myrgeddin vees  Mac y dooinney ayns y laa echeysyn.</span> <span class="verse"><a name="25">25</a>Agh hoshiaght shegin da ymmodee seaghyn y hurranse, as ve beg soit jeh liorish  y sheeloghe shoh.</span> <span class="verse"><a name="26">26</a>As myr ve rish lhing Noe, shen myr vees eh neesht ayns laghyn Mac y dooinney.</span> <span class="verse"><a name="27">27</a>V'ad gee, v'ad giu, v'ad poosey, v'ad er nyn goyrt ayns poosey, derrey'n laa hie  Noe stiagh ayns yn arg: as haink y thooilley as vaih eh ad ooilley.</span> <span class="verse"><a name="28">28</a>As er yn aght cheddin myr ve ayns laghyn Lot, v'ad gee, v'ad giu v'ad kionnaghey,  v'ad creck, v'ad soiaghey biljyn, v'ad troggal thieyn:</span> <span class="verse"><a name="29">29</a>Agh er yn eer laa hie Lot magh ass Sodom, gheayrt neose orroo aile as brimstone  veih niau, as ren eh ad ooilley y stroie:</span> <span class="verse"><a name="30">30</a>Eer er yn aght cheddin vees eh er y laa vees yn Mac dooinney er ny hoilshaghey.</span> <span class="verse"><a name="31">31</a>Ayns y laa shen, eshyn vees er mullagh y thie, as e chooid sthie, ny lhig da cheet  neose dy chur lesh eh: as eshyn ta ayns y vagher, ny lhig dasyn myrgeddin chyndaa  back</span> <span class="verse"><a name="32">32</a>Cooinee-jee er ben Lot.</span> <span class="verse"><a name="33">33</a>Quoi-erbee ta shirrey e vioys y hauail caillee eh eh: as quoi-erbee nee e vioys  y choayl, saue-ee eh eh.</span> <span class="verse"><a name="34">34</a>Ta mee ginsh diu, ayns yn oie shen dy bee daa ghooinney ayns un lhiabbee: as bee  yn derrey yeh goit, as y jeh elley faagit.</span> <span class="verse"><a name="35">35</a>Bee daa ven blieh cooidjagh, bee yn derrey yeh goit, as y jeh elley faagit.</span> <span class="verse"><a name="36">36</a>Bee daa ghooinney ayns y vagher; bee yn derrey yeh goit, as y jeh elley faagit.</span> <span class="verse"><a name="37">37</a>As dreggyr ad, as dooyrt ad rish, C'raad, Hiarn? As dooyrt eshyn roo, Raad erbee  dy vel yn convayrt, shen-y-raad vees ny urlee er nyn jaglym cooidjagh.</span> </p></div</div></div></body></html>