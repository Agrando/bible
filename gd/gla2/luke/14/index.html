<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 14</strong></div><p><span class="verse"><a name="1">1</a>As haink eh gy-kione, tra v'eh er gholl stiagh ayns thie fer jeh ny ard Phariseeyn  dy ee arran er y doonaght, dy row sooill oc er.</span> <span class="verse"><a name="2">2</a>As cur-my-ner, va dooinney kionfenish, va'n dropsee er.</span> <span class="verse"><a name="3">3</a>As dreggyr Yeesey, as loayr eh rish fir-ynsee yn leigh as rish ny Phariseeyn, gra,  Vel eh lowal dy lheihys er laayn doonaght?</span> <span class="verse"><a name="4">4</a>As v'ad nyn-dhost. As ghow eh as laanee eh eh, as lhig eh yn raad da:</span> <span class="verse"><a name="5">5</a>As dreggyr eh ad, gra, Quoi j'iu vees dow ny assyl echey er huittym ayns jeeg, nagh  jean jeeragh y hayrn ass eh er y doonaght?</span> <span class="verse"><a name="6">6</a>As cha row ansoor erbee oc dy choyrt gys ny goan shoh.</span> <span class="verse"><a name="7">7</a>As loayr eh coraa-dorraghey rish ny goaldee, tra hug eh tastey kys v'ad reih ny  stuill byrjey; gra roo,</span> <span class="verse"><a name="8">8</a>Tra t'ou cuirt liorish dooinney erbee gys bannish, ny soie sheese er y stoyl syrjey;  er-aggle dy bee dooinney s'ooasle na uss er ny chuirrey liorish;</span> <span class="verse"><a name="9">9</a>As dy jig eshyn ren shiu nyn neesht y chuirrey, as dy jir eh rhyt, Cur raad da'n  dooinney shoh; as dy jean oo toshiaght lesh nearey dy ghoaill y stoyl s'inshley.</span> <span class="verse"><a name="10">10</a>Agh tra vees oo cuirt, immee, as soie sheese er y stoyl s'inshley; tra hig eshyn  ren dty chuirrey, dy vod eh gra rhyt, Charrey, gow seose ny syrjey: eisht bee ooashley  ayd ayns yn enish ocsyn ta nyn soie ec bee mayrt:</span> <span class="verse"><a name="11">11</a>Son quoi-erbee ta dy hoiaghey eh-hene seose, bee eh er ny injillaghey; as eshyn  ta dy injillaghey eh-hene, bee eh er ny hoiaghey seose.</span> <span class="verse"><a name="12">12</a>Eisht dooyrt eh rishyn ren y chuirrey eh, Tra t'ou jannoo jinnair ny shibber,  ny cuir dty chaarjyn, ny dty vraaraghyn, ny dty gheiney-mooinjerey, ny dty naboonyn  berchagh; er-aggle dy jean adsyn oo y chuirrey reesht, as dy bee lhiassaghey er ny  yannoo dhyt.</span> <span class="verse"><a name="13">13</a>Agh tra t'ou jannoo cuirraghyn, eie er ny boghtyn, ny baccee, ny croobee, as ny  doail:</span> <span class="verse"><a name="14">14</a>As bee oo bannit; son cha vod adsyn cooilleeney 'chur dhyt: son bee oo cooilleenit  ec irree-reesht y chloan chairagh.</span> <span class="verse"><a name="15">15</a>As tra cheayll fer jeusyn va nyn soie ec bee marish ny goan shoh, dooyrt eh rish,  Bannit ta eshyn ee-ys arran ayns reeriaght Yee.</span> <span class="verse"><a name="16">16</a>Eisht dooyrt eh rish, Ren dooinney dy row shibber vooar, as chuir eh ymmodee:</span> <span class="verse"><a name="17">17</a>As hug eh magh e harvaant ec traa shibberagh dy ghra rish ny goaldee, Tar-jee,  son ta dy chooilley nhee nish aarloo.</span> <span class="verse"><a name="18">18</a>As ren ad ooilley toshiaght lesh un aigney dy yannoo leshtalyn. Dooyrt y chied  er, Ta mee er chionnaghey peesh dy halloo, as shegin dou goll dy yeeaghyn er: guee-ym  ort, jean my leshtal.</span> <span class="verse"><a name="19">19</a>As dooyrt fer elley, Ta mee er chionnaghey queig chubbil dy ghew, as ta mee goll  dy phowal ad: ta mee guee ort jean my leshtal.</span> <span class="verse"><a name="20">20</a>As dooyrt fer elley, Ta mee er phoosey ben, as er-y-fa shen cha voddym cheet.</span> <span class="verse"><a name="21">21</a>Myr shen haink y charvaant cheddin, as hoilshee eh da e hiarn ny reddyn shoh. Eisht  va mainshter y thie jymmoosagh, as dooyrt eh rish e harvaant, Gow magh dy tappee  gys straidyn as raaidyn yn ard-valley, as cur lhiat stiagh ayns shoh ny boghtyn,  as ny baccee, as ny croobee, as ny doail:</span> <span class="verse"><a name="22">22</a>As dooyrt y charvaant, Hiarn, te jeant myr t'ou er harey, as foast ta room.</span> <span class="verse"><a name="23">23</a>As dooyrt y chiarn rish y charvaant, Gow magh gys ny raaidyn mooarey as ny cleigh,  as guee orroo dy heet stiagh, dy vod my hie ve er ny lhieeney.</span> <span class="verse"><a name="24">24</a>Son ta mee gra riu, nagh jean fer jeh ny deiney va cuirt, blashtyn jeh my hibber,</span> <span class="verse"><a name="25">25</a>As hie earrooyn mooarey dy leih marish: as hyndaa eh, as dooyrt eh roo,</span> <span class="verse"><a name="26">26</a>My hig dooinney erbee hym's, as nagh vel graih sloo echey er e ayr as e voir, as  e ven, as e chloan, as e vraaraghyn, as e hayraghyn, dy jarroo, as er e vioys hene  (na orrym's) cha vod eh dy firrinagh gynsaghey voym's.</span> <span class="verse"><a name="27">27</a>As quoi-erbee nagh vel gymmyrkey e chrosh, as cheet geiyrt orrym's, cha vod eh  ve ny eiyrtyssagh dooys.</span> <span class="verse"><a name="28">28</a>Quoi jiuish ta kiarail toor y hroggal, nagh vel soie sheese hoshiaght, as coontey  yn cost, vel wheesh echey as ver mullagh er?</span> <span class="verse"><a name="29">29</a>Er-aggle erreish da yn undin y boiaghey, as nagh vel yn fort echey dy chur kione  er, dy jean ooilley nee fakin eh toshiaght dy chraidey mysh,</span> <span class="verse"><a name="30">30</a>Gra, Ren y dooinney shoh toshiaght dy vuildal, as cha row fort echey kione y cur  er e obbyr.</span> <span class="verse"><a name="31">31</a>Ny cre'n ree ragh dy yannoo caggey noi ree elley, nagh soiagh sheese hoshiaght  dy ghoaill coyrle, vel eh son goll magh lesh jeih thousaneyn ny whail echeysyn ta  cheet n'oi lesh feed thousane?</span> <span class="verse"><a name="32">32</a>Er-nonney, choud as ta'n ree elley foddey veih, t'eh cur chaghteraght huggey, as  chebbal conaantyn shee.</span> <span class="verse"><a name="33">33</a>Myr shen myrgeddin quoi-erbee jiuish, nagh vel treigeil ooilley ny t'echey, cha  vod eh ve ny eiyrtyssagh dooys.</span> <span class="verse"><a name="34">34</a>Ta sollan mie: agh my ta'n sollan er choayl e vlass, kys hig e vree ayn reesht?</span> <span class="verse"><a name="35">35</a>Cha vel ymmyd ayn son y thalloo, ny foast son y torran; agh ta deiney dy cheau  magh eh. Eshyn ta cleayshyn echey dy chlashtyn, lhig da clashtyn.</span> </p></div</div></div></body></html>