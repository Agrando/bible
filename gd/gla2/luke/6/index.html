<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/luke">Luke</a> &gt <strong>Chapter 6</strong></div><p><span class="verse"><a name="1">1</a>AS haink eh gy-kione er y chied doonaght lurg yn nah laa jeh'n chaisht, myr v'eh  goll trooid ny magheryn-arrooo dy ren e ynseydee ny jeeassyn y phluckey, as rubbey  yn arroo assdoo ayns nyn laueyn ren ad gee jeh.</span> <span class="verse"><a name="2">2</a>As dooyrt shiartanse jeh ny Phariseeyn roo, Cre'n-fa ta shiu jannoo shen nagh vel  lowal dy ve jeant er laghyn y doonaght?</span> <span class="verse"><a name="3">3</a>As dreggyr Yeesey ad, gra, Nagh vel shiu er lhaih wheesh shoh, cre ren David tra  v'eh hene as e heshaght accryssagh:</span> <span class="verse"><a name="4">4</a>Kys hie eh stiagh ayns thie Yee, as ghow eh as d'ee eh yn arran casherick, as hug  eh eh myrgeddin dauesyn va marish, ga nagh row eh lowit dy ve eeit, agh liorish ny  sag gyrtyn ny-lomarcan?</span> <span class="verse"><a name="5">5</a>As dooyrt eh roo, Dy row yn Mac dooinney ny Hiarn myrgeddin er y doonaght.</span> <span class="verse"><a name="6">6</a>As haink eh gy-kione er doonaght elley, dy jagh eh stiagh ayns y synagogne, as dy  dynsee eh: as va dooinney ayns shen va'n laue yesh echey er shyrgaghey.</span> <span class="verse"><a name="7">7</a>As va sooill gheyre ec ny scruderyn as ny Phariseeyn er, dy yeeaghyn jinnag eh eh  y lheihys er laa yn doonaght: dy voddagh cooish chassid 've oc n'oi.</span> <span class="verse"><a name="8">8</a>Agh va fys echeysyn er ny smooinaghtyn oc, as dooyrt eh rish y dooinney lesh y laue  shyrgit, Irree seose as shass magh er y laare. As dirree eh, as hass eh magh.</span> <span class="verse"><a name="9">9</a>Eisht dooyrt Yeesey roo, F&ecirc;nyms un red jiuish, Vel eh lowal er laghyn y doonaght  dy yannoo mie, ny dy yannoo olk? dy hauail bioys, ny dy stroie eh?</span> <span class="verse"><a name="10">10</a>As yeeagh eh mygeayrt orroo ooilley, as dooyrt eh rish y dooinney, Sheeyn magh  dty laue. As ren eh shen; as va'n laue echey er ny lheihys myr y laue elley.</span> <span class="verse"><a name="11">11</a>As v'adsyn myr deiney baanrit; as hug ad nyn goyrle dy cheilley, cre dy yannoo  rish Yeesey.</span> <span class="verse"><a name="12">12</a>As haink eh gy-kione ayns ny laghyn shen, dy jagh eh seose er slieau dy ghoaill  padjer, as dy ren eh tannaghtyn fud ny hoie ayns padjer gys Jee.</span> <span class="verse"><a name="13">13</a>As tra va'n laa er hoilshagh, de&iuml;e eh er e ynseydee huggey: as jeusyn reih eh  ghhaa-yeig, denmys eh myrgeddin nyn os tyllyn:</span> <span class="verse"><a name="14">14</a>Simon (denmys eh myrgeddin Peddyr) as Andreays e vraar, Jamys as Ean, Philip as  Parlane,</span> <span class="verse"><a name="15">15</a>Mian as Thomase, Jamys mac Alpheus, as Simon va enmyssit Zelotes</span> <span class="verse"><a name="16">16</a>As Judas braar Yamys, as Yuaase Iscariot, va myrgeddin yn traitoor.</span> <span class="verse"><a name="17">17</a>As haink eh neose maroo gys y cheer-rea, as haggil huggey sheshaght e eiyrtee,  as earroo mooar dy leih veih ooilley Judea as Jerusalem, as veih ardjyn ny marrey  Tyre as Sidon, haink dy eaishtagh rish, as dy ve er nyn lheihys jeh nyn ghoghanyn;</span> <span class="verse"><a name="18">18</a>As adsyn va seaghnit lesh spyrrydyn neu-ghlen; as v'ad er nyn lheihys.</span> <span class="verse"><a name="19">19</a>As va'n slane chaglym shirrey bentyn rish: son va bree goll magh ass, va dyn lheihys  ad ooilley.</span> <span class="verse"><a name="20">20</a>As hrog eh seose e hooillyn er e eiyrtee, as dooyrt eh, Bannit ta shiuish voghtyn:  son lhieuish reeriaght Yee.</span> <span class="verse"><a name="21">21</a>Bannit ta shiuish ta accryssagh nish: son bee shiu er nyn yannoo magh. Bannit ta  shiuish ta nish dobberan: son nee shiu garaghtee.</span> <span class="verse"><a name="22">22</a>Bannit ta shiuish, tra ta deiney cur feoh diu, as tra nee ad nyn scarrey shiu voue,  as nyn oltooaney shiu, as nyn ennym y ghiarey magh myr olk, er coontey Mac y dooinney.</span> <span class="verse"><a name="23">23</a>Bee-jee dy ghien mie ayns y laa shen, as lheim-jee son boggey son cur-my-ner, s'mooar  ta nyn leagh ayns niau: son er yn aght cheddin ren ny shenn-ayryn oc rish ny phadeyryn.</span> <span class="verse"><a name="24">24</a>Agh smerg diuish verchee: son ta shiu er gheddyn nyn gherjagh.</span> <span class="verse"><a name="25">25</a>Smerg diuish ta lane: son bee shiu accryssagh. Smerg diuish ta garaghtee nish:  son nee shiu dobberan as keayney.</span> <span class="verse"><a name="26">26</a>Smerg diuish tra nee dy chooilley ghooinney loayrt dy mie jiu: son shen myr ren  ny ayraghyn oc jeh ny phadeyryn foalsey.</span> <span class="verse"><a name="27">27</a>Agh ta mish gra riuish ta clashtyn, Bee-jee graihagh er nyn noidyn, bee-jee dooie  roosyn ta cur feoh diu:</span> <span class="verse"><a name="28">28</a>Bannee-jee adsyn ta gwee mollaght diu, as gow-jee padjer er nyn son ocsyn ta cur  seaghyn erriu.</span> <span class="verse"><a name="29">29</a>As huggeysyn woaillys oo er y derrey lieckan, chyndaa myrgeddin yn lieckan elley:  as eshyn ghoys ersooyl dty chloagey, ny bee noi dty chooat y lhiggey lesh myrgeddin.</span> <span class="verse"><a name="30">30</a>Cur da dy chooilley ghooinney ta jannoo aghin hood; as jehsyn ta goaill ersooyl  dty chooid vo&iuml;d, ny shir ad reesht.</span> <span class="verse"><a name="31">31</a>As myr bailliuish deiney dy yannoo riuish, jean-jee shiuish myrgeddin roosyn.</span> <span class="verse"><a name="32">32</a>Son my ta shiu dooie dauesyn ta dooie riu, s'beg ta nyn mooise; son ta eer drogh-yantee  dooie dauesyn ta dooie roo.</span> <span class="verse"><a name="33">33</a>As my ta shiu jannoo mie dauesyn ta jannoo mie diuish, cre'n booise ta nyn gour?  son ta ny eer drogh-yantee jannoo yn lheid cheddin.</span> <span class="verse"><a name="34">34</a>As my ta shiu geeasaght dauesyn voue ta shiu jeeaghyn son cooilleeney, cre ta nyn  mooise? son ta eer drogh-sleih geeasaght da drogh-sleih; dy gheddyn wheesh cheddin  reesht.</span> <span class="verse"><a name="35">35</a>Agh cur-jee graih da nyn noidyn, as jean-jee mie, as eeasee-jee, fegooish jerkal  rish veg y gheddyn reesht: as s'mooar vees nyn leagh! as bee shiu cloan yn Er-syrjey:  son t'eh dooie da'n vooinjer neu-wooisal as ny mee-chrauee.</span> <span class="verse"><a name="36">36</a>Bee-jee er-y-fa shen myghinagh, myr ta'n Ayr eu myrgeddin myghinagh.</span> <span class="verse"><a name="37">37</a>Ny jean-jee briwnys, as cha bee shiu er nyn mriwnys: ny jean-jee deyrey, as cha  bee shiu er nyn gheyrey: leih-jee, as yiow shiu leih:</span> <span class="verse"><a name="38">38</a>Jean-jee coyrt, as bee eh er ny choyrt diu; towse mie, jingit sheese, as criht  cooidjagh, as roie harrish, ver deiney diu ayns nyn oghrish. Son lesh y towse cheddin  ta shiu towse, bee eh er ny howse diu reesht.</span> <span class="verse"><a name="39">39</a>As loayr eh coraa-dorraghey roo, Vod y doal shooyll kione y doal? as nagh duitt  ad ny-neesht ayns y jeeg?</span> <span class="verse"><a name="40">40</a>Cha vel y schoillar erskyn e vainshter: agh bee dy chooilley unnane ta slane-ynsit,  corrym rish e vainshter.</span> <span class="verse"><a name="41">41</a>As cre'n-fa t'ou cronnaghey yn brenneein t'ayns sooill dty vraarey, agh cha vel  oo gennaghtyn yn darrag t'ayns dty hooill hene?</span> <span class="verse"><a name="42">42</a>Ny kys oddys oo gra rish dty vraar, Vraar, lhig dou yn brenneein y ghoaill ass  dty hooill's, tra nagh vel oo goaill tastey dy vel darrag ayns dty hooill hene? Er-crauee-oalsey,  tilg hoshiaght yn darrag ass dty hooill hene, eisht bee soilshey ayd dy ghoaill yn brenneein ass sooill dty vraarey.</span> <span class="verse"><a name="43">43</a>Son cha vel billey mie tilgey drogh vess: ny drogh villey tilgey mess mie.</span> <span class="verse"><a name="44">44</a>Son ta dy chooilley villey er ny chronnaghey liorish e vess: son cha vel mess y  villey figgagh er ny heiy jeh drineyn, ny mess y villey-feeyney jeh thammag-ghress.</span> <span class="verse"><a name="45">45</a>Ta dooinney mie ass stoyr mie e chree, cur magh shen ny ta mie: as drogh-ghooinney  ass drogh stoyr e chree, gymmyrkey shen ny ta olk: son magh ass stoyr y chree ta'n  beeal loayrt.</span> <span class="verse"><a name="46">46</a>As cre'n-fa ta shiu dy my enmys Hiarn, Hiarn, fegooish jannoo ny reddyn ta mee  dy ghra?</span> <span class="verse"><a name="47">47</a>Quoi-erbee ta cheet hym's, as clashtyn my ghoan, as jannoo ymmyd mie jeu, jeeaghym's  diu quoi rish t'eh er ny hoylaghey.</span> <span class="verse"><a name="48">48</a>T'eh er ny hoylaghey rish dooinney ren thie y hroggal, as chleiy dy dowin, as hoie  yn undin er creg: as tra dhatt yn ushtey, vrish yn thooilley stiagh dy trome er y  thie shen, agh cha yiarg eh er y chraa eh; er-yn-oyr dy row yn undin echey er creg.</span> <span class="verse"><a name="49">49</a>Agh eshyn ta clashtyn as nagh vel jannoo ymmyd mie jeh, t'eh goll-rish dooinney,  ren fegooish undin thie y hroggal er yn ooir, as ren y thooilley brishey stiagh dy  trome, as chelleeragh huitt eh, as s'mooar va toyrt-mow yn thie shen.</span> </p></div</div></div></body></html>