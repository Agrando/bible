<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/john">John</a> &gt <strong>Chapter 2</strong></div><p><span class="verse"><a name="1">1</a>AS er y trass laa va poosey ayns Cana dy Ghalilee; as va moir Yeesey ayns shen.</span> <span class="verse"><a name="2">2</a>As va chammah Yeesey cuirt, as e ynseydee, gys y vannish.</span> <span class="verse"><a name="3">3</a>As tra v'ad laccal feeyn, dooyrt moir Yeesey rish, Cha vel feeyn oc.</span> <span class="verse"><a name="4">4</a>Dooyrt Yeesey r'ee, Ven, cre t'ain dy yannoo rish shen? cha vel my oor foast er jeet.</span> <span class="verse"><a name="5">5</a>Dooyrt e voir rish y vooinjer, Jean-jee shiuish cre-erbee jir eh riu.</span> <span class="verse"><a name="6">6</a>As va soit ayns shen shey siyn cloaie ry-hoi ushtey, lurg cliaghtey ny Hewnyn son glenney, cummal ghaa ny three dy firkinyn y pheesh.</span> <span class="verse"><a name="7">7</a>Dooyrt Yeesey roo, Lhieen-jee ny siyn lesh ushtey. As lhieen ad ad seose gys yn oirr.</span> <span class="verse"><a name="8">8</a>As dooyrt eh roo, Tayrn-jee nish, as cur-jee lhieu gys mainshter ny cuirraghyn. As hug ad lhieu eh.</span> <span class="verse"><a name="9">9</a>Tra va mainshter ny cuirraghyn er vlashtyn er yn ushtey va chyndait gys, feeyn, as nagh row fys echey cre voish ve (agh va fys ec ny sharvaantyn va tayrn yn ushtey~ deie mainshter ny cuirraghyn er y dooinney phoosee</span> <span class="verse"><a name="10">10</a>As dooyrt eh rish, Ta dy chooilley ghooinney ec y toshiaght soiaghey magh feeyn mie; as tra ta deiney er n'iu dy mie, eisht feeyn smessey: agh t'ou uss er vreayll y feeyn mie derrey nish.</span> <span class="verse"><a name="11">11</a>Yn toshiaght shoh dy virrilyn ren Yeesey ayns Cana dy Ghalilee, as hoilshee eh magh e ghloyr; as ren e ynseydee credjal ayn.</span> <span class="verse"><a name="12">12</a>Ny lurg shen, hie eh-hene, as e voir, as e vraaraghyn, as e ynseydee sheese gys Capernaum; as cha nhimmey laa duirree ad ayns shen.</span> <span class="verse"><a name="13">13</a>As va Caisht ny Hewnyn er-gerrey, as hie Yeesey seose gys Jerusalem,</span> <span class="verse"><a name="14">14</a>As hooar eh ayns y chiamble feallagh va creck dew, as kirree, as calmaneyn, as y vooinjer va caghlaa argid nyn soie:</span> <span class="verse"><a name="15">15</a>As tra v'eh er n'yannoo kip dy choyrdyn keylley, deiyr eh ad ooilley ass y chiamble, as ny kirree, as ny dew; as spreih eh magh yn argid ocsyn va caghlaa, as hilg eh harrish ny buird;</span> <span class="verse"><a name="16">16</a>As dooyrt eh roosyn va creck calmaneyn, Ersooyl-jee lesh ny reddyn shoh, ny jean-jee thie my Ayrey ny hie margee.</span> <span class="verse"><a name="17">17</a>As chooinee e ynseydee dy row eh scruit, Ta graih jeean dty hie er my chur mow.</span> <span class="verse"><a name="18">18</a>Eisht dreggyr ny Hewnyn, as dooyrt ad rish, Cre'n cowrey t'ou dy yeeaghyn dooin, fakin dy vel oo jannoo ny reddyn</span> <span class="verse"><a name="19">19</a>Dreggyr Yeesey as dooyrt eh roo, Lhieg-jee yn chiamble shoh, as trog-yms eh reesht ayns three laa.</span> <span class="verse"><a name="20">20</a>Eisht dooyrt ny Hewnyn, Shey bleeaney as da-eed va'n chiamble shoh dy hroggal, as Jean uss troggal eh ayns three laa?</span> <span class="verse"><a name="21">21</a>Agh mychione chiamble e chorp hene loayr eshyn.</span> <span class="verse"><a name="22">22</a>Shen-y-fa tra v'eh er n'irree veih ny merriu, chooinee ny ynseydee dy row eh er ghra shoh roo: as chred ad yn scriptyr, as y raa va Yeesey er loayrt.</span> <span class="verse"><a name="23">23</a>Nish tra v'eh ec Jerusalem ec y chaisht, rish earish ny feailley, ren ymmodee credjal ayns yn ennym echey, tra honnick ad y mirrilyn v'eh er n'yannoo.</span> <span class="verse"><a name="24">24</a>Agh cha hreisht Yeesey eh-hene orroo, er-yn-oyr dy row enney echey er dy chooilley ghooinney,</span> <span class="verse"><a name="25">25</a>As nagh row feme echey er unnane erbee dy ymmyrkey feanish jeh dooinney: son va ys echey cre va ayns dooinney.</span> </p></div</div></div></body></html>