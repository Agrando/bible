<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/matt">Matthew</a> &gt <strong>Chapter 14</strong></div><p><span class="verse"><a name="1">1</a>Ec y traa shen cheayll Herod yn Tetrarch jeh goo Yeesey,</span> <span class="verse"><a name="2">2</a>As dooyrt eh rish e ir-oik, Shoh Ean Bashtey, t'eh er n'irree veih ny merriu,  as er-yn-oyr shen ta mirrillyn er nyn obbraghey</span> <span class="verse"><a name="3">3</a>Son va Herod er ghoaill Ean, as er choyrt eh ayns geulaghyn 'sy phryssoon, er  coontey Herodias ben e vraar Philip.</span> <span class="verse"><a name="4">4</a>Son va Ean er ghra rish, Te noi yn leigh, ee dy ve ayd son ben.</span> <span class="verse"><a name="5">5</a>As tra baillish v'er choyrt eh gy-baase v'eh ayns aggle roish y pobble, er-yn-oyr  dy row ad dy ghoaill eh son phadeyr.</span> <span class="verse"><a name="6">6</a>Agh er y laa v'er ny reayll corrym rish y laa ruggyr Herod, ghaunse inneen Herodias  ayns yn enish oc, as ghow Herod lane boggey j'ee.</span> <span class="verse"><a name="7">7</a>Er shen ghiall eh lesh breearrey, dy choyrt-jee cre erbee hirragh ee.</span> <span class="verse"><a name="8">8</a>As dooyrt ish, myr va e moir er chur roee, Cur dou ayns shoh kione Ean Bashtey  er claare.</span> <span class="verse"><a name="9">9</a>As by-hrimshey lesh y ree: ny-yeih e coontey yn vreearrey, as y vooinjer v'ec  gien marish, doardee eh (yn kione) dy v'er ny livrey huic.</span> <span class="verse"><a name="10">10</a>As hug eh fys yn kione dy ve giarit jeh Ean ayns y phryssoon.</span> <span class="verse"><a name="11">11</a>As va'n kione er ny choyrt er claare as livreit gys y ven-aeg, as hug ish lh'ee  eh gys e moir.</span> <span class="verse"><a name="12">12</a>As haink e ynseydee, as hrog ad y corp, as doanluck ad eh, as hie ad, as dinsh  ad da Yeesey.</span> <span class="verse"><a name="13">13</a>Tra cheayll Yeesey jeh, ghow eh lhuingys, as jimmee eh veih shen gys ynnyd  faasagh er-lheh: as tra cheayll y pobble jeh, deiyr ad er ry nyn gosh ass ny ard-valjyn.</span> <span class="verse"><a name="14">14</a>As hie Yeesey magh, as honnick eh chaglym mooar dy leih, as v'eh er ny veiyghey  lesh chymmey orroo, as laanee eh adsyn va ching.</span> <span class="verse"><a name="15">15</a>As tra va'n fastyr er, haink e ostyllyn huggey, gra, She boayl faasagh shoh,  as te nish lesh yn anmys; lhig y raad da'n cheshaght, dy vod ad goll roue gys ny  baljyn cheerey, as beaghey y chionnaghey daue hene.</span> <span class="verse"><a name="16">16</a>Agh dooyrt Yeesey roo, Cha lhiass daue goll roue cur-jee shiuish beaghey daue</span> <span class="verse"><a name="17">17</a>As dooyrt ad rish, Cha vel ain ayns shoh agh queig bwilleenyn, as daa eeast.</span> <span class="verse"><a name="18">18</a>Dooyrt eshyn, Cur-jee lhieu ad ayns shoh hym's.</span> <span class="verse"><a name="19">19</a>As doardee eh yn pobble dy hoie sheese er y faiyr, as ghow eh ny queig bwilleenyn  as y daa eeast, as yeeagh eh seose gys niau, as vannee eh, as vrish eh, as hug eh  ny bwilleenyn da ny ostyllyn, as hirveish adsyn ad er y pobble.</span> <span class="verse"><a name="20">20</a>As ren ad ooilley gee, as v'ad jeant magh: as hrog ad jeh'n fooilliagh daag ad,  lane daa vaskad jeig.</span> <span class="verse"><a name="21">21</a>As adsyn v'er n'ee v'ad queig thousane dooinney, cheu-mooie jeh mraane as cloan.</span> <span class="verse"><a name="22">22</a>As chelleeragh hug Yeesey er e ostyllyn goaill lhuingys, as goll harrish gys  y cheu elley roish, choud as v'eshyn lhiggey yn raad da'n pobble.</span> <span class="verse"><a name="23">23</a>As tra v'eh er chur y pobble ersooyl, hie eh-hene er-lheh seose er slieau, dy  ghoaill padjer: as tra va'n fastyr er jeet, v'eh ayns shen ny-lomarcan.</span> <span class="verse"><a name="24">24</a>Agh va'n lhong nish ayns mean ny marrey, eiyrit noon as noal lesh ny tonnyn:  son va'n gheay nyn 'oi.</span> <span class="verse"><a name="25">25</a>As ayns y chiarroo arrey jeh'n oie, haink Yeesey huc, shooyll er y cheayn.</span> <span class="verse"><a name="26">26</a>As tra honnick ny ostyllyn eh shooyll er y cheayn, v'ad atchimagh, gra, She scaan  t'ayn; as deie ad magh ayns aggle.</span> <span class="verse"><a name="27">27</a>Agh chelleeragh loayr Yeesey roo, gra, Bee-jee dy yien mie, she mish t'ayn, ny  gow-jee aggle.</span> <span class="verse"><a name="28">28</a>As dreggyr Peddyr eh, gra, Hiarn, my she oo t'ayn, abbyr rhym cheet hood er yn  ushtey.</span> <span class="verse"><a name="29">29</a>As dooyrt eh, Tar royd. As tra va Peddyr er jeet neose ass y lhong, huill eh  er yn ushtey, dy gholl gys Yeesey.</span> <span class="verse"><a name="30">30</a>Agh gennaghtyn yn gheay rastagh, v'eh agglit: as aarloo dy gholl fo, dyllee eh,  gra, Hiarn, saue mee.</span> <span class="verse"><a name="31">31</a>As ayns y tullogh, heeyn Yeesey magh e laue, as haare eh eh, as dooyrt eh rish,  O ghooinney faase-chredjuagh, cre'n-fa v'ou mee-ouryssagh?</span> <span class="verse"><a name="32">32</a>As tra v'ad er n'gholl er-board y lhong, huitt yn gheay.</span> <span class="verse"><a name="33">33</a>Eisht haink yn cheshaght-lhuingey, as hug ad ooashley da, gra, Ayns firrinys  oo Mac Yee.</span> <span class="verse"><a name="34">34</a>As tra v'ad er jeet harrish, haink ad gys cheer Ghennesaret.</span> <span class="verse"><a name="35">35</a>As tra hoig cummaltee yn voayl shen quoi v'eh, hug ad fys magh gys ooilley yn  cheer mygeayrt, as hug ad lhieu huggey ooilley adsyn va doghanit.</span> <span class="verse"><a name="36">36</a>As ghuee ad er, ynrycan dy ventyn rish oirr e gharmad: as whilleen as venn rish,  v'ad er nyn lheihys.</span> </p></div</div></div></body></html>