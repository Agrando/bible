<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/matt">Matthew</a> &gt <strong>Chapter 5</strong></div><p><span class="verse"><a name="1">1</a>As fakin lheid ny earrooyn dy leih, hie eh seose er slieau: as tra v'eh er hoie sheese,  haink e ynseydee huggey</span> <span class="verse"><a name="2">2</a>As hrog eh seose e choraa, as dynsee eh ad, gra,</span> <span class="verse"><a name="3">3</a>Bannit t'adsyn ta imlee ayns spyrryd: son lhieusyn reeriaght niau.</span> <span class="verse"><a name="4">4</a>Bannit t'adsyn ta dobberan: son bee ad er nyn gherjaghey.</span> <span class="verse"><a name="5">5</a>Bannit t'adsyn ta meen surransagh: son bee yn thalloo oc ayns eiraght.</span> <span class="verse"><a name="6">6</a>Bannit t'adsyn ta accryssagh as paagh lurg yn ynrickys: son bee ad er nyn yannoo  magh.</span> <span class="verse"><a name="7">7</a>Bannit ta'n vooinjer vyghinagh: son bee myghin er ny hoilshaghey daue.</span> <span class="verse"><a name="8">8</a>Bannit t'adsyn ta glen ayns cree: son ver ad Jee my-ner.</span> <span class="verse"><a name="9">9</a>Bannit t'adsyn ta tayrn sleih gys shee: son bee ad enmyssit nyn gloan dy Yee.</span> <span class="verse"><a name="10">10</a>Bannit t'adsyn ta surranse tranlaase er graih cairys: son lhieusyn reeriaght  niau.</span> <span class="verse"><a name="11">11</a>Bannit ta shiuish tra vees shiu oltooanit, as tranlaasit, as dy chooilley ghrogh-ghoo  currit ass nyn lieh dy aggairagh er y choontey aym's.</span> <span class="verse"><a name="12">12</a>Gow-jee boggey, as bee-jee erskyn towse gennal: son s'mooar ta nyn leagh ayns  niau: son shoh myr ren ad tranlaase er ny phadeyryn va rhymbiu.</span> <span class="verse"><a name="13">13</a>Shiuish sollan y thallooin: agh my ta'n sollan er choayl e vlass, kys hig e  vree ayn reesht? cha vel ymmyd erbee sodjey ny chour, agh dy ve tilgit magh, as stampit  fo cassyn deiney.</span> <span class="verse"><a name="14">14</a>Shiuish soilshey yn theihll Cha vod ard-valley ta soit er cronk ve follit.</span> <span class="verse"><a name="15">15</a>Chamoo ta sleih foaddey cainle, as dy choyrt ee fo saagh; agh ayns cainleyr,  as t'ee cur soilshey da'n slane lught-thie.</span> <span class="verse"><a name="16">16</a>Lhig da'n soilshey euish myr shen soilshean fenish deiney, dy vod ad fakin ny  obbraghyn mie eu, as gloyr y choyrt da nyn ayr t'ayns niau.</span> <span class="verse"><a name="17">17</a>Ny smooinee-jee dy daink mish dy chur naardey yn leigh as ny phadeyryn: cha  nee dy chur naardey haink mee, agh dy chooilleeney.</span> <span class="verse"><a name="18">18</a>Son dy firrinagh ta mee gra riu, Derrey nee yn aer as yn ooir lheie ersooyl,  cha bee un ockle, ny'n floag sloo er ny ghoaill veih'n leigh, derrey vees ooilley  jeant mie.</span> <span class="verse"><a name="19">19</a>Quoi-erbee er-y-fa shen vrishys unnane jeh ny annaghyn sloo shoh, as ynsys myr  shen, bee eh enmyssit yn fer sloo ayns reeriaght niau: agh quoi erbee nee nyn yannoo  as nyn ynsaghey, bee eh enmyssit mooar ayns reeriaght niau.</span> <span class="verse"><a name="20">20</a>Son ta mee gra riu, Mannagh bee yn ynrickys euish erskyn ynrickys ny Scrudeyryn  as ny Phariseeyn, cha vod shiu er aght erbee goll stiagh ayns reeriaght niau.</span> <span class="verse"><a name="21">21</a>Ta shiu er chlashtyn dy row eh er ny ghra rish nyn shenn-ayryn, Cha jean oc dunverys:  as quoi-erbee nee dunverys, hig eh fo kerraghey yn vriwnys.</span> <span class="verse"><a name="22">22</a>Agh ta mish gra riuish, Quoi-erbee ta fargagh rish e vraar gyn oyr, dy jig eshyn  neesht fo kerraghey yn vriwnys: as quoi erbee jir rish e vraar, Raca: dy jig eh fo  briwnys yn ard-whuaiyl: agh quoi-erbee jir, Uss ommydan, dy bee eh ayns gaue aile  niurin,</span> <span class="verse"><a name="23">23</a>Shen-y-fa tra hebbys oo dty oural ec yn altar, my chooinys oo ayns shen dy vel  nhee erbee ec dty vraar dt'oi</span> <span class="verse"><a name="24">24</a>Faag ayns shen dty oural roish yn altar, as immee royd, jean coardail rish dty  vraar hoshiaght, as eisht tar, as cheb dty oural.</span> <span class="verse"><a name="25">25</a>Coard dy tappee rishyn ta streeu rhyt, choud as vees shiu goll cooidjagh er y  raad, er-aggle dy der eshyn oo fo laue yn vriw, as dy der yn briw oo fo currym y  tidoor, as dy bee oo tilgit ayns pryssoon.</span> <span class="verse"><a name="26">26</a>Dy firrinagh ta mee gra rhyt, Nagh jig oo magh ass shen, derrey t'ou er n'eeck  yn farling s'jerree.</span> <span class="verse"><a name="27">27</a>Ta shiu er chlashtyn dy row eh er ny ghra rish nyn shenn-ayryn, Cha brish oo  poosey.</span> <span class="verse"><a name="28">28</a>Agh ta mish gra riu, Quoi-erbee ta jeeaghyn er ben, dy chur saynt j'ee, dy vel  eh er vrishey poosey r'ee hannah ayns e chree.</span> <span class="verse"><a name="29">29</a>As my ta dty hooill yesh dy dty hayrn gys peccah, pluck assyd ee, as tilg void  ee: son te ny share dhyt unnane jeh dty hooillyn y choayl, na dty slane corp dy ve  tilgit ayns niurin.</span> <span class="verse"><a name="30">30</a>As my ta dty laue yesh dy dty hayrn gys peccah, giare jeed, as tilg void ee:  son te ny share dhyt unnane jeh dty oltyn y choayl, na dty slane corp dy ve tilgit  ayns niurin.</span> <span class="verse"><a name="31">31</a>Ve er ny ghra, Quoi-erbee ver e ven voish, lhig da screeuyn-scarree y chur jee.</span> <span class="verse"><a name="32">32</a>Agh ta mish gra riu, Quoi-erbee scarrys rish e ven, agh son oyr maarderys, dy  vel eh cur urree poosey y vrishey: as quoi-erbee phoosys ish ta scart, t'eh ny vaarderagh.</span> <span class="verse"><a name="33">33</a>Myrgeddin ta shiu er chlashtyn dy row eh er ny ghra rish nyn shenn-ayryn, Cha  jean oo loo-oaiagh y ghoaill, agh cooilleenee oo gys y Chiarn dty vreearaghyn.</span> <span class="verse"><a name="34">34</a>Agh ta mish gra riu, Ny loo-jee er aght erbee; edyr liorish niau, son she stoyl-reeoil  Yee eh:</span> <span class="verse"><a name="35">35</a>Ny liorish y thalloo, son shen stoyl e choshey: ny liorish Jerusalem, son shen  ard-valley yn Ard-ree.</span> <span class="verse"><a name="36">36</a>Chamoo looys oo liorish dty chione, er-yn-oyr nagh vod oo un renaig y yannoo  bane ny doo.</span> <span class="verse"><a name="37">37</a>Agh lhig da'n ghlare eu ve, She, she, Cha nee, cha nee: son cre-erbee ta harrish  shoh, te cheet veih yn olk.</span> <span class="verse"><a name="38">38</a>Ta shiu er chlashtyn dy row eh er ny ghra, Sooill son sooill, as feeackyl son  feeackyl.</span> <span class="verse"><a name="39">39</a>Agh ta mish gra riu, Ny shir-jee aggair y chooilleeney: agh quoi-erbee woaillys  oo er y lieckan yesh, chyndaa huggey yn lieckan elley.</span> <span class="verse"><a name="40">40</a>As my ta fer erbee dy dty eignagh ec y leigh, as goaill ersooyl dty chooat, lhig  dty chloagey lesh myrgeddin.</span> <span class="verse"><a name="41">41</a>As quoi-erbee chionnys ort dy gholl un veeley marish, gow marish jees.</span> <span class="verse"><a name="42">42</a>Cur dasyn ta jannoo aghin hood, as veihsyn ta shirrey geeasaght void, ny chyndaa  ersooyl.</span> <span class="verse"><a name="43">43</a>Ta shiu er chlashtyn dy row eh er ny ghra, Ver oo graih da dty naboo, as feoh  da dty noid.</span> <span class="verse"><a name="44">44</a>Agh ta mish gra riu, Bee-jee dooie da nyn noidyn, bannee-jee adsyn ta gwee mollaght  diu, jean-jee mie dauesyn ta cur dwoaie diu, as gow-jee padjer er nyn son ocsyn ta  dy goanlyssagh jannoo tranlaase erriu:</span> <span class="verse"><a name="45">45</a>Dy vod shiu ve cloan nyn Ayr t'ayns niau, son t'eshyn cur er e ghrian girree  er mie as sie, as cur fliaghey neose er y vooinjer chairagh as neu-chairagh.</span> <span class="verse"><a name="46">46</a>Son my ta shiu graihagh orroosyn ta graihagh erriuish, cre'n leagh ta nyn gour?  nagh vel eer ny publicanee jannoo yn lheid cheddin?</span> <span class="verse"><a name="47">47</a>My she da nyn mraaraghyn ny lomarcan ta shiu coyrt oltaghey-bea, cre smoo ta  shiu dy yannoo na feallagh elley? nagh vel ny eer publicanee jannoo myr shen?</span> <span class="verse"><a name="48">48</a>Bee-jee shiuish er-y-fa shen slane-ynrick, eer myr ta nyn Ayr t'ayns niau slane-ynrick.</span> </p></div</div></div></body></html>