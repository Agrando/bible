<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/matt">Matthew</a> &gt <strong>Chapter 10</strong></div><p><span class="verse"><a name="1">1</a>As tra v'eh er n-eamagh er e ghaa ostyl jeig huggey, hug eh daue pooar harrish spyrrydyn  neu-ghlen dy chastey ad, as dy lheihys dy chooilley vonney dy hingys, as dy chooilley  ghoghan.</span> <span class="verse"><a name="2">2</a>As shoh va enmyn yn daa ostyl yeig; Yn chied-er, Simon, ta enmyssit Peddyr, as  Andreays e vraar, Jamys mac Zebedee, as Ean y braar echeysyn</span> <span class="verse"><a name="3">3</a>Philip as Parlane, Thomase, as Mian yn publican, Jamys mac Alpheus, as Lebbeus  va slennooit Thaddeus.</span> <span class="verse"><a name="4">4</a>Simon yn Canaanite, as Yuaase Iscariot, ren myrgeddin eh y vrah.</span> <span class="verse"><a name="5">5</a>Yn ghaa-yeig shoh hug Yeesey magh, as doardee eh daue, gra, Ny immee-jee raad  ny Hashoonee, ny gys ard-valjyn ny Samaritanee.</span> <span class="verse"><a name="6">6</a>Agh immee-jee hoshiaght gys kirree cailjey thie Israel.</span> <span class="verse"><a name="7">7</a>As myr vees shiu goll, jean-jee preacheil, gra, Ta reeriaght niau er-gerrey.</span> <span class="verse"><a name="8">8</a>Slaanee-jee sleih chingey, glen-jee ny louranee, jean-jee ny merriu y aa-vioghey,  as drogh-spyrrydyn y chastey: nastee ta shiu er gheddyn, as dy nastee cur-jee veue.</span> <span class="verse"><a name="9">9</a>Ny kiare-jee son airh, ny argid, ny prash y ve eu ayns nyn sporranyn:</span> <span class="verse"><a name="10">10</a>Ny spagey son y raad, ny daa chooat, ny braagyn, ny lorg: (son ta'n obbree toilliu  e veaghey).</span> <span class="verse"><a name="11">11</a>As ard-valley ny balley erbee dy jed shiu stiagh ayn, Jean-jee briaght quoi ayn  ta feeu, as marishyn gow-jee aaght derrey hed shiu reue.</span> <span class="verse"><a name="12">12</a>As tra hed shiu stiagh ayns thie, bannee-jee daue.</span> <span class="verse"><a name="13">13</a>As my vees y thie feeu, lhig da'n shee eu cheet er: agh mannagh bee eh feeu,  lhig da'n shee eu chyndaa hiu hene reesht.</span> <span class="verse"><a name="14">14</a>As quoi-erbee nagh der oltaghey bea diu, as nash der geill da ny goan eu: tra  aagys shiu yn thie ny'n ard-valley shen, crie-jee veue joan nyn goshey.</span> <span class="verse"><a name="15">15</a>Dy firrinagh ta mee gra riu, Dy bee eh ny sassey da cheer Sodom as Gomorrah,  ec laa ny briwnys, na da'n ard-valley shen.</span> <span class="verse"><a name="16">16</a>Cur-my-ner ta mish dy choyrt shiu magh myr kirree mastey moddee oaldey: Bee-jee  er-y-fa shen tastagh myr ard-nieughyn, as oney myr calmaneyn.</span> <span class="verse"><a name="17">17</a>Agh bee-jee er nyn dwoaie roish deiney, son livrey-ee ad shiu seose gys ny coonceilyn,  as scuitchee ad shiu ayns nyn quaiylyn oc.</span> <span class="verse"><a name="18">18</a>As bee shiu er nyn goyrt fenish kiannoortyn as reeaghyn er y choontey aym's,  myr shoh gymmyrkey feanish dauesyn, as da ny Ashoonee.</span> <span class="verse"><a name="19">19</a>Agh tra ver ad stiagh shiu, ny bee-jee imneagh cre'n aght, ny cre nee shiu gra,  son bee eh er ny choyrt diu ayns yn oor cheddin cre nee shiu y ghra.</span> <span class="verse"><a name="20">20</a>Son cha nee shiuish ta loayrt, agh spyrryd yn Ayr eu ta loayrt ayndiu.</span> <span class="verse"><a name="21">21</a>As livreyee braar seose e vraar gys baase, as yn ayr e lhiannoo: as nee cloan  girree magh noi nyn ayr as nyn moir, as bee ad feanishyn baaish orroo.</span> <span class="verse"><a name="22">22</a>As ver yn ymmodee feoh diu er coontey yn ennym aym's: agh eshyn nee shassoo magh  gys y jerrey, bee eh er ny hauail.</span> <span class="verse"><a name="23">23</a>Agh tra nee ad tranlaase erriu ayns un ard-valley, cosne-jee reue gys ard-valley  elley: son ta mee shickyrys diu, nagh bee shiu er n'gholl harrish ard-valjyn Israel  derrey vees Mac y dooinney er jeet.</span> <span class="verse"><a name="24">24</a>Cha vel y scoillar erskyn e vainshter ny'n charvaant erskyn e hiarn.</span> <span class="verse"><a name="25">25</a>S'lioar da'n scoillar dy ve myr e vainshter, as y charvaant myr e hiarn: my t'ad  er cheau Beelzebub er mainshter y thie, cre woad smoo nee ad e vooinjer y oltooaney.</span> <span class="verse"><a name="26">26</a>Ny gow-jee er-y-fa shen aggle roue: son cha vel nhee erbee follit nagh jir gys  soilshey: ny nhee erbee keillit, nagh jig er-ash.</span> <span class="verse"><a name="27">27</a>Shen ta mish dy insh diu ayns folliaght fockle-jee shiuish magh eh dy foshlit:  as shen ta shiu er chlashtyn myr hannish voym's, jean-jee y phreacheil er mullagh  ny dhieyn.</span> <span class="verse"><a name="28">28</a>As ny bee aggle erriu rouesyn varrys y corp, agh nagh jarg er yn annym y varroo:  agh bee-jee ayns aggle smoo roishyn oddys annym as callin neesht y stroie ayns niurin.</span> <span class="verse"><a name="29">29</a>Nagh vel daa sparroo er nyn greck son farling? as cha duitt unnane oc marroo  er y thalloo fegooish oardagh yn Ayr eu.</span> <span class="verse"><a name="30">30</a>Agh ta eer renaigyn nyn ghing ooilley er nyn earroo.</span> <span class="verse"><a name="31">31</a>Ny bee-jee shiuish er-y-fa shen ayns aggle, ta ny smoo dy ve soit jiuish na jeh  ymmodee sperriu.</span> <span class="verse"><a name="32">32</a>Quoi-erbee er-y-fa shen ghoys rhym's kiongoyrt rish deiney, goym's rishyn myrgeddin  kiongoyrt rish my Ayr t'ayns niau.</span> <span class="verse"><a name="33">33</a>Agh quoie-erbee obbys mish kiongoyrt rish deiney, eshyn neem's myrgeddin y obbal  kiongoyrt rish my Ayr t'ayns niau.</span> <span class="verse"><a name="34">34</a>Ny smooinee-jee dy daink mish dy chur lhiam shee er y thalloo: cha daink mee  dy chur lhiam shee, agh cliwe.</span> <span class="verse"><a name="35">35</a>Son ta mish er jeet dy scarrey dooinney veih e ayr, as yn inneen veih e moir,  as y ven-chleuin veih e moir-'sy-leigh</span> <span class="verse"><a name="36">36</a>As noidyn dooinney vees adsyn jeh'n lught-thie echey hene.</span> <span class="verse"><a name="37">37</a>Eshyn ta ny s'graihee er ayr ny moir na orrym's, cha vel eh feeu jee'm: as eshyn  ta ny s'graihee er mac ny inneen na orrym's cha vel eh feeu jee'm.</span> <span class="verse"><a name="38">38</a>As eshyn nagh jean e chrosh y ymmyrkey, as geiyrt orrym's, cha vel eh feeu jee'm.</span> <span class="verse"><a name="39">39</a>Eshyn ta aggindagh e vioys y hauail, caillee eh eh: agh eshyn chaillys e vioys  er my ghraih's, nee eh eh y hauail.</span> <span class="verse"><a name="40">40</a>Eshyn ta soiaghey jiuish, t'eh soiaghey jeem's: as eshyn ta soiaghey jeem's,  t'eh soiaghey jehsyn t'er my choyrt.</span> <span class="verse"><a name="41">41</a>Eshyn ta cur oltaghey-bea da phadeyr ayns ennym phadeyr, yiow eh leah phadeyr  as eshyn ta cur oltaghey-bea da dooinney cairagh ayns ennym dooinney cairagh, yiow  eh leagh dooinney cairagh.</span> <span class="verse"><a name="42">42</a>As quoi-erbee ver agh cappan dy ushtey feayr da unnane jeh'n vooinjer veggey  shoh dy iu, son dy vel eh credjal aynym's, dy firrinagh ta mee gra riu, nagh jean  eh er aght erbee e leagh y choayl.</span> </p></div</div></div></body></html>