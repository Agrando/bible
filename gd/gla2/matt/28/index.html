<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/matt">Matthew</a> &gt <strong>Chapter 28</strong></div><p><span class="verse"><a name="1">1</a>Tra va'n doonaght harrish, as y vadran cheet rish er y chied laa jeh'n chiaghtin,  haink Moirrey Malaine, as Moirrey elley dy voddagh ad yn oaie y akin.</span> <span class="verse"><a name="2">2</a>As cur-my-ner va craa thallooin mooar ayn; son va ainle y Chiarn er jeet neose  veih niau, as er jeet as er rowlal back yn chlagh jeh beeal yn oaie, as er hoie urree.</span> <span class="verse"><a name="3">3</a>Va'n eddin echey goll-rish y tendreil, as e choamrey gial myr y sniaghtey.</span> <span class="verse"><a name="4">4</a>As ayns aggle roish va ny arreyderyn er creau, as haink ad dy ve myr deiney marroo.</span> <span class="verse"><a name="5">5</a>As dreggyr yn ainle, as dooyrt eh rish ny mraane, Ny gow-jee aggle: son ta fys  aym's dy vel shiu shirrey Yeesey, v'er ny chrossey.</span> <span class="verse"><a name="6">6</a>Cha vel eh ayns shoh, son t'eh er n'irree myr dooyrt eh-hene: tar-jee, jeeagh-jee  er yn ynnyd raad va'n Chiarn oanluckit.</span> <span class="verse"><a name="7">7</a>As immee-jee dy tappee, as insh-jee da e ostyllyn, dy vel eh er n'irree veih ny  merriu; as cur-my-ner, t'eh goll reue gys Galilee, ayns shen hee shiu eh, cur-my-ner,  ta mish er n'insh diu.</span> <span class="verse"><a name="8">8</a>As jimmee ad dy tappee veih'n oaie lesh aggle as boggey mooar, as roie ad dy chur  lhieu yn naight gys e ostyllyn.</span> <span class="verse"><a name="9">9</a>As myr v'ad goll dy insh eh da e ostyllyn, cur-my-ner haink Yeesey nyn guail,  gra, Dy vannee diu. As haink ad, as huitt ad sheese ec e chassyn, lesh nyn laueyn  orroo, cur ooashley da.</span> <span class="verse"><a name="10">10</a>Eisht dooyrt Yeesey roo, Ny gow-jee aggle: immee-jee, as abbyr-jee rish my vraaraghyn  ad dy gholl gys Galilee, as ayns shen hee ad mee.</span> <span class="verse"><a name="11">11</a>Nish myr v'ad goll, cur-my-ner, haink shiartanse jeh'n arrey gys yn ard-valley,  as dinsh ad da ny ard-saggyrtyn ooilley ny va er daghyrt.</span> <span class="verse"><a name="12">12</a>As tra v'adsyn as y chanstyr er nyn jaglym cooidjagh, as er chur nyn goyrle dy  cheilley hug ad sym mooar dy argid da ny sidooryn,</span> <span class="verse"><a name="13">13</a>Gra, Abbyr-jee shiuish, Haink e ostyllyn ayns yn oie, as gheid ad eh ersooyl  choud as va shin nyn gadley.</span> <span class="verse"><a name="14">14</a>As my chlinnys y kiannoort jeh, nee mayd eshyn y vreagey as shiuish y heyrey.</span> <span class="verse"><a name="15">15</a>Myr shen ghow ad yn argid, as ren ad myr va currit roue: as ta'n raa shoh dy  cadjin er ny insh magh mastey ny Hewnyn gys y laa t'ayn jiu.</span> <span class="verse"><a name="16">16</a>Eisht hie yn un ostyl yeig roue gys Galilee, gys slieau raad va Yeesey er n'oardaghey  daue.</span> <span class="verse"><a name="17">17</a>As tra honnick ad eh, hug ad ooashley da: agh va paart jeu fo mee-ourys.</span> <span class="verse"><a name="18">18</a>As haink Yeesey, as loayr eh roo, gra, Ta dy chooilley phooar er ny chur dou  ayns niau as er y thalloo.</span> <span class="verse"><a name="19">19</a>Immee-jee er-y-fa shen, as ynsee-jee dy chooilley ashoon, as bashtee-jee ad  ayns ennym yn Ayr, as y Vac, as y spyrryd Noo:</span> <span class="verse"><a name="20">20</a>Gynsaghey daue dy reayll dy chooilley nhee cre-erbee ta mish er chur ayns sarey  diu: as cur-my-ner, ta mish meriu kinjagh, eer gys jerrey yn theihll.</span> </p></div</div></div></body></html>