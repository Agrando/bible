<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/matt">Matthew</a> &gt <strong>Chapter 11</strong></div><p><span class="verse"><a name="1">1</a>As haink eh gy-kione, erreish da Yeesey v'er choyrt ny curmyn shoh da e ghaa ostyl  jeig dy jagh eh veih shen dy ynsaghey, as dy phreacheil ayns ny ard-valjyn mygeayrt.</span> <span class="verse"><a name="2">2</a>Nish tra va Ean er chlashtyn ayns y phryssoon jeh obbraghyn Chreest, hug eh jees  jeh e ynseydee hene er chaghteraght huggey,</span> <span class="verse"><a name="3">3</a>Dy ghra rish, Nee uss eh va dy heet ny vel shin dy yeeaghyn son fer elley?</span> <span class="verse"><a name="4">4</a>Dreggyr Yeesey as dooyrt eh roo, Immee-jee, as soilshee-jee da Ean ny reddyn ta  shiu dy chlashtyn as dy akin:</span> <span class="verse"><a name="5">5</a>Ta ny doail geddyn nyn soilshey, as ny croobee shooyll, ny louraanee er nyn ghlenney,  ny beuyr clashtyn, ny merriu er nyn mioghey, as yn sushtal er ny phreacheil da ny  boghtyn.</span> <span class="verse"><a name="6">6</a>As bannit ta eshyn nagh jean beg y hoiaghey jeem's.</span> <span class="verse"><a name="7">7</a>As myr v'ad goll roue, ren Yeesey toshiaght dy ghra rish y pobble mychione Ean,  Cre hie shiu magh gys yn aasagh dy akin? Nee cuirtlagh criht lesh y gheay?</span> <span class="verse"><a name="8">8</a>Agh cre hie shiu magh dy akin? Dooinney coamrit ayns garmad moyrnagh? Cur-my-ner,  t'adsyn ta ceau coamrey moyrnagh ayns cooyrtyn reeoil.</span> <span class="verse"><a name="9">9</a>Agh cre hie shiu magh dy akin? Nee phadeyr? dy jarroo ta mee gra riu, as fer syrjey  na phadeyr.</span> <span class="verse"><a name="10">10</a>Son shoh eh, my-e-chione te scruit, Cur-my-ner ta mee cur my haghter magh royd,  dy chiartaghey'n raad kiongoyrt rhyt.</span> <span class="verse"><a name="11">11</a>Dy firrinagh ta mee gra riu, ny mast' ocsyn t'er ve ruggit jeh mraane, cha vel  fer syrjey na Ean Bashtey er droggal: ny-yeih ta'n fer sloo t'ayns reeriaght niau  ny syrjey na eshyn.</span> <span class="verse"><a name="12">12</a>As er-dy laghyn Ean Bashtey derrey nish, ta sleih chionney stiagh gys reeriaght  niau, as t'adsyn ta cheet lesh jeeanid cosney stiagh ayn.</span> <span class="verse"><a name="13">13</a>Son ren ooilley ny phadeyryn as y leigh phadeyrys derrey Ean.</span> <span class="verse"><a name="14">14</a>As my ta shiu booiagh goaill-rish, shoh Elias va ry-hoi cheet.</span> <span class="verse"><a name="15">15</a>Eshyn ta cleayshyn echey dy chlashtyn lhig da clashtyn.</span> <span class="verse"><a name="16">16</a>Agh cre gys nee'm yn cheeloghe shoh y hoylaghey? T'ad goll-rish cloan ta nyn  soie ayns ny margaghyn, as geamagh da ny sheshaghyn oc.</span> <span class="verse"><a name="17">17</a>As gra, Ta shin er n'yannoo bingys diu, as cha vel shiu er ghaunsin: ta shin  er hroggal bardoon diu, as cha vel shiu er ghobberan.</span> <span class="verse"><a name="18">18</a>Son cha daink Ean gee ny giu, as t'ad gra, Ta drogh-spyrryd ayn.</span> <span class="verse"><a name="19">19</a>Haink Mac yn dooinney gee as giu, as t'ad gra, Cur-my-ner dooinney jollyssagh,  as iuder feeyney, carrey dy publicanee as dy pheccee: agh ta creenaght er ny heyrey  liorish e cloan hene.</span> <span class="verse"><a name="20">20</a>Eisht ren eh toshiaght dy phlaiynt er ny ard-valjyn, ayndoo va'n chooid smoo  jeh e obbraghyn yindyssagh er nyn yannoo, er-yn-oyr nagh ghow ad arrys.</span> <span class="verse"><a name="21">21</a>Smerg dhyt's Chorazin, smerg dhyt's Vethsaida: son dy beagh ny obbraghyn yindyssagh  er ny ve jeant ayns Tyre as Sidon t'er ny ve jeant ayndiuish, veagh ad er ghoaill  arrys foddey er-dy-henney ayns aanrit-sack as leoie</span> <span class="verse"><a name="22">22</a>Agh ta mee gra riu, Dy bee kerraghey s'eddrym er ny choyrt er Tyre as Sidon ec  laa ny briwnys, na vees er ny choyrt erriuish.</span> <span class="verse"><a name="23">23</a>As uss, Chapernaum, ta dty ooashley roshtyn gys niau, bee oo er dty hilgey sheese  gys niurin: son dy beagh ny obbraghyn yindyssagh er ve jeant ayns Sodom, t'er ve  jeant aynyd's, veagh eh er ve er-mayrn gys y laa t'ayn jiu.</span> <span class="verse"><a name="24">24</a>Agh ta mee gra riu, dy bee kerraghey sassey er ny choyrt er thalloo Sodom ec  laa ny briwnys, na vees ort's.</span> <span class="verse"><a name="25">25</a>Ec y traa shen dreggyr Yeesey as dooyrt eh, Ta mee cur booise dhyt, O Ayr,  Hiarn niau as thalloo, er-yn-oyr dy vel oo er cheiltyn ny reddyn shoh vouesyn ta  creeney as tushtagh, as dy vel oo er hoilshaghey ad da oikanyn.</span> <span class="verse"><a name="26">26</a>Shen dy jarroo myr te, Ayr, son shen myr ve mie ayns dty hilley's.</span> <span class="verse"><a name="27">27</a>Ta dy chooilley nhee er ny livrey dooys liorish my Ayr: as cha nhione da dooinney  erbee yn Mac, agh yn Ayr: chamoo shione da dooinney erbee yn Ayr, agh y Mac, as eshyn  da s'gooidsave lesh yn Mac eh y hoilshaghey.</span> <span class="verse"><a name="28">28</a>Tar-jee hym's ooilley shiuish ta deinagh as trome laadit, as neem's shiu y  ooraghey.</span> <span class="verse"><a name="29">29</a>Gow-jee my whing erriu, as ynsee-jee voym's, son ta mee meen as imlee ayns cree:  as yiow shiu fea da nyn amneenyn.</span> <span class="verse"><a name="30">30</a>Son ta my whing aashagh, as my errey eddrym.</span> </p></div</div></div></body></html>