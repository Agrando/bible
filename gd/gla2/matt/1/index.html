<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/gd/gla2/matt/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/gd">Gaelic</a> &gt; <a href="/gd/gla2">Gaelic Scripture (Manx Gaelic)</a> &gt; <a href="/gd/gla2/matt">Matthew</a> &gt <strong>Chapter 1</strong></div><p><span class="verse"><a name="1">1</a>Lioar sheeloghe Yeesey Creest, mac Ghavid, mac Abraham</span> <span class="verse"><a name="2">2</a>Hooar Abraham Isaac, as hooar Isaac Jacob, as hooar Jacob Judas as e vraaraghyn.</span> <span class="verse"><a name="3">3</a>As hooar Judas Phares as Zarah rish Thamar, as hooar Phales Esrom, as hooar Esrom  Aram.</span> <span class="verse"><a name="4">4</a>As hooar Aram Aminadab, as hooar Aminadab Naason, as hooar Naason Salmon</span> <span class="verse"><a name="5">5</a>As hooar Salmon Booz rish Rachab, as hooar Booz Obed rish Ruth, as hooar Obed  Jesse.</span> <span class="verse"><a name="6">6</a>As hooar Jesse David yn ree, as hooar David yn ree Solomon reeish v'er ny ve ben  Urias.</span> <span class="verse"><a name="7">7</a>As hooar Solomon Roboam, as hooar Roboam Abia, as hooar Abia Asa:</span> <span class="verse"><a name="8">8</a>As hooar Asa Josaphat, as hooar Josaphat Joram, as hooar Joram Ozias.</span> <span class="verse"><a name="9">9</a>As hooar Ozias Joatham, as hooar Joatham Achaz, as hooar Achaz Ezekias.</span> <span class="verse"><a name="10">10</a>As hooar Ezekias Manasses, as hooar Manasses Amon, as hooar Amon Josias.</span> <span class="verse"><a name="11">11</a>As hooar Josias Jechonias as e vraaraghyn, mysh traa yn chappeeys Babylonagh.</span> <span class="verse"><a name="12">12</a>As rish earish yn chappeeys Babylon agh hooar Jechonias Salathiel, as hooar Salathiel  Zorobabel.</span> <span class="verse"><a name="13">13</a>As hooar Zorobabel Abiud, as hooar Abiud Eliakim, as hooar Eliakim Azor.</span> <span class="verse"><a name="14">14</a>As hooar Azor Sadoc, as hooar Sadoc Achim, as hooar Achim Eliud.</span> <span class="verse"><a name="15">15</a>As hooar Eliud Eliazar, as hooar Eliazar Matthan, as hooar Matthan Jacob.</span> <span class="verse"><a name="16">16</a>As hooar Jacob Joseph sheshey Voirrey, j'eeish ruggyr Yeesey, ta enmyssit Creest.</span> <span class="verse"><a name="17">17</a>Myr shen ta ooilley ny sheelogheyn veih Abraham gys David, kiare sheelogheyn  jeig: as veih David derrey'n chappeeys ayns Babylon, kiare sheelogheyn jeig: as veih'n  chappeeys ayns Babylon derrey Creest kiare sheelogheyn jeig.</span> <span class="verse"><a name="18">18</a>Nish shoh myr haink (Yeesey) Creest er y theihll: Erreish da e voir Moirrey  ve nasht rish Joseph, roish my daink ad dy vaghey cooidjagh, v'ee ry-akin dy ve corrym  liorish yn Spyrryd Noo.</span> <span class="verse"><a name="19">19</a>As myr va Joseph e sheshey ny ghooinney cairal, as neu-wooiagh dy choyrt ee gys  nearey foshlit, v'eh smooinaghtyn dy scarrey</span> <span class="verse"><a name="20">20</a>Agh choud as va ny reddyn shoh er e aigney, cur-my-ner haink ainle y Chiarn huggey  ayns ashlish, gra, Yoseph, vac Ghavid, ny bee aggle ort dy ghoaill hood Moirrey dty  ven: son shen t'er ny ghientyn aynjee, te jeh'n Spyrryd Noo.</span> <span class="verse"><a name="21">21</a>As ver ee mac son y theihll, as nee oo genmys eh Yeesey, son sauee eh e phobble  veih nyn beccaghyn.</span> <span class="verse"><a name="22">22</a>(Shoh myr va er ny chooilleeney ooilley ny loayr y Chiarn liorish y phadeyr,  gra</span> <span class="verse"><a name="23">23</a>Cur-my-ner nee moidyn gientyn, as ver ee mac son y theihll, as nee ad genmys  eh Emmanuel, ta shen dy ghra, Jee marin.)</span> <span class="verse"><a name="24">24</a>Tra va Joseph eisht er n'irree veih cadley, ren eh myr va ainle y Chiarn er chur  roish, as ghow eh thie e ven:</span> <span class="verse"><a name="25">25</a>As cha row veg echey dy yannoo r'ee, derrey hug ee e ynrycan mac son y theihll,  as denmys eh yn ennym echey Yeesey.</span> </p></div</div></div></body></html>