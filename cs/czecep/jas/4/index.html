<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/jas">James</a> &gt <strong>Chapter 4</strong></div><p><span class="verse"><a name="1">1</a>Odkud jsou mezi vámi boje a sváry? Nejsou to právě vášně, které vás vedou do bojů?</span> <span class="verse"><a name="2">2</a>Chcete mít, ale nemáte. Ubíjíte a nevražíte, ale ničeho nemůžete dosáhnout. Sváříte se a bojujete - a nic nemáte, protože neprosíte.</span> <span class="verse"><a name="3">3</a>Prosíte sice, ale nedostáváte, protože prosíte nedobře: jde vám o vaše vášně.</span> <span class="verse"><a name="4">4</a>Proradná stvoření! Což nevíte, že přátelství se světem je nepřátelství s Bohem? Kdo tedy chce být přítelem světa, stává se nepřítelem Božím.</span> <span class="verse"><a name="5">5</a>Či myslíte, že nadarmo je psáno: 'Bůh žárlivě touží po duchu, kterého do nás vložil'?</span> <span class="verse"><a name="6">6</a>Mocnější však je milost, kterou dává. Proto je řečeno: 'Bůh se staví proti pyšným, ale pokorným dává milost.'</span> <span class="verse"><a name="7">7</a>Podřiďte se tedy Bohu. Vzepřete se ďáblu a uteče od vás, přibližte se k Bohu a přiblíží se k vám.</span> <span class="verse"><a name="8">8</a>Umyjte si ruce, hříšníci, a očisťte svá srdce, lidé dvojí tváře!</span> <span class="verse"><a name="9">9</a>Bědujte, naříkejte a plačte! Váš smích ať se obrátí v pláč a vaše radost v žal.</span> <span class="verse"><a name="10">10</a>Pokořte se před Pánem, a on vás povýší.</span> <span class="verse"><a name="11">11</a>Bratří, nesnižujte jeden druhého. Kdo snižuje nebo odsuzuje bratra, snižuje a odsuzuje zákon. Jestliže však odsuzuješ zákon, neplníš zákon, nýbrž stavíš se nad něj jako soudce.</span> <span class="verse"><a name="12">12</a>Jeden je zákonodárce i soudce; on může zachránit i zahubit. Ale kdo jsi ty, že odsuzuješ bližního?</span> <span class="verse"><a name="13">13</a>A nyní vy, kteří říkáte: "Dnes nebo zítra půjdeme do toho a toho města, zůstaneme tam rok, budeme obchodovat a vydělávat" -</span> <span class="verse"><a name="14">14</a>vy přece nevíte, co bude zítra! Co je váš život? Jste jako pára, která se na okamžik ukáže a potom zmizí!</span> <span class="verse"><a name="15">15</a>Raději byste měli říkat: "Bude-li Pán chtít, budeme naživu a uděláme to neb ono."</span> <span class="verse"><a name="16">16</a>Vy se však vychloubáte a chvástáte.</span> <span class="verse"><a name="17">17</a>Každá taková chlouba je zlá. Kdo ví, co je činit dobré, a nečiní, má hřích.</span> </p></div</div></div></body></html>