<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/jas/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/jas">James</a> &gt <strong>Chapter 3</strong></div><p><span class="verse"><a name="1">1</a>Nechtějte všichni učit druhé, moji bratří: vždyť víte, že my, kteří učíme, budeme souzeni s větší přísností.</span> <span class="verse"><a name="2">2</a>Všichni přece mnoho chybujeme. Kdo nechybuje slovem, je dokonalý muž a dovede držet na uzdě celé své tělo.</span> <span class="verse"><a name="3">3</a>Dáváme-li koňům do huby udidlo, aby nás poslouchali, můžeme tak řídit celé jejich tělo.</span> <span class="verse"><a name="4">4</a>Nebo si představte lodi: Jsou tak veliké a jsou hnány prudkými větry, ale malé kormidlo je řídí, kamkoli kormidelník chce.</span> <span class="verse"><a name="5">5</a>Tak i jazyk je malý úd, ale může se chlubit velkými věcmi. Považte, jak malý oheň může zapálit veliký les!</span> <span class="verse"><a name="6">6</a>I jazyk je oheň. Je to svět zla mezi našimi údy, poskvrňuje celé tělo a ničí celý náš život, sám podpalován pekelným plamenem.</span> <span class="verse"><a name="7">7</a>Všechny druhy zvířat i ptáků, plazů i mořských živočichů mohou být a jsou kroceny člověkem,</span> <span class="verse"><a name="8">8</a>ale jazyk neumí zkrotit nikdo z lidí. Je to zlo, které si nedá pokoj, plné smrtonosného jedu.</span> <span class="verse"><a name="9">9</a>Jím chválíme Pána a Otce, jím však také proklínáme lidi, kteří byli stvořeni k Boží podobě.</span> <span class="verse"><a name="10">10</a>Z týchž úst vychází žehnání i proklínání. Tak tomu být nemá, bratří moji.</span> <span class="verse"><a name="11">11</a>Což pramen z téhož zřídla vydává vodu sladkou i hořkou?</span> <span class="verse"><a name="12">12</a>Což může, bratří, fíkovník nést olivy nebo réva fíky? Právě tak nemůže slaný pramen dávat sladkou vodu.</span> <span class="verse"><a name="13">13</a>Kdo je mezi vámi moudrý a rozumný? Ať ukáže své skutky dobrým způsobem života, v tichosti, kterou dává moudrost.</span> <span class="verse"><a name="14">14</a>Máte-li však v srdci hořkou závist a svárlivost, nechlubte se moudrostí a nelžete proti pravdě.</span> <span class="verse"><a name="15">15</a>To přece není moudrost přicházející shůry, ale přízemní, živočišná, ďábelská.</span> <span class="verse"><a name="16">16</a>Vždyť kde je závist a svárlivost, tam je zmatek a kdejaká špatnost.</span> <span class="verse"><a name="17">17</a>Moudrost shůry je především čistá, dále mírumilovná, ohleduplná, ochotná dát se přesvědčit, plná slitování a dobrého ovoce, bez předsudků a bez přetvářky.</span> <span class="verse"><a name="18">18</a>Ovoce spravedlnosti sklidí u Boha ti, kdo rozsévají pokoj.</span> </p></div</div></div></body></html>