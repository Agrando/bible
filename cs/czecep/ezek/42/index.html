<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ezek/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ezek">Ezekiel</a> &gt <strong>Chapter 42</strong></div><p><span class="verse"><a name="1">1</a>Pak mě vedl severní cestou směrem k vnějšímu nádvoří a přivedl mě ke komorám, které byly na sever od odděleného prostoru při budově.</span> <span class="verse"><a name="2">2</a>Komory byly v délce sto loket s vchodem od severu a v šířce padesáti loket.</span> <span class="verse"><a name="3">3</a>V délce dvaceti loket při vnitřním nádvoří, proti dlažbě vnějšího nádvoří, byly pavlače ve třech řadách nad sebou.</span> <span class="verse"><a name="4">4</a>Přístup ke komorám byl široký deset loket. Dovnitř vedl chodník jeden loket široký. Vchody ke komorám byly na severu.</span> <span class="verse"><a name="5">5</a>Vrchní komory při budově byly užší než spodní a prostřední, protože pavlače zabíraly část místa.</span> <span class="verse"><a name="6">6</a>Byly postaveny ve třech poschodích bez podpěrných sloupů, jaké byly na nádvořích. Proto se stavba stupňovitě zužovala zezdola od země, od spodních komor přes prostřední.</span> <span class="verse"><a name="7">7</a>Venkovní zídka dlouhá padesát loket, souběžná s komorami, směřovala k vnějšímu nádvoří. Byla při přední straně komor.</span> <span class="verse"><a name="8">8</a>Komory obrácené k vnějšímu nádvoří byly dlouhé padesát loket, zatímco obrácené k chrámu byly dlouhé sto loket.</span> <span class="verse"><a name="9">9</a>Do spodní části komor vedl vchod z východní strany, kterým se do nich vcházelo z vnějšího nádvoří.</span> <span class="verse"><a name="10">10</a>Při zdi nádvoří, při odděleném prostoru směrem k východu, a při budově byly další komory.</span> <span class="verse"><a name="11">11</a>Před nimi byl chodník. Komory vypadaly stejně jako na severní straně; byly stejně dlouhé i široké, i se všemi jejich východy a vnitřním zařízením.</span> <span class="verse"><a name="12">12</a>Jako vchody ke komorám na jižní straně byl stejný hlavní vstup na začátku chodníku, chodníku vedoucího podél ochranné zdi od východu. Tudy se přicházelo.</span> <span class="verse"><a name="13">13</a>I řekl mi: "Komory na severní i jižní straně, které jsou při odděleném prostoru, jsou komory svaté; tam smějí jíst velesvaté dary jen kněží, kteří přistupují k Hospodinu. Tam také ukládají velesvaté dary k oběti přídavné, k oběti za hřích a k oběti za vinu, neboť je to svaté místo.</span> <span class="verse"><a name="14">14</a>Kněží, kteří tam vstoupí, než vyjdou ze svatého prostoru do vnějšího nádvoří, odloží tam svá roucha, v nichž konali službu, protože jsou svatá. Oblečou se do jiných rouch a teprve pak mohou vstoupit do prostoru určeného pro lid."</span> <span class="verse"><a name="15">15</a>Když dokončil měření uvnitř domu, vedl mě cestou k bráně s průčelím k východu a změřil celou stavbu kolem dokola.</span> <span class="verse"><a name="16">16</a>Prutem k měření změřil východní stranu; měřila celkem pět set prutů, měřeno prutem k měření.</span> <span class="verse"><a name="17">17</a>Pak změřil prutem k měření severní stranu; měřila celkem pět set prutů.</span> <span class="verse"><a name="18">18</a>Také jižní stranu změřil prutem k měření; měřila pět set prutů.</span> <span class="verse"><a name="19">19</a>Potom se obrátil k západní straně; naměřil prutem k měření pět set prutů.</span> <span class="verse"><a name="20">20</a>Celou stavbu změřil ze čtyř stran. Obklopovala ji hradba; ta byla dlouhá pět set a široká také pět set prutů. Měla oddělovat svaté od nesvatého.</span> </p></div</div></div></body></html>