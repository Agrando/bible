<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ezek/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ezek">Ezekiel</a> &gt <strong>Chapter 11</strong></div><p><span class="verse"><a name="1">1</a>Tu mě duch zvedl a přenesl k východní bráně Hospodinova domu, obrácené k východu. A hle, u vchodu do brány dvacet pět mužů. Uprostřed nich jsem uviděl Jaazanjáše, syna Azúrova, a Pelatjáše, syna Benajášova, velmože lidu.</span> <span class="verse"><a name="2">2</a>Hospodin mi řekl: "Lidský synu, to jsou ti muži, kteří vymýšlejí ničemnosti a dávají v tomto městě zlou radu.</span> <span class="verse"><a name="3">3</a>Říkají: »Nestavějte v blízké době domy. Město je hrnec a my jsme maso«.</span> <span class="verse"><a name="4">4</a>Proto prorokuj proti nim, prorokuj, lidský synu!"</span> <span class="verse"><a name="5">5</a>Duch Hospodinův se na mne snesl a Hospodin mi poručil: "Řekni: Toto praví Hospodin: Takto jste mluvili, dome izraelský, a já vím, co vstoupilo do vašeho ducha.</span> <span class="verse"><a name="6">6</a>Rozmnožili jste počet skolených v tomto městě, naplnili jste skolenými jeho ulice."</span> <span class="verse"><a name="7">7</a>Proto praví Panovník Hospodin toto: "Skolení, které jste v něm pohodili, jsou maso a město je hrnec; vás však z jeho středu vyvedu.</span> <span class="verse"><a name="8">8</a>Bojíte se meče a já na vás meč uvedu, je výrok Panovníka Hospodina.</span> <span class="verse"><a name="9">9</a>Vyvedu vás z města, ale vydám vás do rukou cizáků. Tak nad vámi vykonám soudy.</span> <span class="verse"><a name="10">10</a>Padnete mečem na izraelském pomezí. Budu vás soudit, i poznáte, že já jsem Hospodin.</span> <span class="verse"><a name="11">11</a>Město se vám nestane hrncem a vy v něm nebudete masem. Budu vás soudit na izraelském pomezí.</span> <span class="verse"><a name="12">12</a>I poznáte, že já jsem Hospodin, jehož nařízeními jste se neřídili a podle jeho řádů jste nejednali, nýbrž jednali jste podle zvyklostí pronárodů, které jsou kolem vás."</span> <span class="verse"><a name="13">13</a>I stalo se, když jsem prorokoval, že Pelatjáš, syn Benajášův, zemřel. Padl jsem na tvář a mocným hlasem jsem úpěl: "Běda, Panovníku Hospodine, chceš skoncovat s pozůstatkem Izraele?"</span> <span class="verse"><a name="14">14</a>I stalo se ke mně slovo Hospodinovo:</span> <span class="verse"><a name="15">15</a>"Lidský synu, tvým bratřím, mužům z tvého příbuzenstva a celému domu izraelskému říkají obyvatelé Jeruzaléma: »Zůstaňte si daleko od Hospodina! Tato země byla dána do vlastnictví nám.«</span> <span class="verse"><a name="16">16</a>Proto řekni: Toto praví Panovník Hospodin: Ano, vzdálil jsem je mezi pronárody a rozptýlil po zemích; avšak v zemích, do nichž přišli, jsem se jim stal na ten krátký čas svatyní.</span> <span class="verse"><a name="17">17</a>Proto jim řekni: Toto praví Panovník Hospodin: Shromáždním vás z pronárodů, posbírám vás ze zemí, do nichž jste byli rozptýleni, a dám vám zemi izraelskou.</span> <span class="verse"><a name="18">18</a>Přijdou tam a odstraní z ní všechny její ohyzdné a ohavné modly.</span> <span class="verse"><a name="19">19</a>A dám jim jedno srdce a vložím do jejich nitra nového ducha, odstraním z jejich těla srdce kamenné a dám jim srdce z masa,</span> <span class="verse"><a name="20">20</a>aby se řídili mými nařízeními, zachovávali moje řády a jednali podle nich. I budou mým lidem a já jim budu Bohem.</span> <span class="verse"><a name="21">21</a>Ale cestu těch, jejichž srdce se drží ohyzdných a ohavných model, uvalím na jejich hlavu, je výrok Panovníka Hospodina."</span> <span class="verse"><a name="22">22</a>Tu zvedli cherubové křídla a kola se vznesla spolu s nimi a sláva Boha Izraele byla nahoře nad nimi.</span> <span class="verse"><a name="23">23</a>Pak se Hospodinova sláva, která byla nad středem města, vznesla a stanula nad horou na východ od města.</span> <span class="verse"><a name="24">24</a>A duch mě zvedl a přenesl do Kaldejska k přesídlencům. Stalo se tak ve vidění mocí ducha Božího; a vidění, jež jsem měl, se ode mne vzneslo.</span> <span class="verse"><a name="25">25</a>I sdělil jsem přesídlencům všechno, co mi Hospodin ukázal.</span> </p></div</div></div></body></html>