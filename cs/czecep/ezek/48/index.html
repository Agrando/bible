<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ezek/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ezek">Ezekiel</a> &gt <strong>Chapter 48</strong></div><p><span class="verse"><a name="1">1</a>Toto jsou jména kmenů: Nejdále na severu směrem k Chetlónu až k cestě do Chamátu a Chasar-énanu - hranice Damašku je na sever stranou Chamátu - od východní strany až k moři připadne jeden podíl Danovi.</span> <span class="verse"><a name="2">2</a>Při pomezí Danově od strany východní po západní připadne jeden podíl Ašerovi.</span> <span class="verse"><a name="3">3</a>Při pomezí Ašerově od východní strany po západní připadne jeden podíl Neftalímu.</span> <span class="verse"><a name="4">4</a>Při pomezí Neftalíově od východní strany po západní připadne jeden podíl Manasesovi.</span> <span class="verse"><a name="5">5</a>Při pomezí Manasesově od východní strany po západní připadne jeden podíl Efrajimovi.</span> <span class="verse"><a name="6">6</a>Při pomezí Efrajimově od východní strany po západní připadne jeden podíl Rúbenovi.</span> <span class="verse"><a name="7">7</a>Při pomezí Rúbenově od východní strany po západní připadne jeden podíl Judovi.</span> <span class="verse"><a name="8">8</a>Při pomezí Judově od východní strany po západní bude oběť pozdvihování, kterou přinesete, dvacet pět tisíc loket široká a dlouhá jako jeden z podílů od strany východní po západní; a uprostřed ní bude svatyně.</span> <span class="verse"><a name="9">9</a>Oběť pozdvihování, kterou přinesete Hospodinu, bude v první části dvacet pět tisíc loket dlouhá a deset tisíc loket široká.</span> <span class="verse"><a name="10">10</a>Ti, kterým bude ta svatá oběť pozdvihování patřit, budou kněží. Bude na severu dvacet pět tisíc loket dlouhá, na západě deset tisíc loket široká, na východě deset tisíc loket široká a na jihu dvacet pět tisíc loket dlouhá; uprostřed ní bude Hospodinova svatyně.</span> <span class="verse"><a name="11">11</a>Bude patřit kněžím, posvěceným ze synů Sádokových, kteří střeží to, co jsem jim svěřil. Oni nezbloudili jako lévijci, když bloudili synové izraelští.</span> <span class="verse"><a name="12">12</a>Jim bude patřit tato obětina z oběti pozdvihování jako nejposvátnější část země při pomezí lévijců.</span> <span class="verse"><a name="13">13</a>Souběžně s pomezím kněží budou mít podíl lévijci, a to dvacet pět tisíc loket dlouhý a deset tisíc loket široký. Délka každého bude dvacet pět tisíc loket a šířka deset tisíc loket.</span> <span class="verse"><a name="14">14</a>Nebudou z podílu odprodávat ani vyměňovat či na jiného převádět prvotiny země; jsou svaté Hospodinu.</span> <span class="verse"><a name="15">15</a>Zbylých pět tisích loket našíř podél těch dvaceti pěti tisíc loket bude díl nesvatý patřící městu, pro sídliště a pastviny; město bude uprostřed něho.</span> <span class="verse"><a name="16">16</a>A toto jsou jeho rozměry: na severní straně čtyři tisíce pět set loket, na jižní straně čtyři tisíce pět set loket, při východní straně čtyři tisíce pět set loket a na západní straně čtyři tisíce pět set loket.</span> <span class="verse"><a name="17">17</a>A město bude mít pastviny o rozměrech: na severu dvě stě padesát loket, na jihu dvě stě padesát loket, na východě dvě stě padesát loket, na západě dvě stě padesát loket.</span> <span class="verse"><a name="18">18</a>Zbytek na délku souběžně se svatou obětí pozdvihování bude měřit deset tisíc loket na východě a deset tisíc loket na západě; bude souběžný se svatou obětí pozdvihování a výtěžky z něho budou sloužit za pokrm pro služebníky města.</span> <span class="verse"><a name="19">19</a>Služebníci města budou ze všech izraelských kmenů ti, kdo pracují na tom dílu.</span> <span class="verse"><a name="20">20</a>Celou oběť pozdvihování, čtverec dvacet pět tisíc loket na dvacet pět tisíc loket, oddělíte jako svatou oběť pozdvihování do trvalého vlastnictví města.</span> <span class="verse"><a name="21">21</a>Zbytek po obou stranách svaté oběti pozdvihování a trvalého vlastnictví města bude patřit knížeti; bude to dvacet pět tisíc loket podél oběti pozdvihování při pomezí východním a na západě dvacet pět tisíc loket podél pomezí západního, souběžně s kmenovými podíly; to bude patřit knížeti. Svatá oběť pozdvihování a svatyně Hospodinova domu budou uprostřed.</span> <span class="verse"><a name="22">22</a>I po obou stranách trvalého vlastnictví lévijců a trvalého vlastnictví města budou části patřící knížeti, uprostřed mezi pomezím Judovým a Benjamínovým. To bude patřit knížeti.</span> <span class="verse"><a name="23">23</a>Pokud jde o ostatní kmeny: Od východní strany po západní připadne jeden podíl Benjamínovi.</span> <span class="verse"><a name="24">24</a>Při pomezí Benjamínově od strany východní po západní připadne jeden podíl Šimeónovi.</span> <span class="verse"><a name="25">25</a>Při pomezí Šimeónově od strany východní po západní připadne jeden podíl Isacharovi.</span> <span class="verse"><a name="26">26</a>Při pomezí Isacharově od strany východní po západní připadne jeden podíl Zabulónovi.</span> <span class="verse"><a name="27">27</a>Při pomezí Zabulónově od strany východní po západní připadne jeden podíl Gádovi.</span> <span class="verse"><a name="28">28</a>Při pomezí Gádově na straně negebské k jihu půjde pomezí od Támaru k Vodám sváru v Kádeši, k Nachale u Velkého moře.</span> <span class="verse"><a name="29">29</a>To je země, kterou dostanete přidělenou do dědictví pro izraelské kmeny, a toto jsou jejich příděly, je výrok Panovníka Hospodina.</span> <span class="verse"><a name="30">30</a>A toto jsou východy z města: Ze severní strany bude město měřit čtyři tisíce pět set loket;</span> <span class="verse"><a name="31">31</a>tam budou městské brány, pojmenované podle izraelských kmenů. Na severu tři brány: jedna brána Rúbenova, jedna brána Judova a jedna brána Léviova.</span> <span class="verse"><a name="32">32</a>Na východní straně bude měřit čtyři tisíce pět set loket; tam budou tři brány: jedna brána Josefova, jedna brána Benjamínova a jedna brána Danova.</span> <span class="verse"><a name="33">33</a>Strana jižní bude měřit čtyři tisíce pět set loket; tam budou také tři brány: jedna brána Šimeónova, jedna brána Isacharova a jedna brána Zabulónova.</span> <span class="verse"><a name="34">34</a>Strana západní bude měřit čtyři tisíce pět set loket; tam budou rovněž tři brány: jedna brána Gádova, jedna brána Ašérova a jedna brána Neftalíova.</span> <span class="verse"><a name="35">35</a>Obvod bude měřit osmnáct tisíc loket. Jméno města od onoho dne bude: "Zde je Hospodin".</span> </p></div</div></div></body></html>