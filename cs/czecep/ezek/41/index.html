<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ezek/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ezek">Ezekiel</a> &gt <strong>Chapter 41</strong></div><p><span class="verse"><a name="1">1</a>Přivedl mě k chrámu a změřil pilíře; byly široké šest loket z obou stran jako šířka stanu.</span> <span class="verse"><a name="2">2</a>Vchod byl široký deset loket a stěny po obou stranách vchodu po pěti loktech. Dále změřil délku chrámu, činila čtyřicet loket a šířka dvacet loket.</span> <span class="verse"><a name="3">3</a>Vstoupil dovnitř a změřil pilíř u vchodu; měřil dva lokte a průchod šest loket, šířka stěny vchodu sedm loket.</span> <span class="verse"><a name="4">4</a>V přední části chrámu naměřil dvacet loket délky a dvacet loket šířky. A řekl mi: "To je velesvatyně."</span> <span class="verse"><a name="5">5</a>Změřil stěny domu, měřily šest loket. Ochoz domu byl široký čtyři lokte.</span> <span class="verse"><a name="6">6</a>Ochozy byly tři nad sebou po třiceti komůrkách. Pro ochozy byly po celém obvodu domu ve zdi výstupky pro nosníky, takže nosníky nezasahovaly do stěny domu.</span> <span class="verse"><a name="7">7</a>Stěna se rozšiřovala k jednotlivým ochozům stupeň za stupněm kolem dokola. Protože obklopovala stupňovitě dům po celém jeho obvodu, rozšiřoval se stupňovitě i dům. Ze spodního ochozu se vystupovalo k hornímu i prostřednímu.</span> <span class="verse"><a name="8">8</a>Po celém obvodu domu jsem viděl vyvýšenou plošinu. Základy ochozů měřily celý prut, to je šest dlouhých loket.</span> <span class="verse"><a name="9">9</a>Stěna z venkovní strany ochozu byla pět loket široká. Volný prostor mezi ochozy u domu</span> <span class="verse"><a name="10">10</a>a mezi komorami byl široký dvacet loket po celém obvodu domu.</span> <span class="verse"><a name="11">11</a>Z ochozu byl vchod do volného prostoru, jeden severním směrem a druhý jižním. Volný prostor zabíral po celém obvodu místo široké pět loket.</span> <span class="verse"><a name="12">12</a>Budova, která stála u západního okraje odděleného prostoru, byla sedmdesát loket široká. Stěna budovy byla po celém obvodu široká pět loket, délka budovy byla devadesát loket.</span> <span class="verse"><a name="13">13</a>Změřil dům; byl sto loket dlouhý. Oddělený prostor, budova a její stěny byly dlouhé také sto loket.</span> <span class="verse"><a name="14">14</a>Dům i s odděleným prostorem na východ byl sto loket široký.</span> <span class="verse"><a name="15">15</a>Změřil budovu i s pavlačemi na obou stranách při zadním okraji odděleného prostoru; byla dlouhá sto loket. Vnitřek chrámu i předsíně vedoucí na nádvoří,</span> <span class="verse"><a name="16">16</a>prahy i zúžená okna a pavlače byly ze tří stran naproti prahu obloženy dřevem kolem dokola. Obloženy byly stěny od země až k oknům, i okna byla pokryta.</span> <span class="verse"><a name="17">17</a>Obložení sahalo až nad vchod uvnitř i zevně domu. Na každé stěně souměrně po celém vnějším obvodu</span> <span class="verse"><a name="18">18</a>byli vyřezáni cherubové a palmy. Mezi dvěma cheruby byla vždy palma. Každý cherub měl dvě tváře:</span> <span class="verse"><a name="19">19</a>Tvář lidská směřovala k palmě na jedné straně a tvář lví k palmě na druhé straně. Tak to bylo kolem celého domu.</span> <span class="verse"><a name="20">20</a>Cherubové i palmy byli vyřezáni i na stěně chrámu od země až nad vchod.</span> <span class="verse"><a name="21">21</a>Chrám měl čtverhranné věřeje. Před svatyní bylo vidět</span> <span class="verse"><a name="22">22</a>dřevěný oltář tři lokte vysoký a dva lokte dlouhý, hranatý. Stěny po celé jeho délce byly dřevěné. Promluvil ke mně: "Toto je stůl, který je před Hospodinem."</span> <span class="verse"><a name="23">23</a>Dvoje dveře vedly do chrámu i do svatyně.</span> <span class="verse"><a name="24">24</a>Dveře měly dvě křídla a obě křídla byla otočná. První i další dveře měly po dvou křídlech.</span> <span class="verse"><a name="25">25</a>Na dveřích chrámu byla řezba cherubů a palem stejných jako na stěnách. Zvenčí před předsíní bylo dřevěné přístřeší.</span> <span class="verse"><a name="26">26</a>Zúžená okna a palmy byly na stěnách předsíně na obou stranách i na ochozech domu a na přístřešcích.</span> </p></div</div></div></body></html>