<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ezek/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ezek">Ezekiel</a> &gt <strong>Chapter 22</strong></div><p><span class="verse"><a name="1">1</a>I stalo se ke mně slovo Hospodinovo:</span> <span class="verse"><a name="2">2</a>"Ty, lidský synu, slyš. Chceš vynést rozsudek? Rozsudek nad městem, v němž je prolévána krev? Seznam je se všemi jeho ohavnostmi.</span> <span class="verse"><a name="3">3</a>Řekni: Toto praví Panovník Hospodin: Je to město prolévající krev ve svém středu, přichází jeho čas; zhotovuje si hnusné modly a poskrvňuje se jimi.</span> <span class="verse"><a name="4">4</a>Svou krví, kterou jsi prolilo, ses provinilo a svými hnusnými modlami, které jsi zhotovilo, ses poskvrnilo. Zavinilo jsi, že se přiblížily tvé dny a docházejí tvá léta. Proto tě vydávám v potupu pronárodům a za posměch všem zemím.</span> <span class="verse"><a name="5">5</a>Blízké i daleké se ti budem posmívat pro nečisté jméno a velké zmatky.</span> <span class="verse"><a name="6">6</a>Hle, izraelští předáci v tobě jsou pohotoví k prolévání krve, každý vlastní paží.</span> <span class="verse"><a name="7">7</a>Otce i matku v tobě zlehčují, bezdomovce uprostřed tebe utlačují, sirotka a vdovu v tobě utiskují.</span> <span class="verse"><a name="8">8</a>Pohrdáš mými svatými dary, znesvěcuješ mé dny odpočinku.</span> <span class="verse"><a name="9">9</a>Jsou v tobě utrhači pohotoví k prolévání krve a ti, kdo hodují na horách, páchají uprostřed tebe mrzkost.</span> <span class="verse"><a name="10">10</a>V tobě syn odkrývá otcovu nahotu, v tobě ponižují ženu v období její nečistoty.</span> <span class="verse"><a name="11">11</a>V tobě se jeden dopouští ohavností se ženou druhého, tchán mrzce poskrňuje svou snachu, bratr ponižuje svou sestru, dceru svého otce.</span> <span class="verse"><a name="12">12</a>V tobě berou úplatek, jsou pohotoví k prolévání krve, bereš lichvářský úrok, chamtivě vydíráš svého bližního a na mne zapomínáš, je výrok Panovníka Hospodina.</span> <span class="verse"><a name="13">13</a>Hle, udeřím pěstí do toho, co jsi uchvátilo, a to kvůli prolité krvi, která je uprostřed tebe.</span> <span class="verse"><a name="14">14</a>Obstojí tvá odvaha, budeš jednat rozhodně ve dnech, kdy proti tobě zakročím? Já Hospodin jsem promluvil a učiním to.</span> <span class="verse"><a name="15">15</a>Rozptýlím tě mezi pronárody, rozpráším tě po zemích a dokonale tě zbavím tvé nečistoty.</span> <span class="verse"><a name="16">16</a>Samo se znesvětíš před očima pronárodů. I poznáš, že já jsem Hospodin."</span> <span class="verse"><a name="17">17</a>I stalo se ke mně slovo Hospodinovo:</span> <span class="verse"><a name="18">18</a>"Lidský synu, dům izraelský se mi stal struskou, všichni jsou pouhá měď a cín, železo a olovo uvnitř tavicí pece, stali se struskou po tavbě stříbra.</span> <span class="verse"><a name="19">19</a>Proto praví Panovník Hospodin toto: Protože jste se stali všichni struskou, hle, já vás shromáždím doprostřed Jeruzaléma.</span> <span class="verse"><a name="20">20</a>Jako se shromažďuje stříbro a měď, železo, olovo a cín dovnitř tavící pece a kolem ní se rozdmýchá oheň k tavbě, tak vás shromáždím ve svém hněvu a rozhořčení, vložím do pece a roztavím.</span> <span class="verse"><a name="21">21</a>Shrnu vás dohromady, rozdmýchám kolem vás oheň své prchlivosti a vy se tam budete tavit.</span> <span class="verse"><a name="22">22</a>Jako se taví stříbro uvnitř tavicí pece, tak budete roztaveni uprostřed města. I poznáte, že já Hospodin jsem na vás vylil své rozhořčení."</span> <span class="verse"><a name="23">23</a>I stalo se ke mně slovo Hospodinovo:</span> <span class="verse"><a name="24">24</a>"Lidský synu, řekni zemi: Ty jsi země, která není čistá, která nebude v den hrozného hněvu zavlažena.</span> <span class="verse"><a name="25">25</a>Spiknutí jejích proroků je uprostřed ní; jsou jako řvoucí lev, který trhá kořist, požírají duše, berou klenoty a skvosty, rozmnožují počet jejích vdov uprostřed ní.</span> <span class="verse"><a name="26">26</a>Její kněží znásilňují můj zákon a znesvěcují moje svaté věci. Nerozlišují svaté od nesvatého, neseznamují s rozdílem mezi nečistým a čistým, přehlížejí mé dny odpočinku, jsem mezi nimi znesvěcován.</span> <span class="verse"><a name="27">27</a>Její velmožové jsou uprostřed ní jako vlci, kteří trhají kořist, prolévají krev a hubí duše, neboť chamtivě shánějí zisk.</span> <span class="verse"><a name="28">28</a>Její proroci jim všechno nahazují omítkou, mají šalebná vidění a věští jim lživé věci. Říkají: »Toto praví Panovník Hospodin«, ačkoli Hospodin nepromluvil.</span> <span class="verse"><a name="29">29</a>Lid země tvrdě utlačuje kdekoho, odírá ho, poškozuje utištěného ubožáka a protiprávně utlačuje bezdomovce.</span> <span class="verse"><a name="30">30</a>Hledal jsem mezi nimi muže, který by zazdíval zeď a postavil se v trhlině před mou tvář za tuto zemi, abych ji neuvrhl do zkázy, ale nenašel jsem.</span> <span class="verse"><a name="31">31</a>Vylil jsem tedy na ně svůj hrozný hněv, v ohni své prchlivosti jsem s nimi skoncoval, jejich cestu jsem jim uvalil na hlavu, je výrok Panovníka Hospodina."</span> </p></div</div></div></body></html>