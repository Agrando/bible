<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ezek/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ezek">Ezekiel</a> &gt <strong>Chapter 40</strong></div><p><span class="verse"><a name="1">1</a>Desátého dne toho měsíce na začátku roku, dvacátého pátého roku našeho přesídlení a čtrnáctého roku po dobytí města, právě toho dne spočinula na mně ruka Hospodinova a uvedl mě tam.</span> <span class="verse"><a name="2">2</a>Uvedl mě ve vidění Božím do izraelské země a postavil mě na velmi vysokou horu, na které bylo z jižní strany zbudováno cosi jako město.</span> <span class="verse"><a name="3">3</a>Uvedl mě tam, a hle, byl tam muž, který vypadal, jako by byl z bronzu. Stál v bráně, v ruce měl lněnou šňůru a prut k měření.</span> <span class="verse"><a name="4">4</a>"Lidský synu", oslovil mě ten muž, "pozorně se dívej a napjatě poslouchej a vezmi si k srdci všechno, co ti ukážu; kvůli tomu, co ti bude ukázáno, byl jsi sem přiveden. Oznam domu izraelskému všechno, co uvidíš."</span> <span class="verse"><a name="5">5</a>A hle, zvenčí kolem dokola domu Božího byla hradba. Délka prutu k měření, který měl muž v ruce, byla šest loket; každý z nich byl o dlaň delší. Změřil šířku stavby; byla jeden prut a výška také jeden prut.</span> <span class="verse"><a name="6">6</a>Pak vstoupil do brány, která směřovala na východ. Vystoupil po schodišti a změřil práh brány; byl jeden prut široký. Práh byl široký jeden prut.</span> <span class="verse"><a name="7">7</a>Postranní místnosti v bráně byly jeden prut dlouhé a jeden prut široké. Prostor mezi místnostmi měřil pět loket. Práh dvorany v bráně směrem k domu měřil jeden prut.</span> <span class="verse"><a name="8">8</a>Změřil i dvoranu brány směrem k domu; měřila jeden prut.</span> <span class="verse"><a name="9">9</a>Pak změřil dvoranu brány s pilíři; měřila osm loket. Její pilíře měřily dva lokte. Dvoranu brány měřil směrem k domu.</span> <span class="verse"><a name="10">10</a>Brána směřující na východ měla po obou stranách tři postranní místnosti. Rozměry těch tří místností byly stejné a rozměry pilířů po obou stranách byly také stejné.</span> <span class="verse"><a name="11">11</a>Dále změřil vchod do brány; byl deset loket široký. Brána byla dlouhá třináct loket.</span> <span class="verse"><a name="12">12</a>Ohraničující zídka před postranními místnostmi z jedné i z druhé strany byla vysoká jeden loket. Každá místnost měřila šestkrát šest loket.</span> <span class="verse"><a name="13">13</a>Pak změřil bránu od jednoho kraje střechy nad místností k druhému kraji střechy; byla široká dvacet pět loket, od vchodu ke vchodu.</span> <span class="verse"><a name="14">14</a>Byly tam pilíře, šedesát loket. U pilíře začínalo nádvoří a prostíralo se kolem dokola brány.</span> <span class="verse"><a name="15">15</a>A od průčelí vstupu do brány až k průčelí dvorany brány z vnitřní strany bylo padesát loket.</span> <span class="verse"><a name="16">16</a>Kolem dokola brány byla okna zužující se dovnitř místností mezi pilíři. Tak tomu bylo i u dvoran; kolem dokola byla okna dovnitř a na pilířích byly palmy.</span> <span class="verse"><a name="17">17</a>Uvedl mě pak na vnější nádvoří. Tam byly kolem dokola vydlážděného nádvoří komory; bylo jich na tom dlážděném nádvoří třicet.</span> <span class="verse"><a name="18">18</a>Dlažba byla položena až ke stěně všech bran po celé jejich délce; byla to nižší dlažba.</span> <span class="verse"><a name="19">19</a>Potom změřil nádvoří; od průčelí dolní brány až k okraji vnitřního nádvoří bylo zvenčí široké sto loket na východ i na sever.</span> <span class="verse"><a name="20">20</a>Změřil také délku i šířku brány směřující na sever; vedla do vnějšího nádvoří.</span> <span class="verse"><a name="21">21</a>Na každé straně měla tři postranní místnosti, pilíře a dvoranu. Měřila jako brána první; byla dlouhá padesát loket a dvacet pět loket široká.</span> <span class="verse"><a name="22">22</a>Její okna, dvorana i palmy byly stejných rozměrů jako u brány směřující na východ. Vystupovalo se k ní po sedmi schodech. Dvorana byla z vnitřní strany.</span> <span class="verse"><a name="23">23</a>Brána do vnitřního nádvoří byla proti vnější bráně na severu i na východě. Od jedné brány k druhé naměřil sto loket.</span> <span class="verse"><a name="24">24</a>Pak mě zavedl k jihu. Tam byla brána směřující na jih. Změřil také její pilíře a dvoranu; měřily jako předchozí.</span> <span class="verse"><a name="25">25</a>Kolem dokola brány i dvorany byla okna jako okna bran předchozích. Brána byla padesát loket dlouhá a dvacet pět loket široká.</span> <span class="verse"><a name="26">26</a>Vedlo k ní sedm schodů. Dvorana byla z vnitřní strany. Také na jejích pilířích byly palmy, na každé straně jedna.</span> <span class="verse"><a name="27">27</a>Podobně u jižní brány vedoucí do vnitřního nádvoří. Od vnější brány k vnitřní bráně na jižní straně naměřil také sto loket.</span> <span class="verse"><a name="28">28</a>Pak mě zavedl do jižní brány k vnitřnímu nádvoří. Změřil jižní bránu; měřila stejně jako předchozí.</span> <span class="verse"><a name="29">29</a>Také její postranní místnosti, pilíře i dvorana měřily stejně jako předchozí. Kolem dokola brány i dvorany byla okna. Brána byla padesát loket dlouhá a dvacet pět loket široká.</span> <span class="verse"><a name="30">30</a>Kolem dokola byly dvorany dvacet pět loket dlouhé a pět loket široké.</span> <span class="verse"><a name="31">31</a>Dvorana brány směřovala k vnějšímu nádvoří. Na jejích pilířích byla palmy a vedlo k ní osm schodů.</span> <span class="verse"><a name="32">32</a>Pak mě zavedl k východní straně vnitřního nádvoří a změřil bránu; měřila stejně jako předchozí.</span> <span class="verse"><a name="33">33</a>I její místnosti, pilíře i dvorana měřily stejně jako předchozí. Kolem dokola brány i dvorany byla okna. Brána byla padesát loket dlouhá a dvacet pět loket široká.</span> <span class="verse"><a name="34">34</a>Její dvorana směřovala k vnějšímu nádvoří. Na pilířích byly palmy, na každé straně jedna. Vedlo k ní osm schodů.</span> <span class="verse"><a name="35">35</a>Pak mě zavedl k severní bráně. Naměřil stejně jako u předchozích, když změřil ji,</span> <span class="verse"><a name="36">36</a>její místnosti, pilíře i dvoranu i okna dolem dokola. Byla padesát loket dlouhá a dvacet pět loket široká.</span> <span class="verse"><a name="37">37</a>Její dvorana směřovala k vnějšímu nádvoří. Na pilířích byly po obou stranách palmy. Vedlo k ní osm schodů.</span> <span class="verse"><a name="38">38</a>Při pilířích každé brány byla komora s vchodem; tam se oplachovala zápalná oběť.</span> <span class="verse"><a name="39">39</a>A v dvoraně brány byly na obou stranách dva stoly; na nich se porážela zvířata k oběti zápalné, k oběti za hřích a k oběti za vinu.</span> <span class="verse"><a name="40">40</a>Zvenku při boční stěně severní brány, tam, kde se vystupuje ke vchodu, byly dva stoly a při protější boční stěně u dvorany té brány byly také dva stoly.</span> <span class="verse"><a name="41">41</a>Z obou stran u boční stěny stály čtyři stoly, dohromady osm stolů, na kterých se porážejí zvířata.</span> <span class="verse"><a name="42">42</a>Čtyři stoly k oběti zápalné byly z tesaných kamenů; každý byl jeden a půl lokte dlouhý, jeden a půl lokte široký a jeden loket vysoký. Na ně se kladlo nářadí k porážení zvířat pro oběť zápalnou a obětní hod.</span> <span class="verse"><a name="43">43</a>Uvnitř kolem dokola byly upevněny dvojité závěsné háky, na jednu dlaň. Na stoly se kladlo také maso obětního daru.</span> <span class="verse"><a name="44">44</a>Na vnější straně vnitřní brány byly komory zpěváků na vnitřním nádvoří; jedna při straně brány severní s průčelím k jihu, druhá při straně brány jižní s průčelím na sever.</span> <span class="verse"><a name="45">45</a>I řekl mi: "Ta komora s průčelím k jihu je určena kněžím, kteří drží stráž u domu,</span> <span class="verse"><a name="46">46</a>a komora s průčelím na sever je určena kněžím, kteří drží stráž u oltáře. Jsou to Sádokovci, jediní z Léviovců, kteří se smějí přiblížit k Hospodinu, aby mu přisluhovali."</span> <span class="verse"><a name="47">47</a>Potom změřil nádvoří; bylo sto loket dlouhé a sto loket široké, tvořilo čtverec. Před domem stál oltář.</span> <span class="verse"><a name="48">48</a>Přivedl mě k chrámové předsíni a změřil pilíře předsíně z jedné i z druhé strany; měřily pět loket. Brána byla široká tři lokte z jedné i z druhé strany.</span> <span class="verse"><a name="49">49</a>Předsíň byla dvacet loket dlouhá a jedenáct loket široká a vystupovalo se k ní po schodech. Vedle pilířů stály sloupy, z každé strany jeden.</span> </p></div</div></div></body></html>