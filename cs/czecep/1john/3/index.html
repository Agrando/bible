<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1john">1 John</a> &gt <strong>Chapter 3</strong></div><p><span class="verse"><a name="1">1</a>Hleďte, jak velikou lásku nám Otec daroval: byli jsme nazváni dětmi Božími, a jsme jimi. Proto jsme světu cizí, že nepoznal Boha.</span> <span class="verse"><a name="2">2</a>Milovaní, nyní jsme děti Boží; a ještě nevyšlo najevo, co budeme! Víme však, až se zjeví, že mu budeme podobni, protože ho spatříme takového, jaký jest.</span> <span class="verse"><a name="3">3</a>Každý, kdo má tuto naději v něho, usiluje být čistý, tak jako on je čistý.</span> <span class="verse"><a name="4">4</a>Každý, kdo se dopouští hříchu, jedná i proti zákonu Božímu, neboť hřích je porušení zákona.</span> <span class="verse"><a name="5">5</a>A víte, že Syn Boží se zjevil, aby hříchy sňal, a v něm žádný hřích není.</span> <span class="verse"><a name="6">6</a>Kdo v Synu zůstává, nehřeší; kdo hřeší, ten ho neviděl ani nepoznal.</span> <span class="verse"><a name="7">7</a>Dítky, ať vás nikdo neklame: Spravedlivý je ten, kdo činí spravedlnost - tak jako on je spravedlivý.</span> <span class="verse"><a name="8">8</a>Kdo však se dopouští hříchu, je z ďábla, protože ďábel od počátku hřeší. Proto se zjevil Syn Boží, aby zmařil činy ďáblovy.</span> <span class="verse"><a name="9">9</a>Kdo je narozen z Boha, nedopouští se hříchu, protože Boží símě v něm zůstává; ba ani nemůže hřešit, protože se narodil z Boha.</span> <span class="verse"><a name="10">10</a>Podle toho lze rozeznat děti Boží a děti ďáblovy: Není z Boha, kdokoliv nečiní spravedlnost a nemiluje svého bratra.</span> <span class="verse"><a name="11">11</a>Neboť to je zvěst, kterou jste slyšeli od počátku: abychom se navzájem milovali.</span> <span class="verse"><a name="12">12</a>Ne jako Kain, který byl z ďábla a zabil svého bratra. A proč ho zabil? Protože jeho vlastní skutky byly zlé, kdežto bratrovy spravedlivé.</span> <span class="verse"><a name="13">13</a>Nedivte se, bratří, když vás svět nenávidí.</span> <span class="verse"><a name="14">14</a>My víme, že jsme přešli ze smrti do života, protože milujeme své bratry. Kdo nemiluje, zůstává ve smrti.</span> <span class="verse"><a name="15">15</a>Kdokoliv nenávidí svého bratra, je vrah - a víte, že žádný vrah nemá podíl na věčném životě.</span> <span class="verse"><a name="16">16</a>Podle toho jsme poznali, co je láska, že on za nás položil život. A tak i my jsme povinni položit život za své bratry.</span> <span class="verse"><a name="17">17</a>Má-li někdo dostatek a vidí, že jeho bratr má nouzi, a bez soucitu se od něho odvrátí - jak v něm může zůstávat Boží láska?</span> <span class="verse"><a name="18">18</a>Dítky, nemilujme pouhým slovem, ale opravdovým činem.</span> <span class="verse"><a name="19">19</a>V tomto poznáme, že jsme z pravdy, a tak před ním upokojíme své srdce,</span> <span class="verse"><a name="20">20</a>ať nás srdce obviňuje z čehokoliv; neboť Bůh je větší než naše srdce a zná všecko!</span> <span class="verse"><a name="21">21</a>Moji milí, jestliže nás srdce neobviňuje, máme svobodný přístup k Bohu;</span> <span class="verse"><a name="22">22</a>oč bychom ho žádali, dostáváme od něho, protože zachováváme jeho přikázání a činíme, co se mu líbí.</span> <span class="verse"><a name="23">23</a>A to je jeho přikázání: věřit jménu jeho Syna Ježíše Krista a navzájem se milovat, jak nám přikázal.</span> <span class="verse"><a name="24">24</a>Kdo zachovává jeho přikázání, zůstává v Bohu a Bůh v něm; že v nás zůstává, poznáváme podle toho, že nám dal svého Ducha.</span> </p></div</div></div></body></html>