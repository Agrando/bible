<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1john">1 John</a> &gt <strong>Chapter 4</strong></div><p><span class="verse"><a name="1">1</a>Milovaní, nevěřte každému vnuknutí, nýbrž zkoumejte duchy, zda jsou z Boha; neboť mnoho falešných proroků vyšlo do světa.</span> <span class="verse"><a name="2">2</a>Podle toho poznáte Ducha Božího: Každé vnuknutí, které vede k vyznání, že Ježíš Kristus přišel v těle, je z Boha;</span> <span class="verse"><a name="3">3</a>každé vnuknutí, které nevede k vyznání Ježíše, z Boha není. Naopak, je to duch antikristův, o němž jste slyšeli, že přijde, a který již nyní je na světě.</span> <span class="verse"><a name="4">4</a>Vy však jste z Boha, děti, a zvítězili jste nad falešnými proroky, protože ten, který je ve vás, je větší než ten, který je ve světě.</span> <span class="verse"><a name="5">5</a>Oni jsou ze světa; proto z nich mluví svět a svět je slyší.</span> <span class="verse"><a name="6">6</a>My jsme z Boha; kdo zná Boha, slyší nás, kdo není z Boha, neslyší nás. Podle toho rozeznáváme ducha pravdy a ducha klamu.</span> <span class="verse"><a name="7">7</a>Milovaní, milujme se navzájem, neboť láska je z Boha, a každý, kdo miluje, z Boha se narodil a Boha zná.</span> <span class="verse"><a name="8">8</a>Kdo nemiluje, nepoznal Boha, protože Bůh je láska.</span> <span class="verse"><a name="9">9</a>V tom se ukázala Boží láska k nám, že Bůh poslal na svět svého jediného Syna, abychom skrze něho měli život.</span> <span class="verse"><a name="10">10</a>V tom je láska: ne že my jsme si zamilovali Boha, ale že on si zamiloval nás a poslal svého Syna jako oběť smíření za naše hříchy.</span> <span class="verse"><a name="11">11</a>Milovaní, jestliže Bůh nás tak miloval, i my se máme navzájem milovat.</span> <span class="verse"><a name="12">12</a>Boha nikdy nikdo neviděl, ale jestliže se milujeme navzájem, Bůh v nás zůstává a jeho láska v nás dosáhla svého cíle.</span> <span class="verse"><a name="13">13</a>Že zůstáváme v něm a on v nás, poznáváme podle toho, že nám dal svého Ducha.</span> <span class="verse"><a name="14">14</a>A my jsme spatřili a dosvědčujeme, že Otec poslal Syna, aby byl Spasitelem světa.</span> <span class="verse"><a name="15">15</a>Kdo vyzná, že Ježíš je Syn Boží, v tom zůstává Bůh a on v Bohu.</span> <span class="verse"><a name="16">16</a>Také my jsme poznali lásku, kterou Bůh má k nám, a věříme v ni. Bůh je láska, a kdo zůstává v lásce, v Bohu zůstává a Bůh v něm.</span> <span class="verse"><a name="17">17</a>V tom jeho láska k nám dosáhla cíle, že máme plnou jistotu pro den soudu - neboť jaký je on, takoví jsme i my v tomto světě.</span> <span class="verse"><a name="18">18</a>Láska nezná strach; dokonalá láska strach zahání, vždyť strach působí muka, a kdo se bojí, nedošel dokonalosti v lásce.</span> <span class="verse"><a name="19">19</a>My milujeme, protože Bůh napřed miloval nás.</span> <span class="verse"><a name="20">20</a>Řekne-li někdo: "Já miluji Boha", a přitom nenávidí svého bratra, je lhář. Kdo nemiluje svého bratra, kterého vidí, nemůže milovat Boha, kterého nevidí.</span> <span class="verse"><a name="21">21</a>A tak máme od něho toto přikázání: Kdo miluje Boha, ať miluje i svého bratra.</span> </p></div</div></div></body></html>