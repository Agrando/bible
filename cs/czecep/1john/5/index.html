<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1john">1 John</a> &gt <strong>Chapter 5</strong></div><p><span class="verse"><a name="1">1</a>Každý, kdo věří, že Ježíš je Kristus, je zrozen z Boha; a kdo má rád otce, má rád i jeho dítě.</span> <span class="verse"><a name="2">2</a>Podle toho poznáváme, že milujeme Boží děti, když milujeme Boha a jeho přikázání zachováváme.</span> <span class="verse"><a name="3">3</a>V tom je totiž láska k Bohu, že zachováváme jeho přikázání; a jeho přikázání nejsou těžká,</span> <span class="verse"><a name="4">4</a>neboť kdo se narodil z Boha, přemáhá svět. A to vítězství, které přemohlo svět, je naše víra.</span> <span class="verse"><a name="5">5</a>Kdo jiný přemáhá svět, ne-li ten, kdo věří, že Ježíš je Syn Boží?</span> <span class="verse"><a name="6">6</a>To je ten, který přišel skrze vodu a krev: Ježíš Kristus. Ne pouze skrze vodu křtu, ale i skrze krev kříže; a Duch o tom vydává svědectví, neboť Duch jest pravda.</span> <span class="verse"><a name="7">7</a>Tři jsou, kteří vydávají svědectví</span> <span class="verse"><a name="8">8</a>- Duch, voda a krev - a ti tři jsou zajedno.</span> <span class="verse"><a name="9">9</a>Přijímáme-li svědectví lidí, oč větší je svědectví Boží; Boží svědectví je to, co pověděl o svém Synu.</span> <span class="verse"><a name="10">10</a>Kdo věří v Syna Božího, má to svědectví v sobě. Kdo nevěří Bohu, dělá z něho lháře, protože nevěří svědectví, které Bůh vydal o svém Synu.</span> <span class="verse"><a name="11">11</a>A to je to svědectví: Bůh nám dal věčný život, a ten život je v jeho Synu.</span> <span class="verse"><a name="12">12</a>Kdo má Syna, má život; kdo nemá Syna Božího, nemá život.</span> <span class="verse"><a name="13">13</a>Toto píšu vám, kteří věříte ve jméno Syna Božího, abyste věděli, že máte věčný život.</span> <span class="verse"><a name="14">14</a>Máme v něho pevnou důvěru, že nás slyší, kdykoliv o něco požádáme ve shodě s jeho vůlí.</span> <span class="verse"><a name="15">15</a>A víme-li, že nás slyší, kdykoliv o něco žádáme, pak také víme, že to, co máme, jsme dostali od něho.</span> <span class="verse"><a name="16">16</a>Vidí-li někdo, že jeho bratr se dopouští hříchu, který není k smrti, ať za něho prosí; a Bůh mu daruje život, jestliže nehřešil k smrti. Jest ovšem hřích, který je k smrti; o takovém neříkám, abyste za něj prosili.</span> <span class="verse"><a name="17">17</a>Každá nepravost je hřích, ale je i hřích, který není k smrti.</span> <span class="verse"><a name="18">18</a>Víme, že nikdo, kdo se narodil z Boha, nehřeší, ale Syn Boží jej chrání a Zlý se ho ani nedotkne.</span> <span class="verse"><a name="19">19</a>Víme, že jsme z Boha, kdežto celý svět je pod mocí Zlého.</span> <span class="verse"><a name="20">20</a>Víme, že Syn Boží přišel a dal nám schopnost rozeznávat, abychom poznali, kdo je pravý Bůh. A jsme v tom pravém Bohu, protože jsme v jeho Synu Ježíši Kristu. On je ten pravý Bůh a věčný život.</span> <span class="verse"><a name="21">21</a>Děti, varujte se modlářství.</span> </p></div</div></div></body></html>