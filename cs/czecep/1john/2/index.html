<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1john">1 John</a> &gt <strong>Chapter 2</strong></div><p><span class="verse"><a name="1">1</a>Toto vám píšu, děti moje, abyste nehřešili. Avšak zhřeší-li kdo, máme u Otce přímluvce, Ježíše Krista spravedlivého.</span> <span class="verse"><a name="2">2</a>On je smírnou obětí za naše hříchy, a nejenom za naše, ale za hříchy celého světa.</span> <span class="verse"><a name="3">3</a>Podle toho víme, že jsme ho poznali, jestliže zachováváme jeho přikázání.</span> <span class="verse"><a name="4">4</a>Kdo říká: 'Poznal jsem ho', a jeho přikázání nezachovává, je lhář a není v něm pravdy.</span> <span class="verse"><a name="5">5</a>Kdo však zachovává jeho slovo, vpravdě v něm láska Boží dosáhla svého cíle. Podle toho poznáváme, že v něm jsme.</span> <span class="verse"><a name="6">6</a>Kdo říká, že v něm zůstává, musí žít tak, jak žil on.</span> <span class="verse"><a name="7">7</a>Nepíšu vám, moji milí, nové přikázání, ale přikázání staré, které jste měli od počátku; staré přikázání je to slovo, které jste slyšeli.</span> <span class="verse"><a name="8">8</a>A přece vám píšu přikázání nové - vždyť se stalo skutečností v něm i ve vás, že tma ustupuje a pravé světlo již svítí.</span> <span class="verse"><a name="9">9</a>Kdo říká, že je v světle, a přitom nenávidí svého bratra, je dosud ve tmě.</span> <span class="verse"><a name="10">10</a>Kdo miluje svého bratra, zůstává ve světle a není nikomu kamenem úrazu.</span> <span class="verse"><a name="11">11</a>Kdo nenávidí svého bratra, je ve tmě a ve tmě chodí; neví, kam jde, neboť tma mu oslepila oči.</span> <span class="verse"><a name="12">12</a>Píšu vám, děti, že jsou vám odpuštěny hříchy pro jeho jméno.</span> <span class="verse"><a name="13">13</a>Píšu vám, otcové, že jste poznali toho, který je od počátku. Píšu vám, mládenci, že jste zvítězili nad Zlým.</span> <span class="verse"><a name="14">14</a>Napsal jsem vám, děti, že jste poznali Otce. Napsal jsem vám, otcové, že jste poznali toho, který jest od počátku. Napsal jsem vám, mládenci, že jste silní a slovo Boží ve vás zůstává, a tak jste zvítězili nad Zlým.</span> <span class="verse"><a name="15">15</a>Nemilujte svět ani to, co je ve světě. Miluje-li kdo svět, láska Otcova v něm není.</span> <span class="verse"><a name="16">16</a>Neboť všechno, co je ve světě, po čem dychtí člověk a co chtějí jeho oči a na čem si v životě zakládá, není z Otce, ale ze světa.</span> <span class="verse"><a name="17">17</a>A svět pomíjí i jeho chtivost; kdo však činí vůli Boží, zůstává na věky.</span> <span class="verse"><a name="18">18</a>Dítky, nastala poslední hodina; a jak jste slyšeli, že přijde antikrist, tak se nyní vyskytlo mnoho antikristů; podle toho víme, že nastala poslední hodina.</span> <span class="verse"><a name="19">19</a>Vyšli z nás, ale nebyli z nás. Kdyby byli z nás, byli by s námi zůstali. Ale nezůstali s námi, aby vyšlo najevo, že nepatří všichni k nám, kdo jsou s námi.</span> <span class="verse"><a name="20">20</a>Vy však máte zasvěcení od Svatého a znáte všechno.</span> <span class="verse"><a name="21">21</a>Nepsal jsem vám proto, že neznáte pravdu, ale protože ji znáte a víte, že žádná lež není z pravdy.</span> <span class="verse"><a name="22">22</a>Kdo je lhář, ne-li ten, kdo popírá, že Ježíš je Kristus? To je ten antikrist, který popírá Otce i Syna.</span> <span class="verse"><a name="23">23</a>Kdo popírá Syna, nemá ani Otce. Kdo vyznává Syna, má i Otce.</span> <span class="verse"><a name="24">24</a>Ať ve vás tedy zůstává to, co jste slyšeli od počátku. Zůstane-li ve vás, co jste slyšeli od počátku, zůstanete i vy v Synu i Otci.</span> <span class="verse"><a name="25">25</a>A to je zaslíbení, které on nám dal: život věčný.</span> <span class="verse"><a name="26">26</a>Toto jsem vám napsal o těch, kteří vás matou.</span> <span class="verse"><a name="27">27</a>Ale zasvěcení, které jste vy od něho přijali, zůstává ve vás, takže nepotřebujete, aby vás někdo učil; jeho zasvěcení vás učí všemu, a je pravé a není to žádná lež; jak vás vyučil, tak zůstávejte v něm.</span> <span class="verse"><a name="28">28</a>Nyní tedy, děti, zůstávejte v něm, abychom se nemuseli bát, až se ukáže, a nebyli jím zahanbeni při jeho příchodu.</span> <span class="verse"><a name="29">29</a>Víte-li, že on je spravedlivý, pochopte, že také každý, kdo činí spravedlnost, je z něho zrozen.</span> </p></div</div></div></body></html>