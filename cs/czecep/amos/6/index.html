<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/amos">Amos</a> &gt <strong>Chapter 6</strong></div><p><span class="verse"><a name="1">1</a>Běda bezstarostným na Sijónu i těm, kdo doufají v Samařskou horu, běda vůdcům nejpřednějšího pronároda, k nimž přichází dům izraelský!</span> <span class="verse"><a name="2">2</a>Projděte Kalné a podívejte se. Odtud jděte do velkého Chamátu a sestupte do pelištejského Gatu. Jste lepší než tato království? Je teď jejich území větší než vaše?</span> <span class="verse"><a name="3">3</a>Zažehnáváte zlý den, ale nastolujete násilí.</span> <span class="verse"><a name="4">4</a>Běda těm, kdo lehají na ložích ze slonoviny, povalují se na pohovkách, jídají jehňata ze stáda a telata z chléva,</span> <span class="verse"><a name="5">5</a>blábolí za zvuku harfy, vymýšlejí si hudební nástroje jako David,</span> <span class="verse"><a name="6">6</a>pijí víno z obětních misek, nejlepšími oleji se maží, ale nad Josefovou těžkou ranou se netrápí.</span> <span class="verse"><a name="7">7</a>Proto nyní budou přestěhováni v čele přesídlenců, ustane hodokvas povalečů.</span> <span class="verse"><a name="8">8</a>Přísahal Panovník Hospodin při sobě samém, je výrok Hospodina, Boha zástupů: Hnusí se mi Jákobova pýcha, jeho paláce mám v nenávisti. V plen vydám město se vším, co je v něm.</span> <span class="verse"><a name="9">9</a>Zbude-li pak deset mužů v jednom domě, i ti zemřou.</span> <span class="verse"><a name="10">10</a>Někoho vezme jeho strýc, spalovač mrtvol, aby vynesl kosti z domu, a zeptá se toho, kdo se skryl v odlehlém koutě domu: "Je tu ještě někdo s tebou?" On odpoví: "Už nikdo." A dodá: "Tiše! Jen nepřipomínat jméno Hospodinovo."</span> <span class="verse"><a name="11">11</a>Neboť hle, Hospodin vydá příkaz a velký dům rozbije na padrť a malý dům na třísky.</span> <span class="verse"><a name="12">12</a>Mohou běhat koně po skalisku? Může být zoráno dobytkem? A přece jste učinili z práva jed, z ovoce spravedlnosti pelyněk.</span> <span class="verse"><a name="13">13</a>Radujete se, a nemáte z čeho, říkáte: "Což jsme vlastní silou nezískali pro sebe moc?"</span> <span class="verse"><a name="14">14</a>Já však proti vám postavím pronárod, dome izraelský, je výrok Hospodina, Boha zástupů, a ten vás bude utlačovat od cesty do Chamátu až po Úval pustiny.</span> </p></div</div></div></body></html>