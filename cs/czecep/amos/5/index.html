<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/amos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/amos">Amos</a> &gt <strong>Chapter 5</strong></div><p><span class="verse"><a name="1">1</a>Slyšte toto slovo, které pronáším, žalozpěv nad vámi, dome izraelský:</span> <span class="verse"><a name="2">2</a>"Padla izraelská panna, už nevstane, leží bez povšimnutí na vlastní zemi, nezvedne ji nikdo."</span> <span class="verse"><a name="3">3</a>Neboť toto praví Panovník Hospodin: Městu, které vytáhne s tisícem, zůstane sto, a tomu, jež vytáhdne se stem, zůstane pro dům izraelský deset.</span> <span class="verse"><a name="4">4</a>Toto praví Hospodin domu izraelskému: Dotazujte se mne a budete žít!</span> <span class="verse"><a name="5">5</a>Nedotazujte se Bét-elu, nevcházejte do Gilgálu, neputujte do Beer-šeby, neboť Gilgál bude přesídlen, Bét-el se ukáže jako ničemný klam.</span> <span class="verse"><a name="6">6</a>Dotazujte se Hospodina a budete žít! Kéž nezachvátí dům Josefův jako oheň. Pozřel by jej a nikdo by neuhasil Bét-el,</span> <span class="verse"><a name="7">7</a>ty, kdo převracejí právo v pelyněk a spravedlnost srážejí k zemi.</span> <span class="verse"><a name="8">8</a>Ten, který učinil Plejády a Orióna, obrací šero smrti v jitro, ale i den zatmívá nocí, povolává mořské vody a vylévá je na tvář země. Jeho jméno je Hospodin.</span> <span class="verse"><a name="9">9</a>On mocného uvrhne do záhuby a zhouba pronikne do pevnosti.</span> <span class="verse"><a name="10">10</a>Oni však toho, kdo trestá v bráně, nenávidí, pravdomluvný se jim hnusí.</span> <span class="verse"><a name="11">11</a>Protože hanebně vydíráte nuzáka a vymáháte na něm obilnou daň, mohli jste si vybudovat domy z kvádrů, bydlet v nich však nebudete; vysadili jste si skvělé vinice, avšak víno z nich pít nebudete.</span> <span class="verse"><a name="12">12</a>Já znám vaše četné nevěrnosti, vaše nehorázné hříchy. Nevražíte na spravedlivého, berete úplatek, ubožáky v bráně odstrkujete.</span> <span class="verse"><a name="13">13</a>Proto v oné době prozíravý zmlkne, bude to zlý čas.</span> <span class="verse"><a name="14">14</a>Hledejte dobro a ne zlo a budete žít, a tak Hospodin, Bůh zástupů, bude s vámi, jak říkáte.</span> <span class="verse"><a name="15">15</a>Mějte v nenávisti zlo a milujte dobro, uplatňujte v bráně právo! Snad se Hospodin, Bůh zástupů, smiluje nad pozůstatkem lidu Josefova.</span> <span class="verse"><a name="16">16</a>Proto praví Hospodin, Bůh zástupů, Panovník, toto: Na všech náměstích bude nářek, na všech ulicích budou křičet: "Běda, běda!" Zavolají k truchlení oráče, ty, kdo umějí bědovat, k naříkání.</span> <span class="verse"><a name="17">17</a>Na všech vinicích bude nářek, neboť projdu tvým středem, praví Hospodin.</span> <span class="verse"><a name="18">18</a>Běda těm, kdo touží po dni Hospodinově! K čemu vám bude den Hospodinův? Bude tmou, a ne světlem!</span> <span class="verse"><a name="19">19</a>Jako když se dá někdo na útěk před lvem a narazí na něho medvěd; nebo vejde do domu, opře se rukou o stěnu a uštkne ho had.</span> <span class="verse"><a name="20">20</a>Což není den Hospodinův tmou, a ne světlem, temnotou bez jasu?</span> <span class="verse"><a name="21">21</a>Nenávidím vaše svátky, zavrhl jsem je, ani vystát nemohu vaše slavnostní shromáždění.</span> <span class="verse"><a name="22">22</a>Když mi přinášíte zápalné oběti a své oběti přídavné, nemám v nich zalíbení, na pokojnou oběť z vašeho vykrmeného dobytka ani nepohlédnu.</span> <span class="verse"><a name="23">23</a>Pryč ode mne s halasem tvých písní, tvé brnkání na harfy už nechci slyšet.</span> <span class="verse"><a name="24">24</a>Ať se valí právo jako vody, spravedlnost jak proudící potok.</span> <span class="verse"><a name="25">25</a>Připravovali jste mi obětní hody a přídavné oběti po čtyřicet let na poušti, dome izraelský?</span> <span class="verse"><a name="26">26</a>Ponesete Sikúta, svého krále, Kijúna, své obrazy, hvězdu svého boha, to, co jste si udělali.</span> <span class="verse"><a name="27">27</a>Přesídlím vás až za Damašek, praví ten, jehož jméno je Hospodin, Bůh zástupů.</span> </p></div</div></div></body></html>