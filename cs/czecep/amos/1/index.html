<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/amos/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/amos">Amos</a> &gt <strong>Chapter 1</strong></div><p><span class="verse"><a name="1">1</a>Slova Ámose, který byl z tekójských drobopravců. Měl vidění o Izraeli za dnů judského krále Uzijáše a za dnů izraelského krále Jarobeáma, syna Jóašova, dva roky před zemětřesením.</span> <span class="verse"><a name="2">2</a>Řekl: Hospodin vydá řev ze Sijónu, vydá hlas z Jeruzaléma; budou truchlit pastviny pastýřů, vrchol Karmelu zprahne.</span> <span class="verse"><a name="3">3</a>Toto praví Hospodin: Pro trojí zločin Damašku, ba pro čtverý, toto neodvolám: Protože mlátili Gileáda železnými smyky,</span> <span class="verse"><a name="4">4</a>sešlu na Chazaelův dům oheň a ten pozře paláce Ben-hadadovy.</span> <span class="verse"><a name="5">5</a>Přerazím závoru Damašku, vyhladím z Pláně kouzel toho, jenž tam sídlí, z Domu rozkoše toho, jenž drží žezlo; aramejský lid bude přesídlen do Kíru, praví Hospodin.</span> <span class="verse"><a name="6">6</a>Toto praví Hospodin: Pro trojí zločin Gázy, ba pro čtverý, toto neodvolám: Protože úplně přestěhovali obyvatelstvo a přesídlence vydali v plen Edómu,</span> <span class="verse"><a name="7">7</a>sešlu na hradby Gázy oheň a ten pozře její paláce.</span> <span class="verse"><a name="8">8</a>Vyhladím z Ašdódu toho, jenž tam sídlí, z Aškalónu toho, jenž drží žezlo, proti Ekrónu obrátím svou ruku; vyhyne pozůstatek Pelištejců, praví Panovník Hospodin.</span> <span class="verse"><a name="9">9</a>Toto praví Hospodin: Pro trojí zločin Týru, ba pro čtverý, toto neodvolám: Protože úplně vydali v plen Edómu všechny přesídlence a nepamatovali na bratrskou smlouvu,</span> <span class="verse"><a name="10">10</a>sešlu na hradby Týru oheň a ten pozře jeho paláce.</span> <span class="verse"><a name="11">11</a>Toto praví Hospodin: Pro trojí zločin Edómu, ba pro čtverý, toto neodvolám: Protože pronásledoval svého bratra mečem, odvrhl slitování, živil v sobě neustále hněv a setrvával ve své prchlivosti,</span> <span class="verse"><a name="12">12</a>sešlu na Téman oheň a ten pozře vládce Bosry.</span> <span class="verse"><a name="13">13</a>Toto praví Hospodin: Pro trojí zločin Amónovců, ba pro čtverý, toto neodvolám: Protože roztínali těhotné ženy gileádské, aby rozšířili své území,</span> <span class="verse"><a name="14">14</a>zanítím na hradbách Raby oheň a ten pozře její paláce za válečného ryku v den boje, za vichřice v den bouře.</span> <span class="verse"><a name="15">15</a>Jejich král bude přestěhován, spolu s ním i jeho velmožové, praví Hospodin.</span> </p></div</div></div></body></html>