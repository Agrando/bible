<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/amos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/amos">Amos</a> &gt <strong>Chapter 2</strong></div><p><span class="verse"><a name="1">1</a>Toto praví Hospodin: Pro trojí zločin Moábu, ba pro čtverý, toto neodvolám: Protože na vápno spálil kosti edómského krále,</span> <span class="verse"><a name="2">2</a>sešlu na Moáb oheň a ten pozře paláce Kerijótu. Moáb zemře ve hřmotu vřavy za válečného ryku při zvuku polnice.</span> <span class="verse"><a name="3">3</a>Vyplením soudce z jeho středu, všechny jeho velmože pobiji s ním, praví Hospodin.</span> <span class="verse"><a name="4">4</a>Toto praví Hospodin: Pro trojí zločin Judy, ba pro čtverý, toto neodvolám: Protože zavrhli Hospodinův zákon a nedbali na jeho nařízení - zavedli je jejich lživé modly, za nimiž chodili jejich otcové -,</span> <span class="verse"><a name="5">5</a>sešlu na Judu oheň a ten pozře paláce Jeruzaléma.</span> <span class="verse"><a name="6">6</a>Toto praví Hospodin: Pro trojí zločin Izraele, ba pro čtverý, toto neodvolám, protože za stříbro prodávají spravedlivého a ubožáka pro pár opánků.</span> <span class="verse"><a name="7">7</a>Baží dostat hlavy nuzáků do prachu země, pokorné zavádějí na scestí, syn i otec chodí za nevěstkou, a tak znesvěcují moje svaté jméno.</span> <span class="verse"><a name="8">8</a>Rozvalují se na zabavených oděvech při každém oltáři. Vydřené pokuty propíjejí ve víně v domě svého boha.</span> <span class="verse"><a name="9">9</a>Já jsem zničil před nimi Emorejce vysoké jako cedry a pevné jako duby. Zničil jsem je od koruny až ke kořenům.</span> <span class="verse"><a name="10">10</a>Já jsem vás vyvedl z egyptské země, vodil jsem vás čtyřicet let po poušti a pak jste obsadili emorejskou zemi.</span> <span class="verse"><a name="11">11</a>Z vašich synů jsem povolával proroky, z vašich jinochů nazíry. Není tomu tak, synové Izraele? je výrok Hospodinův.</span> <span class="verse"><a name="12">12</a>Avšak vy jste dávali nazírům pít víno a prorokům jste přikazovali: "Neprorokujte!"</span> <span class="verse"><a name="13">13</a>Hle, já vás budu tlačit k zemi jako povoz plný snopů.</span> <span class="verse"><a name="14">14</a>Hbitý neuteče, silný nebude moci užít své síly, bohatýr se nezachrání.</span> <span class="verse"><a name="15">15</a>Lučišník neobstojí, rychlonohý neunikne, jezdec na koni se nezachrání.</span> <span class="verse"><a name="16">16</a>Z bohatýrů i ten nejsrdnatější v onen den uteče nahý, je výrok Hospodinův.</span> </p></div</div></div></body></html>