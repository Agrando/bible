<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 14</strong></div><p><span class="verse"><a name="1">1</a>"Vaše srdce ať se nechvěje úzkostí! Věříte v Boha, věřte i ve mne.</span> <span class="verse"><a name="2">2</a>V domě mého Otce je mnoho příbytků; kdyby tomu tak nebylo, řekl bych vám to. Jdu, abych vám připravil místo.</span> <span class="verse"><a name="3">3</a>A odejdu-li, abych vám připravil místo, opět přijdu a vezmu vás k sobě, abyste i vy byli, kde jsem já.</span> <span class="verse"><a name="4">4</a>A cestu, kam jdu, znáte."</span> <span class="verse"><a name="5">5</a>Řekne mu Tomáš: "Pane, nevíme, kam jdeš. Jak bychom mohli znát cestu?"</span> <span class="verse"><a name="6">6</a>Ježíš mu odpověděl: "Já jsem ta cesta, pravda i život. Nikdo nepřichází k Otci než skrze mne.</span> <span class="verse"><a name="7">7</a>Kdybyste znali mne, znali byste i mého Otce. Nyní ho již znáte, neboť jste ho viděli."</span> <span class="verse"><a name="8">8</a>Filip mu řekl: "Pane, ukaž nám Otce, a víc nepotřebujeme!"</span> <span class="verse"><a name="9">9</a>Ježíš mu odpověděl: "Tak dlouho jsem s vámi, Filipe, a ty mě neznáš? Kdo vidí mne, vidí Otce. Jak tedy můžeš říkat: Ukaž nám Otce?</span> <span class="verse"><a name="10">10</a>Nevěříš, že já jsem v Otci a Otec je ve mně? Slova, která vám mluvím, nemluvím sám od sebe; Otec, který ve mně přebývá, činí své skutky.</span> <span class="verse"><a name="11">11</a>Věřte mi, že já jsem v Otci a Otec ve mně; ne-li, věřte aspoň pro ty skutky!</span> <span class="verse"><a name="12">12</a>Amen, amen, pravím vám: Kdo věří ve mne, i on bude činit skutky, které já činím, a ještě větší, neboť já jdu k Otci.</span> <span class="verse"><a name="13">13</a>A začkoli budete prosit ve jménu mém, učiním to, aby byl Otec oslaven v Synu.</span> <span class="verse"><a name="14">14</a>Budete-li mne o něco prosit ve jménu mém, já to učiním.</span> <span class="verse"><a name="15">15</a>Milujete-li mne, budete zachovávat má přikázání;</span> <span class="verse"><a name="16">16</a>a já požádám Otce a on vám dá jiného Přímluvce, aby byl s vámi navěky -</span> <span class="verse"><a name="17">17</a>Ducha pravdy, kterého svět nemůže přijmout, poněvadž ho nevidí ani nezná. Vy jej znáte, neboť s vámi zůstává a ve vás bude.</span> <span class="verse"><a name="18">18</a>Nezanechám vás osiřelé, přijdu k vám.</span> <span class="verse"><a name="19">19</a>Ještě malou chvíli a svět mne už neuzří, vy však mě uzříte, poněvadž já jsem živ a také vy budete živi.</span> <span class="verse"><a name="20">20</a>V onen den poznáte, že já jsem ve svém Otci, vy ve mně a já ve vás.</span> <span class="verse"><a name="21">21</a>Kdo přijal má přikázání a zachovává je, ten mě miluje. A toho, kdo mě miluje, bude milovat můj Otec; i já ho budu milovat a dám mu to poznat."</span> <span class="verse"><a name="22">22</a>Řekl mu Juda, ne ten Iškariotský: "Pane, jak to, že se chceš dát poznat nám, ale ne světu?"</span> <span class="verse"><a name="23">23</a>Ježíš mu odpověděl: "Kdo mě miluje, bude zachovávat mé slovo, a můj Otec ho bude milovat; přijdeme k němu a učiníme si u něho příbytek.</span> <span class="verse"><a name="24">24</a>Kdo mě nemiluje, nezachovává má slova. A slovo, které slyšíte, není moje, ale mého Otce, který mě poslal.</span> <span class="verse"><a name="25">25</a>Toto vám pravím, dokud jsem s vámi.</span> <span class="verse"><a name="26">26</a>Ale Přímluvce, Duch svatý, kterého pošle Otec ve jménu mém, ten vás naučí všemu a připomene vám všecko, co jsem vám řekl.</span> <span class="verse"><a name="27">27</a>Pokoj vám zanechávám, svůj pokoj vám dávám; ne jako dává svět, já vám dávám. Ať se srdce vaše nechvěje a neděsí!</span> <span class="verse"><a name="28">28</a>Slyšeli jste, že jsem vám řekl: Odcházím - a přijdu k vám. Jestliže mě milujete, měli byste se radovat, že jdu k Otci; neboť Otec je větší než já.</span> <span class="verse"><a name="29">29</a>Řekl jsem vám to nyní předem, abyste potom, až se to stane, uvěřili.</span> <span class="verse"><a name="30">30</a>Již s vámi nebudu mnoho mluvit, neboť přichází vládce tohoto světa. Proti mně nic nezmůže.</span> <span class="verse"><a name="31">31</a>Ale svět má poznat, že miluji Otce a jednám, jak mi přikázal. - Vstaňte, pojďme odtud!"</span> </p></div</div></div></body></html>