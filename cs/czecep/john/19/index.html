<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 19</strong></div><p><span class="verse"><a name="1">1</a>Tehdy dal Pilát Ježíše zbičovat.</span> <span class="verse"><a name="2">2</a>Vojáci upletli z trní korunu, vložili mu ji na hlavu a přes ramena mu přehodili purpurový plášť.</span> <span class="verse"><a name="3">3</a>Pak před něho předstupovali a říkali: "Buď pozdraven, králi židovský!" Přitom ho bili do obličeje.</span> <span class="verse"><a name="4">4</a>Pilát znovu vyšel a řekl Židům: "Hleďte, vedu vám ho ven, abyste věděli, že na něm nenalézám žádnou vinu."</span> <span class="verse"><a name="5">5</a>Ježíš vyšel ven s trnovou korunou na hlavě a v purpurovém plášti. Pilát jim řekl: "Hle, člověk!"</span> <span class="verse"><a name="6">6</a>Když ho velekněží a jejich služebníci uviděli, dali se do křiku: "Ukřižovat, ukřižovat!" Pilát jim řekl: "Vy sami si ho křižujete! Já na něm vinu nenalézám."</span> <span class="verse"><a name="7">7</a>Židé mu odpověděli: "My máme zákon, a podle toho zákona musí zemřít, protože se vydával za Syna Božího."</span> <span class="verse"><a name="8">8</a>Když to Pilát uslyšel, ještě více se ulekl.</span> <span class="verse"><a name="9">9</a>Vešel znovu do paláce a řekl Ježíšovi: "Odkud jsi?" Ale Ježíš mu nedal žádnou odpověď.</span> <span class="verse"><a name="10">10</a>Pilát řekl: "Nemluvíš se mnou? Nevíš, že mám moc tě propustit, a mám moc tě ukřižovat?"</span> <span class="verse"><a name="11">11</a>Ježíš odpověděl: "Neměl bys nade mnou žádnou moc, kdyby ti nebyla dána shůry. Proto ten, kdo mě tobě vydal, má větší vinu."</span> <span class="verse"><a name="12">12</a>Od té chvíle ho Pilát usiloval propustit. Ale Židé křičeli: "Jestliže ho propustíš, jsi nepřítel císařův. Každý, kdo se vydává za krále, je proti císaři."</span> <span class="verse"><a name="13">13</a>Když to Pilát uslyšel, dal vyvést Ježíše ven a zasedl k soudu na místě zvaném 'Na dláždění', hebrejsky Gabbatha.</span> <span class="verse"><a name="14">14</a>Byl den přípravy před svátky velikonočními, kolem poledne. Pilát Židům řekl: "Hle, váš král!"</span> <span class="verse"><a name="15">15</a>Oni se dali do křiku: "Pryč s ním, pryč s ním, ukřižuj ho!" Pilát jim řekl: "Vašeho krále mám dát ukřižovat?" Velekněží odpověděli: "Nemáme krále, jen císaře."</span> <span class="verse"><a name="16">16</a>Tu jim ho vydal, aby byl ukřižován, a oni se Ježíše chopili.</span> <span class="verse"><a name="17">17</a>Nesl svůj kříž a vyšel z města na místo zvané Lebka, hebrejsky Golgota.</span> <span class="verse"><a name="18">18</a>Tam ho ukřižovali a s ním jiné dva, z každé strany jednoho a Ježíše uprostřed.</span> <span class="verse"><a name="19">19</a>Pilát dal napsat nápis a připevnit jej na kříž. Stálo tam: Ježíš Nazaretský, král židovský.</span> <span class="verse"><a name="20">20</a>Ten nápis četlo mnoho Židů, neboť místo, kde byl ukřižován, bylo blízko města; byl napsán hebrejsky, latinsky a řecky.</span> <span class="verse"><a name="21">21</a>Židovští velekněží řekli Pilátovi: "Neměls psát 'židovský král', nýbrž 'vydával se za židovského krále'."</span> <span class="verse"><a name="22">22</a>Pilát odpověděl: "Co jsem napsal, napsal jsem."</span> <span class="verse"><a name="23">23</a>Když vojáci Ježíše ukřižovali, vzali jeho šaty a rozdělili je na čtyři díly, každému vojákovi díl; zbýval ještě spodní šat. Ten byl beze švů, od shora vcelku utkaný.</span> <span class="verse"><a name="24">24</a>Řekli mezi sebou: "Netrhejme jej, ale losujme, čí bude.!" To proto, aby se naplnilo Písmo: 'Rozdělili si mé šaty a o oděv můj metali los.' To tedy vojáci provedli.</span> <span class="verse"><a name="25">25</a>U Ježíšova kříže stály jeho matka a sestra jeho matky, Marie Kleofášova a Marie Magdalská.</span> <span class="verse"><a name="26">26</a>Když Ježíš spatřil matku a vedle ní učedníka, kterého miloval, řekl matce: "Ženo, hle, tvůj syn!"</span> <span class="verse"><a name="27">27</a>Potom řekl tomu učedníkovi: "Hle, tvá matka!" V tu hodinu ji onen učedník přijal k sobě.</span> <span class="verse"><a name="28">28</a>Ježíš věděl, že vše je již dokonáno; a proto, aby se až do konce naplnilo Písmo, řekl: "Žízním."</span> <span class="verse"><a name="29">29</a>Stála tam nádoba plná octa; namočili tedy houbu do octa a na yzopu mu ji podali k ústům.</span> <span class="verse"><a name="30">30</a>Když Ježíš okusil octa, řekl: "Dokonáno jest." A nakloniv hlavu, skonal.</span> <span class="verse"><a name="31">31</a>Poněvadž byl den přípravy a těla nesměla zůstat přes sobotu na kříži - na tu sobotu totiž připadal veliký svátek - požádali Židé Piláta, aby odsouzeným byly zlámány kosti a aby byli sňati s kříže.</span> <span class="verse"><a name="32">32</a>Přišli tedy vojáci a zlámali kosti prvnímu i druhému, kteří byli ukřižováni s ním.</span> <span class="verse"><a name="33">33</a>Když přišli k Ježíšovi a viděli, že je již mrtev, kosti mu nelámali,</span> <span class="verse"><a name="34">34</a>ale jeden z vojáků mu probodl kopím bok; a ihned vyšla krev a voda.</span> <span class="verse"><a name="35">35</a>A ten, který to viděl, vydal o tom svědectví, a jeho svědectví je pravdivé; on ví, že mluví pravdu, abyste i vy uvěřili.</span> <span class="verse"><a name="36">36</a>Neboť se to stalo, aby se naplnilo Písmo: 'Ani kost mu nebude zlomena'.</span> <span class="verse"><a name="37">37</a>A na jiném místě Písmo praví: 'Uvidí, koho probodli.'</span> <span class="verse"><a name="38">38</a>Potom požádal Piláta Josef z Arimatie - byl to Ježíšův učedník, ale tajný, protože se bál Židů - aby směl Ježíšovo tělo sejmout z kříže. Když Pilát k tomu dal souhlas, Josef šel a tělo sňal.</span> <span class="verse"><a name="39">39</a>Přišel také Nikodém, který kdysi navštívil Ježíše v noci, a přinesl sto liber směsi myrhy a aloe.</span> <span class="verse"><a name="40">40</a>Vzali Ježíšovo tělo a zabalili je s vonnými látkami do lněných pláten, jak je to u Židů při pohřbu zvykem.</span> <span class="verse"><a name="41">41</a>V těch místech, kde byl Ježíš ukřižován, byla zahrada a v ní nový hrob, v němž dosud nikdo nebyl pochován.</span> <span class="verse"><a name="42">42</a>Tam položili Ježíše, protože byl den přípravy a hrob byl blízko.</span> </p></div</div></div></body></html>