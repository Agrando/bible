<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 4</strong></div><p><span class="verse"><a name="1">1</a>Když se Pán dověděl, že farizeové uslyšeli, jak on získává a křtí více učedníků než Jan -</span> <span class="verse"><a name="2">2</a>ač Ježíš sám nekřtil, nýbrž jeho učedníci -</span> <span class="verse"><a name="3">3</a>opustil Judsko a odešel opět do Galileje.</span> <span class="verse"><a name="4">4</a>Musel však projít Samařskem.</span> <span class="verse"><a name="5">5</a>Na té cestě přišel k samařskému městu jménem Sychar, v blízkosti pole, jež dal Jákob svému syny Josefovi;</span> <span class="verse"><a name="6">6</a>tam byla Jákobova studna. Ježíš, unaven cestou, usedl u té studny. Bylo kolem poledne.</span> <span class="verse"><a name="7">7</a>Tu přichází samařská žena, aby načerpala vody. Ježíš jí řekne: "Dej mi pít!" -</span> <span class="verse"><a name="8">8</a>Jeho učedníci odešli před tím do města, aby nakoupili něco k jídlu. -</span> <span class="verse"><a name="9">9</a>Samařská žena mu odpoví: "Jak ty jako Žid, můžeš chtít ode mne, Samařanky, abych ti dala napít?" Židé se totiž se Samařany nestýkají.</span> <span class="verse"><a name="10">10</a>Ježíš jí odpověděl: "Kdybys znala, co dává Bůh, a věděla, kdo ti říká, abys mu dala pít, požádala bys ty jeho, a on by ti dal vodu živou."</span> <span class="verse"><a name="11">11</a>Žena mu řekla: "Pane, ani vědro nemáš a studna je hluboká, kde tedy vezmeš tu živou vodu?</span> <span class="verse"><a name="12">12</a>Jsi snad větší než náš praotec Jákob, který nám tuto studnu dal? Sám z ní pil, stejně jako jeho synové i jeho stáda."</span> <span class="verse"><a name="13">13</a>Ježíš jí odpověděl: "Každý, kdo pije tuto vodu, bude mít opět žízeň</span> <span class="verse"><a name="14">14</a>Kdo by se však napil vody, kterou mu dám já, nebude žíznit navěky. Voda, kterou mu dám, stane se v něm pramenem, vyvěrajícím k životu věčnému."</span> <span class="verse"><a name="15">15</a>Ta žena mu řekla: "Pane, dej mi té vody, abych už nežíznila a nemusela už sem chodit pro vodu."</span> <span class="verse"><a name="16">16</a>Ježíš jí řekl: "Jdi, zavolej svého muže a přijď sem!"</span> <span class="verse"><a name="17">17</a>Žena mu řekla: "Nemám muže." Nato jí řekl Ježíš: "Správně jsi odpověděla, že nemáš muže.</span> <span class="verse"><a name="18">18</a>Vždyť jsi měla pět mužů, a ten, kterého máš nyní, není tvůj muž. To jsi řekla pravdu."</span> <span class="verse"><a name="19">19</a>Žena mu řekla: "Pane, vidím, že jsi prorok.</span> <span class="verse"><a name="20">20</a>Naši předkové uctívali Boha na této hoře, ale vy říkáte, že místo, na němž má být Bůh uctíván, je v Jeruzalémě!"</span> <span class="verse"><a name="21">21</a>Ježíš jí odpoví: "Věř mi, ženo, že přichází hodina, kdy nebudete ctít Otce ani na této hoře ani v Jeruzalémě.</span> <span class="verse"><a name="22">22</a>Vy uctíváte, co neznáte; my uctíváme, co známe, neboť spása je ze Židů.</span> <span class="verse"><a name="23">23</a>Ale přichází hodina, ano již je tu, kdy ti, kteří Boha opravdově ctí, budou ho uctívat v Duchu a v pravdě. A Otec si přeje, aby ho lidé takto ctili.</span> <span class="verse"><a name="24">24</a>Bůh je Duch a ti, kdo ho uctívají, mají tak činit v Duchu a v pravdě."</span> <span class="verse"><a name="25">25</a>Žena mu řekla: "Vím, že přichází Mesiáš, zvaný Kristus. Ten až přijde, oznámí nám všecko."</span> <span class="verse"><a name="26">26</a>Ježíš jí řekl: "Já jsem to - ten, který k tobě mluví."</span> <span class="verse"><a name="27">27</a>Vtom přišli jeho učedníci a divili se, že rozmlouvá s ženou. Nikdo však neřekl 'nač se ptáš' nebo 'proč s ní mluvíš?'</span> <span class="verse"><a name="28">28</a>Žena tam nechala svůj džbán a odešla do města a řekla lidem:</span> <span class="verse"><a name="29">29</a>"Pojďte se podívat na člověka, který mi řekl všecko co jsem dělala. Není to snad Mesiáš?"</span> <span class="verse"><a name="30">30</a>Vyšli tedy z města a šli k němu.</span> <span class="verse"><a name="31">31</a>Mezi tím ho prosili jeho učedníci: "Mistře, pojez něco!"</span> <span class="verse"><a name="32">32</a>On jim řekl: "Já mám k nasycení pokrm, který vy neznáte."</span> <span class="verse"><a name="33">33</a>Učedníci si mezi sebou říkali: "Přinesl mu snad někdo něco k jídlu?"</span> <span class="verse"><a name="34">34</a>Ježíš jim řekl: "Můj pokrm jest, abych činil vůli toho, který mě poslal, a dokonal jeho dílo.</span> <span class="verse"><a name="35">35</a>Neříkáte snad: Ještě čtyři měsíce a budou žně? Hle, pravím vám, pozvedněte zraky a pohleďte na pole, že již zbělela ke žni.</span> <span class="verse"><a name="36">36</a>Již přijímá odměnu ten, kdo žne, a shromažďuje úrodu k věčnému životu, aby se společně radovali rozsévač i žnec.</span> <span class="verse"><a name="37">37</a>Přitom je pravdivé rčení, že jeden rozsévá a druhý žne.</span> <span class="verse"><a name="38">38</a>Já jsem vás poslal, abyste žali tam, kde jste nepracovali. Jiní pracovali a vy v jejich práci pokračujete."</span> <span class="verse"><a name="39">39</a>Mnoho Samařanů z onoho města v něho uvěřilo pro slovo té ženy, která svědčila: "Všecko mi řekl, co jsem dělala."</span> <span class="verse"><a name="40">40</a>Když k němu ti Samařané přišli, prosili ho, aby u nich zůstal. I zůstal tam dva dny.</span> <span class="verse"><a name="41">41</a>A ještě mnohem víc jich uvěřilo pro jeho slovo.</span> <span class="verse"><a name="42">42</a>Oné ženě pak říkali: "Teď už věříme ne proto, cos nám o něm řekla; sami jsme ho slyšeli a víme, že toto je opravdu Spasitel světa."</span> <span class="verse"><a name="43">43</a>Po dvou dnech odešel Ježíš odtamtud do Galileje.</span> <span class="verse"><a name="44">44</a>Sám totiž dosvědčil, že prorok nemá vážnosti ve své vlasti.</span> <span class="verse"><a name="45">45</a>Když přišel do Galileje, Galilejští jej přijali, protože viděli všecko, co učinil v Jeruzalémě o svátcích, které tam také slavili.</span> <span class="verse"><a name="46">46</a>Přišel tedy opět do Kány Galilejské, kde před tím proměnil vodu ve víno. V Kafarnaum byl jeden královský služebník, jehož syn byl nemocen.</span> <span class="verse"><a name="47">47</a>Když uslyšel, že Ježíš přišel z Judska do Galileje, vydal se k němu a prosil ho, aby přišel a uzdravil jeho syna, který už byl blízek smrti.</span> <span class="verse"><a name="48">48</a>Ježíš mu odpověděl: "Neuvidíte-li zázraky a znamení, neuvěříte."</span> <span class="verse"><a name="49">49</a>Královský služebník mu řekl: "Pane, pojď, než mé dítě umře!"</span> <span class="verse"><a name="50">50</a>Ježíš mu odpověděl: "Vrať se domů, tvůj syn je živ!" Ten člověk uvěřil slovu, které mu Ježíš řekl, a šel.</span> <span class="verse"><a name="51">51</a>Ještě když byl na cestě, šli mu naproti jeho sluhové a oznámili mu: "Tvůj syn žije."</span> <span class="verse"><a name="52">52</a>Zeptal se jich, v kterou hodinu se mu začalo dařit lépe. Odpověděli mu: "Včera hodinu po poledni mu přestala horečka."</span> <span class="verse"><a name="53">53</a>Tu otec poznal, že to bylo právě v tu chvíli, kdy mu Ježíš řekl: "Tvůj syn je živ." A uvěřil on i všichni v jeho domě. -</span> <span class="verse"><a name="54">54</a>To druhé znamení učinil Ježíš opět v Galileji, kam přišel z Judska.</span> </p></div</div></div></body></html>