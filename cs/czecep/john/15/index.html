<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 15</strong></div><p><span class="verse"><a name="1">1</a>"Já jsem pravý vinný kmen a můj Otec je vinař.</span> <span class="verse"><a name="2">2</a>Každou mou ratolest, která nenese ovoce, odřezává, a každou, která nese ovoce, čistí, aby nesla hojnější ovoce.</span> <span class="verse"><a name="3">3</a>Vy jste již čisti pro slovo, které jsem k vám mluvil.</span> <span class="verse"><a name="4">4</a>Zůstaňte ve mně, a já ve vás. Jako ratolest nemůže nést ovoce sama od sebe, nezůstane-li při kmeni, tak ani vy, nezůstanete-li při mně.</span> <span class="verse"><a name="5">5</a>Já jsem vinný kmen, vy jste ratolesti. Kdo zůstává ve mně a já v něm, ten nese hojné ovoce; neboť beze mne nemůžete činit nic.</span> <span class="verse"><a name="6">6</a>Kdo nezůstane ve mně, bude vyvržen ven jako ratolest a uschne; pak ji seberou, hodí do ohně a spálí.</span> <span class="verse"><a name="7">7</a>Zůstanete-li ve mně a zůstanou-li má slova ve vás, proste, oč chcete, a stane se vám.</span> <span class="verse"><a name="8">8</a>Tím bude oslaven můj Otec, když ponesete hojné ovoce a budete mými učedníky.</span> <span class="verse"><a name="9">9</a>Jako si Otec zamiloval mne, tak jsem si já zamiloval vás. Zůstaňte v mé lásce.</span> <span class="verse"><a name="10">10</a>Zachováte-li má přikázání, zůstanete v mé lásce, jako já zachovávám přikázání svého Otce a zůstávám v jeho lásce.</span> <span class="verse"><a name="11">11</a>To jsem vám pověděl, aby moje radost byla ve vás a vaše radost aby byla plná."</span> <span class="verse"><a name="12">12</a>"To je mé přikázání, abyste se milovali navzájem, jako jsem já miloval vás.</span> <span class="verse"><a name="13">13</a>Nikdo nemá větší lásku než ten, kdo položí život za své přátele.</span> <span class="verse"><a name="14">14</a>Vy jste moji přátelé, činíte-li, co vám přikazuji.</span> <span class="verse"><a name="15">15</a>Už vás nenazývám služebníky, protože služebník neví, co činí jeho pán. Nazval jsem vás přáteli, neboť jsem vám dal poznat všechno, co jsem slyšel od svého Otce.</span> <span class="verse"><a name="16">16</a>Ne vy jste vyvolili mne, ale já jsem vyvolil vás a ustanovil jsem vás, abyste šli a nesli ovoce a vaše ovoce aby zůstalo; a Otec vám dá, oč byste ho prosili v mém jménu.</span> <span class="verse"><a name="17">17</a>To vám přikazuji, abyste jeden druhého milovali.</span> <span class="verse"><a name="18">18</a>Nenávidí-li vás svět, vězte, že mě nenáviděl dříve než vás.</span> <span class="verse"><a name="19">19</a>Kdybyste náleželi světu, svět by miloval to, co je jeho. Protože však nejste ze světa, ale já jsem vás ze světa vyvolil, proto vás svět nenávidí.</span> <span class="verse"><a name="20">20</a>Vzpomeňte si na slovo, které jsem vám řekl: Sluha není nad svého pána. Jestliže pronásledovali mne, i vás budou pronásledovat - jestliže mé slovo zachovali, i vaše zachovají.</span> <span class="verse"><a name="21">21</a>Ale to vše vám učiní pro mé jméno, poněvadž neznají toho,který mě poslal.</span> <span class="verse"><a name="22">22</a>Kdybych byl nepřišel a nemluvil k nim, byli by bez hříchu. Nyní však nemají výmluvu pro svůj hřích.</span> <span class="verse"><a name="23">23</a>Kdo nenávidí mne, nenávidí i mého Otce.</span> <span class="verse"><a name="24">24</a>Kdybych byl mezi nimi nečinil skutky, jaké nikdo jiný nedokázal, byli by bez hříchu. Ale oni je viděli, a přece mají v nenávisti i mne i mého Otce.</span> <span class="verse"><a name="25">25</a>To proto, aby se naplnilo slovo napsané v jejich zákoně: 'Nenáviděli mě bez příčiny'.</span> <span class="verse"><a name="26">26</a>Až přijde Přímluvce, kterého vám pošlu od Otce, Duch pravdy, jenž od Otce vychází, ten o mně vydá svědectví.</span> <span class="verse"><a name="27">27</a>Také vy vydávejte svědectví, neboť jste se mnou od začátku.</span> </p></div</div></div></body></html>