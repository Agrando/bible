<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 2</strong></div><p><span class="verse"><a name="1">1</a>Třetího dne byla svatba v Káně Galilejské. Byla tam Ježíšova matka;</span> <span class="verse"><a name="2">2</a>na svatbu byl pozván také Ježíš a jeho učedníci.</span> <span class="verse"><a name="3">3</a>Když se nedostávalo vína, řekla Ježíšovi jeho matka: "Už nemají víno."</span> <span class="verse"><a name="4">4</a>Ježíš jí řekl: "Co to ode mne žádáš! Ještě nepřišla má hodina."</span> <span class="verse"><a name="5">5</a>Matka řekla služebníkům: "Udělejte, cokoli vám nařídí."</span> <span class="verse"><a name="6">6</a>Bylo tam šest kamenných nádob, určených k židovskému očišťování, každá na dvě až tři vědra.</span> <span class="verse"><a name="7">7</a>Ježíš řekl služebníkům: "Naplňte ty nádoby vodou!" I naplnili je až po okraj.</span> <span class="verse"><a name="8">8</a>Pak jim přikázal: "Teď z nich naberte a doneste správci hostiny!" Učinili tak.</span> <span class="verse"><a name="9">9</a>Jakmile správce hostiny ochutnal vodu proměněnou ve víno - nevěděl, odkud je, ale služebníci, kteří vodu nabírali, to věděli - zavolal si ženicha</span> <span class="verse"><a name="10">10</a>a řekl mu: "Každý člověk podává nejprve dobré víno, a teprve když už se hosté napijí, víno horší. Ty jsi však uchoval dobré víno až pro tuto chvíli."</span> <span class="verse"><a name="11">11</a>Tak učinil Ježíš v Káně Galilejské počátek svých znamení a zjevil svou slávu. A jeho učedníci v něho uvěřili.</span> <span class="verse"><a name="12">12</a>Potom odešel Ježíš, jeho matka, bratři i učedníci do Kafarnaum a zůstali tam několik dní.</span> <span class="verse"><a name="13">13</a>Byly blízko židovské velikonoce a Ježíš se vydal na cestu do Jeruzaléma.</span> <span class="verse"><a name="14">14</a>V chrámu našel prodavače dobytka, ovcí a holubů i penězoměnce, jak sedí za stoly.</span> <span class="verse"><a name="15">15</a>Udělal si z provazů bič a všechny z chrámu vyhnal, i s ovcemi a dobytkem, směnárníkům rozházel mince, stoly zpřevracel</span> <span class="verse"><a name="16">16</a>a prodavačům holubů poručil: "Pryč s tím odtud! Nedělejte z domu mého Otce tržiště!"</span> <span class="verse"><a name="17">17</a>Jeho učedníci si vzpomněli, že je psáno: 'Horlivost pro tvůj dům mne stráví.'</span> <span class="verse"><a name="18">18</a>Židé mu řekli: "Jakým znamením nám prokážeš, že to smíš činit?"</span> <span class="verse"><a name="19">19</a>Ježíš jim odpověděl: "Zbořte tento chrám a ve třech dnech jej postavím."</span> <span class="verse"><a name="20">20</a>Tu řekli Židé: "Čtyřicet šest let byl tento chrám budován, a ty jej chceš postavit ve třech dnech?"</span> <span class="verse"><a name="21">21</a>On však mluvil o chrámu svého těla.</span> <span class="verse"><a name="22">22</a>Když byl pak vzkříšen z mrtvých, rozpomenuli se jeho učedníci, že to říkal, a uvěřili Písmu i slovu, které Ježíš pověděl.</span> <span class="verse"><a name="23">23</a>Když byl v Jeruzalémě o velikonočních svátcích, mnozí uvěřili v jeho jméno, protože viděli znamení, která činil.</span> <span class="verse"><a name="24">24</a>Ježíš jim však nesvěřoval, kdo je, poněvadž všechny lidi znal;</span> <span class="verse"><a name="25">25</a>nepotřeboval, aby mu někdo o něm říkal svůj soud. Sám dobře věděl, co je v člověku.</span> </p></div</div></div></body></html>