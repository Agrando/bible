<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 9</strong></div><p><span class="verse"><a name="1">1</a>Cestou uviděl člověka, který byl od narození slepý.</span> <span class="verse"><a name="2">2</a>Jeho učedníci se ho zeptali: "Mistře, kdo se prohřešil, že se ten člověk narodil slepý? On sám, nebo jeho rodiče?"</span> <span class="verse"><a name="3">3</a>Ježíš odpověděl: "Nezhřešil ani on ani jeho rodiče; je slepý, aby se na něm zjevily skutky Boží.</span> <span class="verse"><a name="4">4</a>Musíme konat skutky toho, který mě poslal, dokud je den. Přichází noc, kdy nikdo nebude moci pracovat.</span> <span class="verse"><a name="5">5</a>Pokud jsem na světě, jsem světlo světa."</span> <span class="verse"><a name="6">6</a>Když to řekl, plivl na zem, udělal ze sliny bláto, potřel slepému tím blátem oči</span> <span class="verse"><a name="7">7</a>a řekl mu: "Jdi, umyj se v rybníce Siloe." (To jméno znamená 'Poslaný'.) On tedy šel, umyl se, a když se vrátil, viděl.</span> <span class="verse"><a name="8">8</a>Sousedé a ti, kteří jej dříve vídali žebrat, se ptali: "Není to ten, kdo tu sedával a žebral?"</span> <span class="verse"><a name="9">9</a>Jedni říkali: "Je to on." Jiní pak: "Není, ale je mu podoben." On sám řekl: "Jsem to já."</span> <span class="verse"><a name="10">10</a>I řekli mu: "Jak to, že se ti otevřely oči?"</span> <span class="verse"><a name="11">11</a>Odpověděl: "Člověk jménem Ježíš udělal bláto, potřel mi oči a řekl mi: Jdi k Siloe a umyj se! Šel jsem tedy, umyl jsem se a vidím."</span> <span class="verse"><a name="12">12</a>Řekli mu: "Kde je ten člověk?" Odpověděl: "To nevím."</span> <span class="verse"><a name="13">13</a>Přivedou toho, který byl dříve slepý, k farizeům;</span> <span class="verse"><a name="14">14</a>toho dne, kdy Ježíš udělal bláto a otevřel mu oči, byla totiž sobota.</span> <span class="verse"><a name="15">15</a>Proto se ho farizeové znovu dotazovali, jak nabyl zraku. A on jim řekl: "Položil mi bláto na oči, umyl jsem se a vidím."</span> <span class="verse"><a name="16">16</a>Někteří z farizeů říkali: "Ten člověk není od Boha, protože nezachovává sobotu." Jiní naopak říkali: "Jak by mohl hříšný člověk činit taková znamení?" A došlo mezi nimi k roztržce.</span> <span class="verse"><a name="17">17</a>Řekli tedy znovu tomu slepému: "Za koho ty jej pokládáš, když ti otevřel oči?" On odpověděl: "Je to prorok."</span> <span class="verse"><a name="18">18</a>Židé nevěřili, že byl slepý a že prohlédl, dokud si nezavolali jeho rodiče</span> <span class="verse"><a name="19">19</a>a nezeptali se jich: "Je to váš syn, o němž říkáte, že se narodil slepý? Jak to že nyní vidí?"</span> <span class="verse"><a name="20">20</a>Rodiče odpověděl: "Víme, že je to náš syn a že se narodil slepý.</span> <span class="verse"><a name="21">21</a>Jak to, že nyní vidí, to nevíme, a kdo mu otevřel oči, také ne. Jeho se zeptejte, je dospělý, ať mluví sám za sebe!"</span> <span class="verse"><a name="22">22</a>To řekli jeho rodiče, protože se báli Židů, neboť Židé se usnesli, aby ten, kdo kdo Ježíš vyzná jako Mesiáše, byl vyloučen ze synagógy.</span> <span class="verse"><a name="23">23</a>Proto řekli jeho rodiče: Je dospělý, zeptejte se ho!</span> <span class="verse"><a name="24">24</a>Zavolali tedy ještě jednou toho člověka, který byl dříve slepý, a řekli mu: "Vyznej před Bohem pravdu! My víme, že ten člověk je hříšník."</span> <span class="verse"><a name="25">25</a>Odpověděl: "Je-li hříšník, nevím; jedno však vím, že jsem byl slepý a nyní vidím."</span> <span class="verse"><a name="26">26</a>Řekli mu: "Co s tebou učinil? Jak ti otevřel oči?"</span> <span class="verse"><a name="27">27</a>Odpověděl jim: "Již jsem vám to řekl, ale vy jste to nevzali na vědomí. Proč to chcete slyšet znovu? Chcete se snad i vy stát jeho učedníky?"</span> <span class="verse"><a name="28">28</a>Osopili se na něho: "Ty jsi jeho učedník, ale my jsme učedníci Mojžíšovi.</span> <span class="verse"><a name="29">29</a>My víme, že k Mojžíšovi mluvil Bůh, o tomhle však nevíme, odkud je."</span> <span class="verse"><a name="30">30</a>Ten člověk jim odpověděl: "To je právě divné: Vy nevíte odkud je - a otevřel mi oči!</span> <span class="verse"><a name="31">31</a>Víme, že hříšníky Bůh neslyší; slyší však toho, kdo ctí a činí jeho vůli.</span> <span class="verse"><a name="32">32</a>Co je svět světem, nebylo slýcháno, že by někdo otevřel oči slepého od narození.</span> <span class="verse"><a name="33">33</a>Kdyby tento člověk nebyl od Boha, nemohl by nic takového učinit."</span> <span class="verse"><a name="34">34</a>Odpověděli mu: "Celý ses narodil v hříchu, a nás chceš poučovat?" A vyhnali ho.</span> <span class="verse"><a name="35">35</a>Ježíš se dověděl, že ho vyhnali; vyhledal ho a řekl mu: "Věříš v Syna člověka?"</span> <span class="verse"><a name="36">36</a>Odpověděl: "A kdo je to, pane, abych v něho uvěřil?"</span> <span class="verse"><a name="37">37</a>Ježíš mu řekl: "Vidíš ho; je to ten, kdo s tebou mluví."</span> <span class="verse"><a name="38">38</a>On na to řekl: "Věřím, Pane," a padl před ním na kolena.</span> <span class="verse"><a name="39">39</a>Ježíš řekl: "Přišel jsem na tento svět k soudu: aby ti, kdo nevidí, viděli, a ti, kdo vidí, byli slepí."</span> <span class="verse"><a name="40">40</a>Farizeové, kteří tam byli, to slyšeli a řekli mu: "Jsme snad i my slepí?"</span> <span class="verse"><a name="41">41</a>Ježíš jim odpověděl: "Kdybyste byli slepí, hřích byste neměli. Vy však říkáte: Vidíme. A tak zůstáváte v hříchu."</span> </p></div</div></div></body></html>