<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 18</strong></div><p><span class="verse"><a name="1">1</a>Po těch slovech odešel Ježíš s učedníky za potok Cedron, kde byla zahrada; a do ní vstoupil on i jeho učedníci.</span> <span class="verse"><a name="2">2</a>Také Jidáš, který ho zradil, znal to místo, neboť Ježíš tam se svými učedníky často býval.</span> <span class="verse"><a name="3">3</a>Jidáš vzal s sebou oddíl vojáků, k tomu stráž od velekněží a farizeů, a přišli tam s pochodněmi, lucernami a zbraněmi.</span> <span class="verse"><a name="4">4</a>Ježíš, který věděl všecko, co ho má potkat, vyšel a řekl jim: "Koho hledáte?"</span> <span class="verse"><a name="5">5</a>Odpověděli mu: "Ježíše Nazaretského." Řekl jim: "To jsem já." Stál s nimi i Jidáš, který ho zradil.</span> <span class="verse"><a name="6">6</a>Jakmile jim řekl 'to jsem já', couvli a padli na zem.</span> <span class="verse"><a name="7">7</a>Opět se jich otázal: "Koho hledáte?" A oni řekli: "Ježíše Nazaretského."</span> <span class="verse"><a name="8">8</a>Ježíš odpověděl: "Řekl jsem vám, že jsem to já. Hledáte-li mne, nechte ostatní odejít."</span> <span class="verse"><a name="9">9</a>Tak se mělo naplnit slovo: 'Z těch, které jsi mi dal, neztratil jsem ani jednoho.'</span> <span class="verse"><a name="10">10</a>Šimon Petr vytasil meč, který měl u sebe, zasáhl jednoho veleknězova sluhu a uťal mu ucho. Ten sluha se jmenoval Malchos.</span> <span class="verse"><a name="11">11</a>Ježíš řekl Petrovi: "Schovej ten meč do pochvy! Což nemám pít kalich, který mi dal Otec?"</span> <span class="verse"><a name="12">12</a>Vojáci s důstojníkem a židovská stráž se zmocnili Ježíše a spoutali ho.</span> <span class="verse"><a name="13">13</a>Přivedli ho nejprve k Annášovi; byl totiž tchánem Kaifáše, který byl toho roku veleknězem.</span> <span class="verse"><a name="14">14</a>Byl to ten Kaifáš, který poradil židům, že je lépe, aby jeden člověk zemřel za lid.</span> <span class="verse"><a name="15">15</a>Za Ježíšem šel Šimon Petr a jiný učedník. Ten učedník byl znám veleknězi a vešel do nádvoří veleknězova domu.</span> <span class="verse"><a name="16">16</a>Petr zůstal venku před vraty. Ten druhý učedník, který byl znám veleknězi, vyšel, promluvil s vrátnou a zavedl Petra dovnitř.</span> <span class="verse"><a name="17">17</a>Tu řekla služka vrátná Petrovi: "Nepatříš i ty k učedníkům toho člověka?" On řekl: "Nepatřím."</span> <span class="verse"><a name="18">18</a>Poněvadž bylo chladno, udělali si sluhové a strážci oheň a stáli kolem něho, aby se ohřáli. I Petr stál s nimi a ohříval se.</span> <span class="verse"><a name="19">19</a>Velekněz se dotazoval Ježíše na jeho učedníky a na jeho učení.</span> <span class="verse"><a name="20">20</a>Ježíš mu řekl: "Já jsem mluvil k světu veřejně. Vždycky jsem učil v synagóze a v chrámě, kde se shromažďují všichni židé, a nic jsem neříkal tajně.</span> <span class="verse"><a name="21">21</a>Proč se mě ptáš? Zeptej se těch, kteří slyšeli, co jsem říkal. Ti přece vědí, co jsem řekl."</span> <span class="verse"><a name="22">22</a>Po těch slovech jeden ze strážců, který stál poblíž, udeřil Ježíše do obličeje a řekl: "Tak se odpovídá veleknězi?"</span> <span class="verse"><a name="23">23</a>Ježíš mu odpověděl: "Řekl-li jsem něco špatného, prokaž, že je to špatné. Jestliže to bylo správné, proč mě biješ?"</span> <span class="verse"><a name="24">24</a>Annáš jej tedy poslal spoutaného veleknězi Kaifášovi.</span> <span class="verse"><a name="25">25</a>Šimon Petr stál ještě u ohně a zahříval se. Řekli mu: "Nejsi i ty z jeho učedníků?" On to zapřel: "Nejsem."</span> <span class="verse"><a name="26">26</a>Jeden z veleknězových sluhů, příbuzný toho, jemuž Petr uťal ucho, řekl: "Cožpak jsem tě s ním neviděl v zahradě?"</span> <span class="verse"><a name="27">27</a>Petr opět zapřel a vtom zakokrhal kohout.</span> <span class="verse"><a name="28">28</a>Od Kaifáše vedli Ježíše do místodržitelského paláce. Bylo časně zrána. Židé sami do paláce nevešli, aby se neposkvrnili a mohli jíst velikonočního beránka.</span> <span class="verse"><a name="29">29</a>Pilát k nim vyšel a řekl: "Jakou obžalobu vznášíte proti tomu člověku?"</span> <span class="verse"><a name="30">30</a>Odpověděli: "Kdyby nebyl zločinec, nebyli bychom ti ho vydali."</span> <span class="verse"><a name="31">31</a>Pilát jim řekl: "Vezměte si ho vy a suďte podle svého zákona!" Židé mu odpověděli: "Není nám dovoleno nikoho popravit."</span> <span class="verse"><a name="32">32</a>To aby se naplnilo slovo Ježíšovo, kterým naznačil, jakou smrtí má zemřít.</span> <span class="verse"><a name="33">33</a>Pilát vešel opět do svého paláce, zavolal Ježíše a řekl mu: "Ty jsi král židovský?"</span> <span class="verse"><a name="34">34</a>Ježíš odpověděl:"Říkáš to sám od sebe, nebo ti to o mně řekli jiní?"</span> <span class="verse"><a name="35">35</a>Pilát odpověděl: "Jsem snad žid? Tvůj národ a velekněží mi tě vydali. Čím ses provinil?"</span> <span class="verse"><a name="36">36</a>Ježíš řekl: "Moje království není z tohoto světa. Kdyby mé království bylo z tohoto světa, moji služebníci by bojovali, abych nebyl vydán Židům; mé království však není odtud."</span> <span class="verse"><a name="37">37</a>Pilát mu řekl: "Jsi tedy přece král?" Ježíš odpověděl: "Ty sám říkáš, že jsem král. Já jsem se proto narodil a proto jsem přišel na svět, abych vydal svědectví pravdě. Každý, kdo je z pravdy, slyší můj hlas."</span> <span class="verse"><a name="38">38</a>Pilát mu řekl: "Co je pravda?" Po těch slovech vyšel opět k Židům a řekl jim: "Já na něm žádnou vinu nenalézám.</span> <span class="verse"><a name="39">39</a>Je zvykem, že vám o velikonocích propouštím na svobodu jednoho vězně. Chcete-li, propustím vám tohoto židovského krále."</span> <span class="verse"><a name="40">40</a>Na to se dali do křiku: "Toho ne, ale Barabáše!" Ten Barabáš byl vzbouřenec.</span> </p></div</div></div></body></html>