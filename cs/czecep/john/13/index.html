<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 13</strong></div><p><span class="verse"><a name="1">1</a>Bylo před velikonočními svátky. Ježíš věděl, že přišla jeho hodina, aby z tohoto světa šel k Otci; miloval své, kteří jsou ve světě, a prokázal svou lásku k nim až do konce.</span> <span class="verse"><a name="2">2</a>Když byli u večeře a ďábel již vložil do srdce Jidáše Iškariotského, syna Šimonova, aby ho zradil,</span> <span class="verse"><a name="3">3</a>Ježíš vstal od stolu a vědom si toho, že mu Otec dal všecko do rukou a že od Boha vyšel a k Bohu odchází,</span> <span class="verse"><a name="4">4</a>odložil svrchní šat, vzal lněné plátno a přepásal se;</span> <span class="verse"><a name="5">5</a>pak nalil vodu do umyvadla a začal učedníkům umývat nohy a utírat je plátnem, jímž byl přepásán.</span> <span class="verse"><a name="6">6</a>Přišel k Šimonu Petrovi a ten mu řekl: "Pane, ty mi chceš mýt nohy?"</span> <span class="verse"><a name="7">7</a>Ježíš odpověděl: "Co já činím, nyní nechápeš, potom však to pochopíš."</span> <span class="verse"><a name="8">8</a>Petr mu řekl: "Nikdy mi nebudeš mýt nohy!" Ježíš odpověděl: "Jestliže tě neumyji, nebudeš mít se mnou podíl."</span> <span class="verse"><a name="9">9</a>Řekl mu Šimon Petr: "Pane, pak tedy nejenom nohy, ale i ruce a hlavu!"</span> <span class="verse"><a name="10">10</a>Ježíš mu řekl: "Kdo je vykoupán, nepotřebuje než nohy umýt, neboť je celý čistý. I vy jste čistí, ale ne všichni."</span> <span class="verse"><a name="11">11</a>Věděl, kdo ho zradí, a proto řekl: Ne všichni jste čistí.</span> <span class="verse"><a name="12">12</a>Když jim umyl nohy, oblékl si svůj šat, opět se posadil a řekl jim: "Chápete, co jsem vám učinil?</span> <span class="verse"><a name="13">13</a>Nazýváte mě Mistrem a Pánem, a máte pravdu: Skutečně jsem.</span> <span class="verse"><a name="14">14</a>Jestliže tedy já, Pán a Mistr, jsem vám umyl nohy, i vy máte jeden druhému nohy umývat.</span> <span class="verse"><a name="15">15</a>Dal jsem vám příklad, abyste i vy jednali, jako jsem jednal já.</span> <span class="verse"><a name="16">16</a>Amen, amen, pravím vám, sluha není větší než jeho pán a posel není větší než ten, kdo ho poslal.</span> <span class="verse"><a name="17">17</a>Když to víte, blaze vám, jestliže to také činíte.</span> <span class="verse"><a name="18">18</a>Nemluvím o vás všech. Já vím, které jsem vyvolil. Ale má se naplnit slovo Písma: 'Ten, který se mnou jí chléb, zvedl proti mně patu.'</span> <span class="verse"><a name="19">19</a>Říkám vám to již nyní předem, abyste potom, až se to stane, uvěřili, že já jsem to.</span> <span class="verse"><a name="20">20</a>Amen, amen, pravím vám, kdo přijímá toho, koho pošlu, mne přijímá. A kdo přijímá mne, přijímá toho, který mě poslal.</span> <span class="verse"><a name="21">21</a>Když to Ježíš řekl, v hlubokém zármutku dosvědčil: "Amen, amen, pravím vám, jeden z vás mě zradí."</span> <span class="verse"><a name="22">22</a>Učedníci se dívali jeden na druhého v nejistotě, o kom to mluví.</span> <span class="verse"><a name="23">23</a>Jeden z učedníků, kterého Ježíš miloval, byl u stolu po jeho boku.</span> <span class="verse"><a name="24">24</a>Na toho se Šimon obrátil a řekl: "Zeptej se, o kom to mluví!"</span> <span class="verse"><a name="25">25</a>Ten učedník se naklonil těsně k Ježíšovi a zeptal se: "Pane, kdo to je?"</span> <span class="verse"><a name="26">26</a>Ježíš odpověděl: "Je to ten pro koho omočím tuto skývu chleba a podám mu ji." Omočil tedy skývu, vzal ji a dal Jidášovi Iškariotskému, synu Šimonovu.</span> <span class="verse"><a name="27">27</a>Tehdy, po té skývě vstoupil do něho satan. Ježíš mu řekl: "Co chceš učinit, učiň hned!"</span> <span class="verse"><a name="28">28</a>Nikdo u stolu nepochopil, proč mu to řekl.</span> <span class="verse"><a name="29">29</a>Protože měl Jidáš u sebe pokladnici, domnívali se někteří, že ho poslal nakoupit, co potřebují na svátky, nebo dát něco chudým.</span> <span class="verse"><a name="30">30</a>Jidáš přijal skývu, a hned vyšel ven. byla noc.</span> <span class="verse"><a name="31">31</a>Když Jidáš vyšel ven, Ježíš řekl: "Nyní byl oslaven Syn člověka a Bůh byl oslaven v něm;</span> <span class="verse"><a name="32">32</a>Bůh jej také oslaví v sobě a oslaví jej hned.</span> <span class="verse"><a name="33">33</a>Dítky, ještě jen krátký čas jsem s vámi. Budete mě hledat, a jako jsem řekl Židům, tak nyní říkám i vám: Kam já odcházím, tam vy přijít nemůžete.</span> <span class="verse"><a name="34">34</a>Nové přikázání vám dávám, abyste se navzájem milovali; jako já jsem miloval vás, i vy se milujte navzájem.</span> <span class="verse"><a name="35">35</a>Podle toho všichni poznají, že jste moji učedníci, budete-li mít lásku jedni k druhým."</span> <span class="verse"><a name="36">36</a>Šimon Petr mu řekl: "Pane, kam odcházíš?" Ježíš odpověděl: "Kam já jdu, tam mne nyní následovat nemůžeš; budeš mne však následovat později."</span> <span class="verse"><a name="37">37</a>Šimon Petr mu řekl: "Pane, proč tě nemohu nyní následovat?" Svůj život za tebe položím."</span> <span class="verse"><a name="38">38</a>Ježíš odpověděl: "Svůj život za mne položíš? Amen, amen, pravím tobě: Než kohout zakokrhá, třikrát mě zapřeš."</span> </p></div</div></div></body></html>