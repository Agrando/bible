<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 11</strong></div><p><span class="verse"><a name="1">1</a>Byl nemocen jeden člověk, Lazar z Betanie, z vesnice, kde bydlela Marie a její sestra Marta.</span> <span class="verse"><a name="2">2</a>To byla ta Marie, která pomazala Pána vzácným olejem a nohy mu otřela svými vlasy; a její bratr Lazar byl nemocen.</span> <span class="verse"><a name="3">3</a>Sestry mu vzkázaly: "Pane, ten, kterého máš rád, je nemocen."</span> <span class="verse"><a name="4">4</a>Když to Ježíš uslyšel, řekl: "Ta nemoc není k smrti, ale k slávě Boží, aby Syn Boží byl skrze ni oslaven."</span> <span class="verse"><a name="5">5</a>Ježíš Martu, její sestru i Lazara miloval.</span> <span class="verse"><a name="6">6</a>Když uslyšel, že je Lazar nemocen, zůstal ještě dva dny na tom místě, kde byl.</span> <span class="verse"><a name="7">7</a>Teprve potom řekl svým učedníkům: "Pojďme opět do Judska!"</span> <span class="verse"><a name="8">8</a>Učedníci mu řekl: "Mistře, není to dávno, co tě chtěli Židé ukamenovat, a zase tam chceš jít?"</span> <span class="verse"><a name="9">9</a>Ježíš odpověděl: "Což nemá den dvanáct hodin? Kdo chodí ve dne, neklopýtne, neboť vidí světlo tohoto světa.</span> <span class="verse"><a name="10">10</a>Kdo však chodí v noci, klopýtá, poněvadž v něm není světla."</span> <span class="verse"><a name="11">11</a>To pověděl a dodal: "Náš přítel Lazar usnul. Ale jdu ho probudit."</span> <span class="verse"><a name="12">12</a>Učedníci mu řekli: "Pane, spí-li, uzdraví se."</span> <span class="verse"><a name="13">13</a>Ježíš mluvil o jeho smrti, ale oni mysleli, že mluví o pouhém spánku.</span> <span class="verse"><a name="14">14</a>Tehdy jim Ježíš řekl: "Lazar umřel.</span> <span class="verse"><a name="15">15</a>A jsem rád, že jsem tam nebyl, kvůli vám, abyste uvěřili. Pojďme k němu!"</span> <span class="verse"><a name="16">16</a>Tomáš, jinak Didymos, řekl ostatním učedníkům: "Pojďme i my, ať zemřeme spolu s ním!"</span> <span class="verse"><a name="17">17</a>Když Ježíš přišel, shledal, že Lazar je již čtyři dny v hrobě.</span> <span class="verse"><a name="18">18</a>Betanie byla blízko Jeruzaléma, necelou hodinu cesty,</span> <span class="verse"><a name="19">19</a>a mnozí z Židů přišli k Marii a Martě, aby je potěšili v jejich zármutku nad jejich bratrem.</span> <span class="verse"><a name="20">20</a>Když Marta uslyšela, že Ježíš přichází, šla mu naproti. Marie zůstala doma.</span> <span class="verse"><a name="21">21</a>Marta řekla Ježíšovi: "Pane, kdybys byl zde, nebyl by můj bratr umřel.</span> <span class="verse"><a name="22">22</a>Ale i tak vím, že začkoli požádáš Boha, Bůh ti dá."</span> <span class="verse"><a name="23">23</a>Ježíš jí řekl: "Tvůj bratr vstane."</span> <span class="verse"><a name="24">24</a>Řekla mu Marta: "Vím, že vstane při vzkříšení v poslední den."</span> <span class="verse"><a name="25">25</a>Ježíš jí řekl: "Já jsem vzkříšení i život. Kdo věří ve mne, i kdyby umřel, bude žít.</span> <span class="verse"><a name="26">26</a>A každý, kdo žije a věří ve mne, neumře navěky. Věříš tomu?"</span> <span class="verse"><a name="27">27</a>Řekla mu: "Ano, Pane. Já jsem uvěřila, že ty jsi Mesiáš, Syn Boží, který má přijít na svět."</span> <span class="verse"><a name="28">28</a>S těmi slovy odešla, zavolala svou sestru Marii stranou a řekla jí: "Je tu Mistr a volá tě."</span> <span class="verse"><a name="29">29</a>Jak to Marie uslyšela, rychle vstala a šla k němu.</span> <span class="verse"><a name="30">30</a>Ježíš totiž ještě nedošel do vesnice a byl na tom místě, kde se s ním Marta setkala.</span> <span class="verse"><a name="31">31</a>Když viděli Židé, kteří byli s Marií v domě a těšili ji, že rychle vstala a vyšla, šli za ní; domnívali se, že jde k hrobu, aby se tam vyplakala.</span> <span class="verse"><a name="32">32</a>Jakmile Marie přišla tam, kde byl Ježíš, a spatřila ho, padla mu k nohám a řekla: "Pane, kdybys byl zde, nebyl by můj bratr umřel."</span> <span class="verse"><a name="33">33</a>Když Ježíš viděl, jak pláče a jak pláčou i Židé, kteří přišli s ní, v Duchu se rozhorlil a vzrušen</span> <span class="verse"><a name="34">34</a>řekl: "Kam jste ho položili?" Řekli mu: "Pane, pojď se podívat!"</span> <span class="verse"><a name="35">35</a>Ježíšovi vstoupily do očí slzy.</span> <span class="verse"><a name="36">36</a>Židé říkali: "Hle, jak jej miloval!"</span> <span class="verse"><a name="37">37</a>Někteří z nich však řekli: "Když otevřel oči slepému, nemohl způsobit, aby tento člověk neumřel?"</span> <span class="verse"><a name="38">38</a>Ježíš, znovu rozhorlen, přichází k hrobu. Byla to jeskyně a na ní ležel kámen.</span> <span class="verse"><a name="39">39</a>Ježíš řekl: "Zvedněte ten kámen!" sestra zemřelého Marta mu řekla: "Pane, už je v rozkladu, vždyť je to čtvrtý den."</span> <span class="verse"><a name="40">40</a>Ježíš jí odpověděl: "Neřekl jsem ti, že uvidíš slávu Boží, budeš-li věřit?"</span> <span class="verse"><a name="41">41</a>Zvedli tedy kámen. Ježíš pohlédl vzhůru a řekl: "Otče, děkuji ti, žes mě vyslyšel.</span> <span class="verse"><a name="42">42</a>Věděl jsem sice, že mě vždycky slyšíš, ale řekl jsem to kvůli zástupu, který stojí kolem, aby uvěřili, že ty jsi mě poslal."</span> <span class="verse"><a name="43">43</a>Když to řekl, zvolal mocným hlasem: "Lazare, pojď ven!"</span> <span class="verse"><a name="44">44</a>Zemřelý vyšel, měl plátnem svázány ruce i nohy a tvář měl zahalenu šátkem. Ježíš jim řekl: "Rozvažte ho a nechte odejít!"</span> <span class="verse"><a name="45">45</a>Mnozí z Židů, kteří přišli k Marii a viděli, co Ježíš učinil, uvěřili v něho.</span> <span class="verse"><a name="46">46</a>Ale někteří z nich šli k farizeům a oznámili jim, co učinil.</span> <span class="verse"><a name="47">47</a>Velekněží a farizeové svolali radu a řekli: "Co si počneme? Ten člověk činí mnohá znamení</span> <span class="verse"><a name="48">48</a>Když proti němu nezakročíme, všichni v něj uvěří, a přijdou Římané a zničí nám toto svaté místo i národ."</span> <span class="verse"><a name="49">49</a>Jeden z nich, Kaifáš, velekněz toho roku, jim řekl: "Vy ničemu nerozumíte;</span> <span class="verse"><a name="50">50</a>nechápete, že je pro vás lépe, aby jeden člověk zemřel za lid, než aby zahynul celý národ."</span> <span class="verse"><a name="51">51</a>To však neřekl sám ze sebe, ale jako velekněz toho roku vyřkl proroctví, že Ježíš má zemřít za národ,</span> <span class="verse"><a name="52">52</a>a nejenom za národ, ale také proto, aby rozptýlené děti Boží shromáždil v jedno.</span> <span class="verse"><a name="53">53</a>Od toho dne byli tedy smluveni, že ho zabijí.</span> <span class="verse"><a name="54">54</a>Proto už Ježíš nechodil veřejně mezi Židy, ale odešel odtud do kraje blízko pouště, do města jménem Efraim, a tam zůstal s učedníky.</span> <span class="verse"><a name="55">55</a>Bylo krátce před židovskými velikonocemi a mnozí z té krajiny přišli před svátky do Jeruzaléma, aby se očistili.</span> <span class="verse"><a name="56">56</a>Hledali Ježíše, a jak stáli v chrámě, říkali si mezi sebou: "Co myslíte? Přijde na svátky?"</span> <span class="verse"><a name="57">57</a>Velekněží a farizeové vydali totiž nařízení, že každý, kdo by věděl, kde se zdržuje, má to oznámit, aby ho mohli zatknout.</span> </p></div</div></div></body></html>