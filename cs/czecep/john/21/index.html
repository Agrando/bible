<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/john/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/john">John</a> &gt <strong>Chapter 21</strong></div><p><span class="verse"><a name="1">1</a>Potom se Ježíš opět zjevil učedníků u jezera Tiberiadského.</span> <span class="verse"><a name="2">2</a>Stalo se to takto: Byli spolu Šimon Petr, Tomáš, jinak Didymos, Natanael z Kány Galilejské, synové Zebedeovi a ještě dva z jeho učedníků.</span> <span class="verse"><a name="3">3</a>Šimon Petr jim řekl: "Jdu lovit ryby." Odpověděli mu: "I my půjdeme s tebou." Šli a vstoupili na loď. Té noci však nic neulovili.</span> <span class="verse"><a name="4">4</a>Když začalo svítat, stál Ježíš na břehu, ale učedníci nevěděli, že je to on.</span> <span class="verse"><a name="5">5</a>Ježíš jim řekl: "Nemáte něco k jídlu?" Odpověděli: "Nemáme."</span> <span class="verse"><a name="6">6</a>Řekl jim: "Hoďte síť na pravou stranu lodi, tam ryby najdete." Hodili síť a nemohli ji ani utáhnout pro množství ryb.</span> <span class="verse"><a name="7">7</a>Onen učedník, kterého Ježíš miloval, řekl Petrovi: "To je Pán!" Jakmile Šimon Petr uslyšel, že je to Pán, přehodil si plášť - byl totiž svlečen - a brodil se k němu vodou.</span> <span class="verse"><a name="8">8</a>Ostatní učedníci přijeli na lodi - nebyli daleko od břehu, jen asi dvě stě loket - a táhli za sebou síť s rybami.</span> <span class="verse"><a name="9">9</a>Když vstoupili na břeh, spatřili ohniště a na něm rybu a chléb.</span> <span class="verse"><a name="10">10</a>Ježíš jim řekl: "Přineste několik ryb z toho, co jste nalovili!"</span> <span class="verse"><a name="11">11</a>Šimon Petr šel a vytáhl na břeh síť plnou velkých ryb, bylo jich sto padesát tři; a ač jich bylo tolik, síť se neprotrhla.</span> <span class="verse"><a name="12">12</a>Ježíš jim řekl: "Pojďte jíst!" A nikdo z učedníků se ho neodvážil zeptat: "Kdo jsi?" Věděli, že je to Pán.</span> <span class="verse"><a name="13">13</a>Ježíš šel, vzal chléb a dával jim; stejně i rybu.</span> <span class="verse"><a name="14">14</a>To se již potřetí zjevil učedníkům po svém vzkříšení.</span> <span class="verse"><a name="15">15</a>Když pak pojedli, zeptal se Ježíš Šimona Petra: "Šimone, synu Janův, miluješ mne víc než ti zde?" Odpověděl mu: "Ano, Pane, ty víš, že tě mám rád." Řekl mu: "Pas mé beránky."</span> <span class="verse"><a name="16">16</a>Zeptal se ho podruhé: "Šimone, synu Janův, miluješ mne?" Odpověděl: "Ano, Pane, ty víš, že tě mám rád." Řekl mu: "Buď pastýřem mých ovcí!"</span> <span class="verse"><a name="17">17</a>Zeptal se ho potřetí: "Šimone, synu Janův, máš mne rád?" Petr se zarmoutil nad tím, že se ho potřetí zeptal, má-li ho rád. Odpověděl mu: "Pane, ty víš všecko, ty víš také, že tě mám rád." Ježíš mu řekl: "Pas mé ovce!</span> <span class="verse"><a name="18">18</a>Amen, amen, pravím tobě, když jsi byl mladší, sám ses přepásával a chodil jsi, kam jsi chtěl; ale až zestárneš, vztáhneš ruce a jiný tě přepáše a povede, kam nechceš."</span> <span class="verse"><a name="19">19</a>To řekl, aby mu naznačil, jakou smrtí oslaví Boha. A po těch slovech dodal: "Následuj mne!"</span> <span class="verse"><a name="20">20</a>Petr se obrátil a spatřil, že za nimi jde učedník, kterého Ježíš miloval, ten, který byl při večeři po jeho boku a který se ho tehdy otázal: "Pane, kdo tě zrazuje?"</span> <span class="verse"><a name="21">21</a>Když ho Petr spatřil, řekl Ježíšovi: "Pane, co bude s ním?"</span> <span class="verse"><a name="22">22</a>Ježíš mu řekl: "Jestliže chci, aby tu zůstal, dokud nepřijde, není to tvá věc. Ty mne následuj!"</span> <span class="verse"><a name="23">23</a>Mezi bratřími se to slovo rozšířilo a říkalo se, že onen učedník nezemře. Ježíš však neřekl, že nezemře, nýbrž: "Jestliže chci, aby tu zůstal, dokud nepřijdu, není to tvá věc."</span> <span class="verse"><a name="24">24</a>To je ten učedník, který vydává svědectví o těchto věcech a který je zapsal; a my víme, že jeho svědectví je pravdivé.</span> <span class="verse"><a name="25">25</a>Je ještě mnoho jiného, co Ježíš učinil; kdyby se mělo všechno dopodrobna vypsat, myslí, že by celý svět neměl dost místa pro knihy o tom napsané.</span> </p></div</div></div></body></html>