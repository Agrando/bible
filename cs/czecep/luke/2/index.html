<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 2</strong></div><p><span class="verse"><a name="1">1</a>Stalo se v oněch dnech, že vyšlo nařízení od císaře Augusta, aby byl po celém světě proveden soupis lidu.</span> <span class="verse"><a name="2">2</a>Tento první majetkový soupis se konal, když Sýrii spravoval Quirinius.</span> <span class="verse"><a name="3">3</a>Všichni se šli dát zapsat, každý do svého města.</span> <span class="verse"><a name="4">4</a>Také Josef se vydal z Galileje, města Nazareta, do Judska, do města Davidova, které se nazývá Betlém, poněvadž byl z domu a rodu Davidova,</span> <span class="verse"><a name="5">5</a>aby se dal zapsat s Marií, která mu byla zasnoubena a čekala dítě.</span> <span class="verse"><a name="6">6</a>Když tam byli, naplnily se dny a přišla její hodina.</span> <span class="verse"><a name="7">7</a>I porodila svého prvorozeného syna, zavinula jej do plenek a položila do jeslí, protože se pro ně nenašlo místo pod střechou.</span> <span class="verse"><a name="8">8</a>A v té krajině byli pastýři pod širým nebem a v noci se střídali v hlídkách u svého stáda.</span> <span class="verse"><a name="9">9</a>Náhle při nich stál anděl Páně a sláva Páně se rozzářila kolem nich. Zmocnila se jich veliká bázeň.</span> <span class="verse"><a name="10">10</a>Anděl jim řekl: "Nebojte se, hle, zvěstuji vám velikou radost, která bude pro všechen lid.</span> <span class="verse"><a name="11">11</a>Dnes se vám narodil Spasitel, Kristus Pán, v městě Davidově.</span> <span class="verse"><a name="12">12</a>Toto vám bude znamením: Naleznete děťátko v plenkách, položené do jeslí."</span> <span class="verse"><a name="13">13</a>A hned tu bylo s andělem množství nebeských zástupů a takto chválili Boha:</span> <span class="verse"><a name="14">14</a>"Sláva na výsosti Bohu a na zemi pokoj mezi lidmi; Bůh v nich má zalíbení."</span> <span class="verse"><a name="15">15</a>Jakmile andělé od nich odešli do nebe, řekli si pastýři: "Pojďme až do Betléma a podívejme se na to, co se tam stalo, jak nám Pán oznámil."</span> <span class="verse"><a name="16">16</a>Spěchali tam a nalezli Marii a Josefa i to děťátko položené do jeslí.</span> <span class="verse"><a name="17">17</a>Když je spatřili, pověděli, co jim bylo řečeno o tom dítěti.</span> <span class="verse"><a name="18">18</a>Všichni, kdo to slyšeli, užasli nad tím, co pastýři vyprávěli.</span> <span class="verse"><a name="19">19</a>Ale Marie to všechno v mysli zachovávala a rozvažovala o tom.</span> <span class="verse"><a name="20">20</a>Pastýři se pak navrátili oslavujíce a chválíce Boha za všechno, co slyšeli a viděli, jak jim to bylo řečeno.</span> <span class="verse"><a name="21">21</a>Když uplynulo osm dní a nastal čas k obřízce, dali mu jméno Ježíš, které dostal od anděla dříve, než jej matka počala.</span> <span class="verse"><a name="22">22</a>Když uplynuly dny jejich očišťování podle zákona Mojžíšova, přinesli Ježíše do Jeruzaléma, aby s ním předstoupili před Hospodina -</span> <span class="verse"><a name="23">23</a>jak je psáno v zákoně Páně: 'vše, co je mužského rodu a otvírá život matky, bude zasvěceno Hospodinu' -</span> <span class="verse"><a name="24">24</a>a aby podle ustanovení zákona obětovali dvě hrdličky nebo dvě holoubata.</span> <span class="verse"><a name="25">25</a>V Jeruzalémě žil muž jménem Simeon; byl to člověk spravedlivý a zbožný, očekával potěšení Izraele a Duch svatý byl s ním.</span> <span class="verse"><a name="26">26</a>Jemu bylo Duchem svatým předpověděno, že neuzří smrti, dokud nespatří Hospodinova Mesiáše.</span> <span class="verse"><a name="27">27</a>A tehdy veden Duchem přišel do chrámu. Když pak rodiče přinášeli Ježíše, aby splnili, co o dítěti předepisoval Zákon,</span> <span class="verse"><a name="28">28</a>vzal ho Simeon do náručí a takto chválil Boha:</span> <span class="verse"><a name="29">29</a>"Nyní propouštíš v pokoji svého služebníka, Pane, podle svého slova,</span> <span class="verse"><a name="30">30</a>neboť mé oči viděly tvé spasení,</span> <span class="verse"><a name="31">31</a>které jsi připravil přede všemi národy -</span> <span class="verse"><a name="32">32</a>světlo, jež bude zjevením pohanům, slávu pro tvůj lid Izrael."</span> <span class="verse"><a name="33">33</a>Ježíšův otec a matka byli plni údivu nad slovy, která o něm slyšeli.</span> <span class="verse"><a name="34">34</a>A Simeon jim požehnal a řekl jeho matce Marii: "Hle, on jest dán k pádu i k povstání mnohých v Izraeli a jako znamení, kterému se budou vzpírat</span> <span class="verse"><a name="35">35</a>- i tvou vlastní duši pronikne meč - aby vyšlo najevo myšlení mnohých srdcí."</span> <span class="verse"><a name="36">36</a>Žila tu i prorokyně Anna, dcera Fanuelova, z pokolení Ašerova. Byla již pokročilého věku; když se jako dívka provdala, žila se svým mužem sedm let</span> <span class="verse"><a name="37">37</a>a pak byla vdovou až do svého osmdesátého čtvrtého roku. Nevycházela z chrámu, ale dnem i nocí sloužila Bohu posty i modlitbami.</span> <span class="verse"><a name="38">38</a>A v tu chvíli k nim přistoupila, chválila Boha a mluvila o tom dítěti všem, kteří očekávali vykoupení Jeruzaléma.</span> <span class="verse"><a name="39">39</a>Když Josef a Maria vše řádně vykonali podle zákona Páně, vrátili se Galileje do svého města Nazareta.</span> <span class="verse"><a name="40">40</a>Dítě rostlo v síle a moudrosti a milost Boží byla s ním.</span> <span class="verse"><a name="41">41</a>Každý rok chodívali jeho rodiče o velikonočních svátcích do Jeruzaléma.</span> <span class="verse"><a name="42">42</a>Také když my bylo dvanáct let, šli tam, jak bylo o svátcích obyčejem.</span> <span class="verse"><a name="43">43</a>A když v těch dnech všechno vykonali a vraceli se domů, zůstal chlapec Ježíš v Jeruzalémě, aniž to jeho rodiče věděli.</span> <span class="verse"><a name="44">44</a>Protože se domnívali, že je někde s ostatními poutníky, ušli den cesty a pak jej hledali mezi svými příbuznými a známými.</span> <span class="verse"><a name="45">45</a>Když ho nenalezli, vrátili se a hledali ho v Jeruzalémě.</span> <span class="verse"><a name="46">46</a>Po třech dnech jej nalezli v chrámě, jak sedí mezi učiteli, naslouchá a dává jim otázky.</span> <span class="verse"><a name="47">47</a>Všichni, kteří ho slyšeli, divili se rozumnosti jeho odpovědí.</span> <span class="verse"><a name="48">48</a>Když ho rodiče spatřili, užasli a jeho matka mu řekla: "Synu, co jsi nám udělal? Hle, tvůj otec a já jsme tě s úzkostí hledali."</span> <span class="verse"><a name="49">49</a>On jim řekl: "Jak to, že jste mě hledali? Což jste nevěděli, že musím být tam, kde jde o věc mého Otce?"</span> <span class="verse"><a name="50">50</a>Ale oni jeho slovu neporozuměli.</span> <span class="verse"><a name="51">51</a>Pak se s nimi vrátil do Nazareta a poslouchal je. Jeho matka uchovávala to vše ve svém srdci.</span> <span class="verse"><a name="52">52</a>A Ježíš prospíval na duchu i na těle a byl milý Bohu i lidem.</span> </p></div</div></div></body></html>