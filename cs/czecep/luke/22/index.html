<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 22</strong></div><p><span class="verse"><a name="1">1</a>Blížil se svátek nekvašených chlebů, velikonoce.</span> <span class="verse"><a name="2">2</a>Velekněží a zákoníci přemýšleli, jak by ho zahubili; báli se však lidu.</span> <span class="verse"><a name="3">3</a>Tu vstoupil satan do Jidáše, nazývaného Iškariotský, který byl z počtu Dvanácti.</span> <span class="verse"><a name="4">4</a>Odešel, aby se domluvil s velekněžími a veliteli stráže, že jim ho zradí.</span> <span class="verse"><a name="5">5</a>Oni se zaradovali a dohodli se, že mu dají peníze.</span> <span class="verse"><a name="6">6</a>Jidáš s tím souhlasil a hledal vhodnou příležitost, aby jim ho vydal, až při tom nebude zástup.</span> <span class="verse"><a name="7">7</a>Nastal den nekvašených chlebů, kdy měl být zabit velikonoční beránek.</span> <span class="verse"><a name="8">8</a>Ježíš poslal Petra a Jakuba a řekl jim: "Jděte a připravte nám beránka, abychom slavili velikonoční večeři."</span> <span class="verse"><a name="9">9</a>Oni mu řekli: "Kde chceš, abychom ji připravili?"</span> <span class="verse"><a name="10">10</a>Řekl jim: "Když vejdete do města, potkáte člověka, který nese džbán vody. Jděte za ním do domu, do něhož vejde, a řekněte hospodáři:</span> <span class="verse"><a name="11">11</a>'Mistr ti vzkazuje: Kde je světnice, v níž bych jedl se svými učedníky velikonočního beránka?'</span> <span class="verse"><a name="12">12</a>A on vám ukáže upravenou velkou horní místnost; tam připravte večeři."</span> <span class="verse"><a name="13">13</a>Odešli a nalezli všechno, jak jim řekl, a připravili velikonočního beránka.</span> <span class="verse"><a name="14">14</a>Když nastala hodina, usedl ke stolu a apoštolové s ním.</span> <span class="verse"><a name="15">15</a>Řekl jim: "Velice jsem toužil jísti s vámi tohoto beránka, dříve, než budu trpět.</span> <span class="verse"><a name="16">16</a>Neboť vám pravím, že ho již nebudu jíst, dokud vše nedojde naplnění v království Božím."</span> <span class="verse"><a name="17">17</a>Vzal kalich, vzdal díky a řekl: "Vezměte a podávejte mezi sebou.</span> <span class="verse"><a name="18">18</a>Neboť vám pravím, že od této chvíle nebudu píti z plodu vinné révy, dokud nepřijde království Boží."</span> <span class="verse"><a name="19">19</a>Pak vzal chléb, vzdal díky, lámal a dával jim se slovy: "Toto je mé tělo, které se za vás vydává. To čiňte na mou památku."</span> <span class="verse"><a name="20">20</a>A právě tak, když bylo po večeři, vzal kalich a řekl: "Tento kalich je nová smlouva zpečetěná mou krví, která se za vás prolévá."</span> <span class="verse"><a name="21">21</a>"Avšak hle, můj zrádce je se mnou u stolu.</span> <span class="verse"><a name="22">22</a>Syn člověka jde, jak je určeno, běda však tomu člověku, který ho zrazuje."</span> <span class="verse"><a name="23">23</a>A oni se začali mezi sebou dohadovat, který z nich je ten, kdo to učiní.</span> <span class="verse"><a name="24">24</a>Vznikl mezi nimi spor, kdo z nich je asi největší.</span> <span class="verse"><a name="25">25</a>Řekl jim: "Králové panují nad národy, a ti, kdo jsou u moci, dávají si říkat dobrodinci.</span> <span class="verse"><a name="26">26</a>Avšak vy ne tak: Kdo je mezi vámi největší, buď jako poslední, a kdo je v čele, buď jako ten, který slouží.</span> <span class="verse"><a name="27">27</a>Neboť kdo je větší: ten, kdo sedí za stolem, či ten, kdo obsluhuje? Zdali ne ten, kdo sedí za stolem? Ale já jsem mezi vámi jako ten, který slouží.</span> <span class="verse"><a name="28">28</a>A vy jste ti, kdo se mnou v mých zkouškách vytrvali.</span> <span class="verse"><a name="29">29</a>Já vám uděluji království, jako je můj Otec udělil mně,</span> <span class="verse"><a name="30">30</a>abyste v mém království jedli a pili u mého stolu; usednete na trůnech a budete soudit dvanáct pokolení Izraele."</span> <span class="verse"><a name="31">31</a>"Šimone, Šimone, hle, satan si vyžádal, aby vás směl tříbit jako pšenici.</span> <span class="verse"><a name="32">32</a>Já jsem však za tebe prosil, aby tvá víra neselhala; a ty, až se obrátíš, buď posilou svým bratřím."</span> <span class="verse"><a name="33">33</a>Řekl mu: "Pane, s tebou jsem hotov jít i do vězení a na smrt."</span> <span class="verse"><a name="34">34</a>Ježíš mu řekl: "Pravím ti, Petře, ještě se ani kohout neozve, a ty už třikrát zapřeš, že mne znáš."</span> <span class="verse"><a name="35">35</a>Řekl jim: "Když jsem vás vyslal bez měšce, mošny a obuvi, měli jste v něčem nedostatek?" Oni mu odpověděli: "Neměli."</span> <span class="verse"><a name="36">36</a>Řekl jim: "Nyní však, kdo má měšec, vezmi jej a stejně tak i mošnu; kdo nemá, prodej plášť a kup si meč.</span> <span class="verse"><a name="37">37</a>Pravím vám, že se na mně musí naplnit to, co je psáno: 'Byl započten mezi zločince.' Neboť to, co se na mne vztahuje, dochází svého cíle."</span> <span class="verse"><a name="38">38</a>Oni mu řekli: "Pane, tu jsou dva meče." Na to jim řekl: "To stačí."</span> <span class="verse"><a name="39">39</a>Potom se jako obvykle odebral na Olivovou horu; učedníci ho následovali.</span> <span class="verse"><a name="40">40</a>Když došel na místo, řekl jim: "Modlete se, abyste neupadli do pokušení."</span> <span class="verse"><a name="41">41</a>Pak se od nich vzdálil, co by kamenem dohodil, klekl a modlil se:</span> <span class="verse"><a name="42">42</a>"Otče, chceš-li, odejmi ode mne tento kalich, ale ne má nýbrž tvá vůle se staň."</span> <span class="verse"><a name="43">43</a>Tu se mu zjevil anděl z nebe a dodával mu síly.</span> <span class="verse"><a name="44">44</a>Ježíš v úzkostech zápasil a modlil se ještě usilovněji; jeho pot kanul na zem jako krůpěje krve.</span> <span class="verse"><a name="45">45</a>Pak vstal od modlitby, přišel k učedníkům a shledal, že zármutkem usnuli.</span> <span class="verse"><a name="46">46</a>Řekl jim: "Jak to, že spíte? Vstaňte a modlete se, abyste neupadli do pokušení."</span> <span class="verse"><a name="47">47</a>Ještě ani nedomluvil, a hle, zástup, a vpředu ten, který se jmenoval Jidáš, jeden z Dvanácti; přistoupil k Ježíšovi, aby ho políbil.</span> <span class="verse"><a name="48">48</a>Ježíš mu řekl: "Jidáši, políbením zrazuješ Syna člověka?"</span> <span class="verse"><a name="49">49</a>Když ti, kteří byli s Ježíšem, viděli co nastává, řekli: "Pane, máme se bít mečem?"</span> <span class="verse"><a name="50">50</a>A jeden z nich napadl sluhu veleknězova a uťal mu pravé ucho.</span> <span class="verse"><a name="51">51</a>Ježíš však řekl: "Přestaňte s tím." Dotkl se jeho ucha a uzdravil ho.</span> <span class="verse"><a name="52">52</a>Pak řekl Ježíš těm, kteří pro něho přišli, kněžím, velitelům stráže a starším: "Jako na povstalce jste na mne vyšli s meči a holemi.</span> <span class="verse"><a name="53">53</a>Denně jsem byl mezi vámi v chrámě, a nevztáhli jste na mne ruce. Ale toto je vaše hodina, vláda tmy."</span> <span class="verse"><a name="54">54</a>Pak ho zatkli a odvedli do veleknězova domu. Petr šel zpovzdálí za nimi.</span> <span class="verse"><a name="55">55</a>Když zapálili uprostřed nádvoří oheň a sesedli se okolo, přisedl mezi ně i Petr.</span> <span class="verse"><a name="56">56</a>A jak seděl tváří k ohni, všimla si ho jedna služka, pozorně se na něj podívala a řekla: "Tenhle byl také s ním!"</span> <span class="verse"><a name="57">57</a>Ale on zapřel: "Vůbec ho neznám."</span> <span class="verse"><a name="58">58</a>Zakrátko ho spatřil někdo jiný a řekl: "Ty jsi také jeden z nich." Petr odpověděl: "Nejsem!"</span> <span class="verse"><a name="59">59</a>Když uplynula asi hodina, tvrdil zase někdo: "I tenhle byl určitě s ním, vždyť je z Galileje!"</span> <span class="verse"><a name="60">60</a>Petr řekl: "Vůbec nevím, o čem mluvíš!" A ihned, ještě než domluvil, zakokrhal kohout.</span> <span class="verse"><a name="61">61</a>Tu se Pán obrátil a pohleděl na Petra; a Petr se rozpomenul na slovo, které mu Pán řekl: "Dřív než dnes kohout zakokrhá, zapřeš mne třikrát."</span> <span class="verse"><a name="62">62</a>Vyšel ven a hořce se rozplakal.</span> <span class="verse"><a name="63">63</a>Muži, kteří Ježíš hlídali, posmívali se mu a bili ho;</span> <span class="verse"><a name="64">64</a>zavázali mu oči a ptali se ho: "Hádej, proroku, kdo tě uhodil."</span> <span class="verse"><a name="65">65</a>A ještě mnoha jinými slovy ho uráželi.</span> <span class="verse"><a name="66">66</a>Jakmile nastal den, shromáždili se starší z lidu, velekněží a zákoníci, odvedli ho před svou radu a řekli mu:</span> <span class="verse"><a name="67">67</a>"Jsi-li Mesiáš, pověz nám to." Odpověděl jim: "I když vám to řeknu, neuvěříte.</span> <span class="verse"><a name="68">68</a>Položím-li otázku já vám, neodpovíte.</span> <span class="verse"><a name="69">69</a>Ale od této chvíle bude Syn člověka sedět po pravici všemohoucího Boha."</span> <span class="verse"><a name="70">70</a>Tu mu řekli všichni: "Jsi tedy Syn Boží?" On jim odpověděl: "Vy sami říkáte, že já jsem."</span> <span class="verse"><a name="71">71</a>Oni řekli: "Nač ještě potřebujeme svědectví? Vždyť jsme to slyšeli z jeho úst."</span> </p></div</div></div></body></html>