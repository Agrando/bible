<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 8</strong></div><p><span class="verse"><a name="1">1</a>Potom Ježíš porocházel městy a vesnicemi a přinášel radostnou zvěst o Božím království; bylo s ním dvanáct učedníků</span> <span class="verse"><a name="2">2</a>a některé ženy uzdravené od zlých duchů a nemocí: Marie, zvaná Magdalská, z níž vyhnal sedm démonů,</span> <span class="verse"><a name="3">3</a>Jana, žena Herodova správce Chuzy, Zuzana a mnohé jiné, které se o ně ze svých prostředků staraly.</span> <span class="verse"><a name="4">4</a>Lidé se k němu scházeli ve velkých zástupech a přicházeli z mnoha měst. Mluvil k nim v podobenství:</span> <span class="verse"><a name="5">5</a>"Vyšel rozsévač rozsívat semeno. Když rozsíval, padlo některé zrno podél cesty, bylo pošlapáno a ptáci je sezobali.</span> <span class="verse"><a name="6">6</a>Jiné padlo na skálu, vzešlo a uschlo, protože nemělo vláhu.</span> <span class="verse"><a name="7">7</a>Jiné padlo doprostřed trní; trní rostlo a udusilo je.</span> <span class="verse"><a name="8">8</a>A jiné padlo do země dobré, vzrostlo a přineslo stonásobný užitek." To řekl a zvolal: "Kdo má uši k slyšení, slyš!"</span> <span class="verse"><a name="9">9</a>Jeho učedníci se ho ptali, co to podobenství má znamenat.</span> <span class="verse"><a name="10">10</a>On řekl: "Vám je dáno znát tajemství Božího království, ostatním však jen v podobenstvích, aby hledíce neviděli a slyšíce nechápali.</span> <span class="verse"><a name="11">11</a>Toto podobenství znamená: Semenem je Boží slovo.</span> <span class="verse"><a name="12">12</a>Podél cesty - to jsou ti, kteří uslyší, ale pak přichází ďábel a bere slovo z jejich srdcí, aby neuvěřili a nebyli zachráněni.</span> <span class="verse"><a name="13">13</a>Na skále - to jsou ti, kteří s radostí přijímají slovo, když je uslyšeli; protože v nich však nezakořenilo, věří jen nějaký čas a v čas pokušení odpadají.</span> <span class="verse"><a name="14">14</a>Semeno padlé do trní jsou ti, kteří uslyší, ale potom je starosti, majetek a rozkoše života dusí, takže nepřinesou úrodu.</span> <span class="verse"><a name="15">15</a>Semeno v dobré zemi jsou ti, kteří uslyší slovo, zachovávají je v dobrém a upřímném srdci a s vytrvalostí přinášejí úrodu.</span> <span class="verse"><a name="16">16</a>Nikdo přece nerozsvítí světlo a nepřikryje nádobu ani je nedá pod postel, ale dá je na svícen, aby ti, kdo vcházejí, viděli světlo.</span> <span class="verse"><a name="17">17</a>Nic není skrytého, co jednou nebude zjeveno, a nic utajeného, co by se nepoznalo a nevyšlo najevo.</span> <span class="verse"><a name="18">18</a>Dávejte tedy pozor, jak slyšíte: Neboť kdo má, tomu bude dáno, a kdo nemá, tomu bude odňato i to, co myslí, že má."</span> <span class="verse"><a name="19">19</a>Přišla za ním jeho matka a bratři, ale nemohli se k němu dostat pro zástup.</span> <span class="verse"><a name="20">20</a>Lidé mu oznámili: "Tvoje matka a bratři stojí venku a chtějí se s tebou setkat."</span> <span class="verse"><a name="21">21</a>On jim odpověděl: "Má matka a moji bratři jsou ti, kdo slyší slovo Boží a podle toho jednají."</span> <span class="verse"><a name="22">22</a>Jednoho dne vstoupil on i jeho učedníci na loď; řekl jim: "Přeplavme se na druhý břeh jezera." Když odrazili od břehu</span> <span class="verse"><a name="23">23</a>a plavili se, usnul. Tu se snesla na jezero bouře s vichřicí, takže nabírali vodu a byli ve velkém nebezpečí.</span> <span class="verse"><a name="24">24</a>Přistoupili a probudili ho se slovy: "Mistře, Mistře, zahyneme!" On vstal, pohrozil větru a valícím se vlnám; i ustaly a bylo ticho.</span> <span class="verse"><a name="25">25</a>Řekl jim: "Kde je vaše víra?" Oni se zděsili a užasli. Říkali mezi sebou: "Kdo to jen je, že rozkazuje i větru a vodám a poslouchají ho?"</span> <span class="verse"><a name="26">26</a>Přeplavili se do krajiny gerasenské, která leží proti Galileji.</span> <span class="verse"><a name="27">27</a>Když vystoupil na břeh, vyšel proti němu jakýsi muž z toho města, který byl posedlý démony a už dlouhou dobu nenosil oděv a nebydlel v domě, nýbrž v hrobech.</span> <span class="verse"><a name="28">28</a>Když spatřil Ježíše, vykřikl, padl před ním na zem a hlasitě zvolal: "Co je ti po mně, Ježíši, Synu Boha nejvyššího? Žádám tě, abys mne netrápil."</span> <span class="verse"><a name="29">29</a>Ježíš totiž nečistému duchu přikazoval, aby z toho člověka vyšel. Neboť ho velice často zachvacoval; tehdy ho poutali řetězy a okovy a hlídali, ale on pouta vždy přerval a byl démonem hnán do pustých míst.</span> <span class="verse"><a name="30">30</a>Ježíš se ho zeptal: "Jaké je tvé jméno?" Odpověděl: "Legie", protože do něho vešlo mnoho zlých duchů.</span> <span class="verse"><a name="31">31</a>A prosili Ježíše, jen aby jim nepřikazoval odejít do pekelné propasti.</span> <span class="verse"><a name="32">32</a>Bylo tam veliké stádo vepřů, které se páslo na svahu hory. Démoni ho prosili, aby jim dovolil do nich vejít; on jim to dovolil.</span> <span class="verse"><a name="33">33</a>Tu vyšli z toho člověka, vešli do vepřů, a stádo se hnalo po příkré srázu do jezera a utopilo se.</span> <span class="verse"><a name="34">34</a>Když pasáci viděli, co se stalo, utekli a donesli o tom zprávu do města i do vesnic.</span> <span class="verse"><a name="35">35</a>Lidé se šli podívat, co se stalo; přišli k Ježíšovi a nalezli toho člověka, z něhož vyšli démoni, jak sedí u Ježíšových nohou oblečen a chová se rozumně. A zděsili se.</span> <span class="verse"><a name="36">36</a>Ti, kteří viděli, jak byl ten posedlý vysvobozen, jim o tom pověděli.</span> <span class="verse"><a name="37">37</a>A všichni obyvatelé gerasenské krajiny prosili Ježíše, aby od nich odešel, poněvadž se jich zmocnila veliká bázeň. Vstoupil tedy na loď, aby se vrátil.</span> <span class="verse"><a name="38">38</a>Ale ten muž, z něhož vyšli démoni, ho prosil, aby směl být s ním; on ho však poslal zpět a řekl mu:</span> <span class="verse"><a name="39">39</a>"Vrať se domů a vypravuj, jak veliké věci ti učinil Bůh." I odešel a zvěstoval po celém městě, jak veliké věci mu učinil Ježíš.</span> <span class="verse"><a name="40">40</a>Když se Ježíš vracel, zástup ho přivítal, protože na něj už všichni čekali.</span> <span class="verse"><a name="41">41</a>Tu k němu přišel muž, který se jmenoval Jairos; byl to představený synagógy. Padl Ježíšovi k nohám a úpěnlivě ho prosil, aby přišel do jeho domu,</span> <span class="verse"><a name="42">42</a>protože měl jedinou dceru, asi dvanáctiletou, a ta umírala. Když tam Ježíš šel, zástupy ho velmi tísnily.</span> <span class="verse"><a name="43">43</a>A byla tam žena, která měla dvanáct let krvácení a nikdo ji nemohl uzdravit.</span> <span class="verse"><a name="44">44</a>Přišla zezadu a dotkla se třásní jeho šatu, a hned jí krvácení přestalo.</span> <span class="verse"><a name="45">45</a>Ježíš řekl: "Kdo se mne to dotkl?" Když všichni zapírali, řekl Petr a ti, kdo byli s ním: "Mistře, kolem tebe jsou zástupy a tlačí se na tebe!"</span> <span class="verse"><a name="46">46</a>Ale Ježíš řekl: "Někdo se mne dotkl. Já jsem poznal, že ze mne vyšla síla."</span> <span class="verse"><a name="47">47</a>Když žena viděla, že se to neutají, přišla chvějíc se, padla mu k nohám a přede všemi lidmi vypověděla, proč se ho dotkla a jak hned byla uzdravena.</span> <span class="verse"><a name="48">48</a>On jí řekl: "Dcero, tvá víra tě zachránila, jdi v pokoji."</span> <span class="verse"><a name="49">49</a>Když ještě mluvil, přišel kdosi z domu představeného synagógy a řekl: "Tvá dcera je mrtva, už Mistra neobtěžuj."</span> <span class="verse"><a name="50">50</a>Ježíš to uslyšel a řekl: "Neboj se, jen věř a bude zachráněna."</span> <span class="verse"><a name="51">51</a>Když přišel k němu do domu, nedovolil, aby s ním někdo šel dovnitř, jen Petr, Jan a Jakub s otcem té dívky i s její matkou.</span> <span class="verse"><a name="52">52</a>Všichni nad mrtvou plakali a naříkali. On řekl: "Neplačte. Nezemřela, ale spí."</span> <span class="verse"><a name="53">53</a>Posmívali se mu, protože věděli, že zemřela.</span> <span class="verse"><a name="54">54</a>On však ji vzal za ruku a zvolal: "Dcerko, vstaň!"</span> <span class="verse"><a name="55">55</a>Tu se jí život vrátil a hned vstala. Nařídil, aby jí dali něco k jídlu.</span> <span class="verse"><a name="56">56</a>Jejích rodičů se zmocnil úžas. On jim však přikázal, aby nikomu neříkali, co se stalo.</span> </p></div</div></div></body></html>