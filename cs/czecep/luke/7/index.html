<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 7</strong></div><p><span class="verse"><a name="1">1</a>Když to všechno svým posluchačům pověděl, odešel do Kafarnaum.</span> <span class="verse"><a name="2">2</a>Tam měl jeden setník otroka, na němž mu velmi záleželo; ten byl na smrt nemocen.</span> <span class="verse"><a name="3">3</a>Když setník uslyšel o Ježíšovi, poslal k němu židovské starší a žádal ho, aby přišel a zachránil život jeho otroka.</span> <span class="verse"><a name="4">4</a>Ti přišli k Ježíšovi a snažně ho prosili: "Je hoden, abys mu to udělal;</span> <span class="verse"><a name="5">5</a>neboť miluje náš národ, i synagógu nám vystavěl."</span> <span class="verse"><a name="6">6</a>Ježíš šel s nimi. A když už byl nedaleko jeho domu, poslal setník své přátele se vzkazem: "Pane, neobtěžuj se; vždyť nejsem hoden, abys vstoupil pod mou střechu.</span> <span class="verse"><a name="7">7</a>Proto jsem se ani neodvážil k tobě přijít. Ale dej rozkaz, a můj sluha bude zdráv.</span> <span class="verse"><a name="8">8</a>Vždyť i já podléhám rozkazům a vojákům rozkazuji; řeknu-li některému 'jdi', pak jde; jinému 'pojď sem', pak přijde; a svému otroku 'udělej to', pak to udělá."</span> <span class="verse"><a name="9">9</a>Když to Ježíš uslyšel, podivil se, obrátil se k zástupu, který ho následoval, a řekl: "Pravím vám, že tak velikou víru jsem nenalezl ani v Izraeli."</span> <span class="verse"><a name="10">10</a>Když se poslové navrátili do setníkova domu, nalezli toho otroka zdravého.</span> <span class="verse"><a name="11">11</a>Hned nato odešel do města, které se nazývalo Naim. S ním šli jeho učedníci veliký zástup lidí.</span> <span class="verse"><a name="12">12</a>Když se blížili k městské bráně, hle, vynášeli mrtvého; byl to jediný syn své matky a ta byla vdova. Velký zástup z města ji doprovázel.</span> <span class="verse"><a name="13">13</a>Když ji Pán uviděl, bylo mu jí líto a řekl jí: "Neplač!"</span> <span class="verse"><a name="14">14</a>Přistoupil k márám a dotkl se jich; ti kteří je nesli, se zastavili. Řekl: "Chlapče, pravím ti, vstaň!"</span> <span class="verse"><a name="15">15</a>Mrtvý se posadil a začal mluvit; Ježíš ho vrátil jeho matce.</span> <span class="verse"><a name="16">16</a>Všech se zmocnila bázeň, oslavovali Boha a říkali: "Veliký prorok povstal mezi námi" a "Bůh navštívil svůj lid".</span> <span class="verse"><a name="17">17</a>A tato zvěst se rozšířila o něm po celém Judsku a po celém okolí.</span> <span class="verse"><a name="18">18</a>O tom všem se dověděl Jan od svých učedníků. Zavolal si dva z nich</span> <span class="verse"><a name="19">19</a>a poslal je k Ježíšovi s otázkou: "Jsi ten, který má přijít, nebo máme čekat jiného?"</span> <span class="verse"><a name="20">20</a>Ti muži k němu přišli a řekli: "Poslal nás Jan Křtitel a ptá se: Jsi ten, který má přijít, nebo máme čekat jiného?"</span> <span class="verse"><a name="21">21</a>A v tu hodinu uzdravil Ježíš mnoho lidí z nemocí, utrpení a z moci zlých duchů a mnohým slepým daroval zrak.</span> <span class="verse"><a name="22">22</a>Odpověděl jim: "Jděte, zvěstujte Janovi, co jste viděli a slyšeli: Slepí vidí, chromí chodí, malomocní jsou očišťováni, hluší slyší, mrtví vstávají, chudým se zvěstuje evangelium.</span> <span class="verse"><a name="23">23</a>A blaze tomu, kdo se nade mnou neuráží."</span> <span class="verse"><a name="24">24</a>Když pak Janovi poslové odešli, začal Ježíš o něm mluvit zástupům: "Na co jste vyšli se na poušť podívat? Na rákos, kterým kývá vítr?</span> <span class="verse"><a name="25">25</a>Nebo co jste vyšli shlédnout? Člověka oblečeného do drahých šatů? Ti, kdo mají skvělý šat a žijí v přepychu, jsou v královských palácích.</span> <span class="verse"><a name="26">26</a>Nebo co jste vyšli shlédnout? Proroka? Ano, pravím vám, a víc než proroka.</span> <span class="verse"><a name="27">27</a>To je ten, o němž je psáno: 'Hle, já posílám posla před tvou tváří, aby ti připravil cestu.'</span> <span class="verse"><a name="28">28</a>Pravím vám, mezi těmi, kdo se narodili z ženy, nikdo není větší než Jan; avšak i ten nejmenší v království Božím jest větší, nežli on.</span> <span class="verse"><a name="29">29</a>A všechen lid, který ho slyšel, i celníci dali Bohu za pravdu tím, že přijali Janův křest.</span> <span class="verse"><a name="30">30</a>Ale farizeové a zákoníci zavrhli úmysl, který Bůh s nimi měl, když se nedali pokřtít od Jana.</span> <span class="verse"><a name="31">31</a>Čemu tedy připodobním lidi tohoto pokolení? Komu se podobají?</span> <span class="verse"><a name="32">32</a>Jsou jako děti, které sedí na tržišti a pokřikují na sebe: 'Hráli jsme vám, a vy jste netancovali; naříkali jsem, a vy jste neplakali,'</span> <span class="verse"><a name="33">33</a>Přišel Jan Křtitel, nejedl chléb a nepil víno - říkáte: 'Je posedlý.'</span> <span class="verse"><a name="34">34</a>Přišel Syn člověka, jí a pije - říkáte: 'Hle, milovník hodů a pitek, přítel celníků a hříšníků!'</span> <span class="verse"><a name="35">35</a>Ale moudrost je ospravedlněna u všech svých dětí."</span> <span class="verse"><a name="36">36</a>Jeden z farizeů pozval Ježíše k jídlu. Vešel tedy do domu toho farizea a posadil se ke stolu.</span> <span class="verse"><a name="37">37</a>V tom městě byla žena hříšnice. Jakmile se dověděla, že Ježíš je u stolu v domě farizeově, přišla s alabastrovou nádobkou vzácného oleje,</span> <span class="verse"><a name="38">38</a>s pláčem přistoupila zezadu k jeho nohám, začala mu je smáčet slzami a otírat svými vlasy, líbala je a mazala vzácným olejem.</span> <span class="verse"><a name="39">39</a>Když to spatřil farizeus, který ho pozval, řekl si v duchu: "Kdyby to byl prorok, musel by poznat, co to je za ženu, která se ho dotýká, že je to hříšnice."</span> <span class="verse"><a name="40">40</a>Ježíš mu na to řekl: "Šimone, chci ti něco povědět." On řekl: "Pověz, Mistře!" -</span> <span class="verse"><a name="41">41</a>"Jeden věřitel měl dva dlužníky. První byl dlužen pět set denárů, druhý padesát.</span> <span class="verse"><a name="42">42</a>Když neměli čím splatit dluh, odpustil oběma. Který z nich ho bude mít raději?"</span> <span class="verse"><a name="43">43</a>Šimon mu odpověděl: "Mám za to, že ten, kterému odpustil víc." Řekl mu: "Správně jsi usoudil!"</span> <span class="verse"><a name="44">44</a>Pak se obrátil k ženě a řekl Šimonovi: "Pohleď na tu ženu! Vešel jsem do tvého domu, ale vodu na nohy jsi mi nepodal, ona však skropila mé nohy slzami a otřela je svými vlasy.</span> <span class="verse"><a name="45">45</a>Nepolíbil jsi mne, ale ona od té chvíle, co jsem vešel, nepřestala líbat mé nohy.</span> <span class="verse"><a name="46">46</a>Nepomazal jsi mou hlavu olejem, ona však vzácným olejem pomazala mé nohy.</span> <span class="verse"><a name="47">47</a>Proto ti pravím: Její mnohé hříchy jsou jí odpuštěny, protože projevila velikou lásku. Komu se málo odpouští, málo miluje."</span> <span class="verse"><a name="48">48</a>Řekl jí: "Jsou ti odpuštěny hříchy."</span> <span class="verse"><a name="49">49</a>Ti, kteří s ním byli u stolu, si začali říkat: "Kdo to jen je, že dokonce odpouští hříchy?"</span> <span class="verse"><a name="50">50</a>A řekl ženě: "Tvá víra tě zachránila, jdi v pokoji!"</span> </p></div</div></div></body></html>