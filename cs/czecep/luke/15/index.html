<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 15</strong></div><p><span class="verse"><a name="1">1</a>Do jeho blízkosti přicházeli samí celníci a hříšníci, aby ho slyšeli.</span> <span class="verse"><a name="2">2</a>Farizeové a zákoníci mezi sebou reptali: "On přijímá hříšníky a jí s nimi!"</span> <span class="verse"><a name="3">3</a>Pověděl jim toto podobenství:</span> <span class="verse"><a name="4">4</a>"Má-li někdo z vás sto ovcí a ztratí jednu z nich, což nenechá těch devadesát devět na pustém místě a nejde za tou, která se ztratila, dokud ji nenalezne?</span> <span class="verse"><a name="5">5</a>Když ji nalezne, vezme si ji s radostí na ramena,</span> <span class="verse"><a name="6">6</a>a když přijde domů, svolá své přátele a sousedy a řekne jim: 'Radujte se se mnou, protože jsem nalezl ovci, která se mi ztratila.'</span> <span class="verse"><a name="7">7</a>Pravím vám, že právě tak bude v nebi větší radost nad jedním hříšníkem, který činí pokání, než nad devadesáti devíti spravedlivými, kteří pokání nepotřebují.</span> <span class="verse"><a name="8">8</a>Nebo má-li nějaká žena deset stříbrných mincí a ztratí jednu z nich, což nerozsvítí lampu, nevymete dům a nehledá pečlivě, dokud ji nenajde?</span> <span class="verse"><a name="9">9</a>A když ji nalezne, svolá své přítelkyně a sousedky a řekne: 'Radujte se se mnou, poněvadž jsem nalezla peníz, který jsem ztratila.'</span> <span class="verse"><a name="10">10</a>Pravím vám, právě tak je radost před anděly Božími nad jedním hříšníkem, který činí pokání."</span> <span class="verse"><a name="11">11</a>Řekl také: "Jeden člověk měl dva syny.</span> <span class="verse"><a name="12">12</a>Ten mladší řekl otci: 'Otče, dej mi díl majetku, který na mne připadá.' On jim rozdělil své jmění.</span> <span class="verse"><a name="13">13</a>Po nemnoha dnech mladší syn všechno zpeněžil, odešel do daleké země a tam rozmařilým životem svůj majetek rozházel.</span> <span class="verse"><a name="14">14</a>A když už všechno utratil, nastal v té zemi veliký hlad a on začal mít nouzi.</span> <span class="verse"><a name="15">15</a>Šel a uchytil se u jednoho občana té země; ten ho poslal na pole pást vepře.</span> <span class="verse"><a name="16">16</a>A byl by si chtěl naplnit žaludek slupkami, které žrali vepři, ale ani ty nedostával.</span> <span class="verse"><a name="17">17</a>Tu šel do sebe a řekl: 'Jak mnoho nádeníků u mého otce má chleba nazbyt, a já tu hynu hladem!</span> <span class="verse"><a name="18">18</a>Vstanu, půjdu ke svému otci a řeknu mu: Otče, zhřešil jsem proti nebi i vůči tobě.</span> <span class="verse"><a name="19">19</a>Nejsem už hoden nazývat se tvým synem; přijmi mne jako jednoho ze svých nádeníků.'</span> <span class="verse"><a name="20">20</a>I vstal a šel ke svému otci. Když byl ještě daleko, otec ho spatřil a hnut lítostí běžel k němu, objal ho a políbil.</span> <span class="verse"><a name="21">21</a>Syn mu řekl: 'Otče, zhřešil jsem proti nebi i vůči tobě. Nejsem už hoden nazývat se tvým synem.'</span> <span class="verse"><a name="22">22</a>Ale otec rozkázal svým služebníkům: 'Přineste ihned nejlepší oděv a oblečte ho; dejte mu na ruku prsten a obuv na nohy.</span> <span class="verse"><a name="23">23</a>Přiveďte vykrmené tele, zabijte je, hodujme a buďme veselí,</span> <span class="verse"><a name="24">24</a>protože tento můj syn byl mrtev, a zase žije, ztratil se, a je nalezen.' A začali se veselit.</span> <span class="verse"><a name="25">25</a>Starší syn byl právě na poli. Když se vracel a byl už blízko domu, uslyšel hudbu a tanec.</span> <span class="verse"><a name="26">26</a>Zavolal si jednoho ze služebníků a ptal se ho, co to má znamenat.</span> <span class="verse"><a name="27">27</a>On mu odpověděl: 'Vrátil se tvůj bratr, a tvůj otec dal zabít vykrmené tele, že ho zase má doma živého a zdravého.'</span> <span class="verse"><a name="28">28</a>I rozhněval se a nechtěl jít dovnitř. Otec vyšel a domlouval mu.</span> <span class="verse"><a name="29">29</a>Ale on odpověděl: 'Tolik let už ti sloužím a nikdy jsem neporušil žádný tvůj příkaz; a mě jsi nikdy nedal ani kůzle, abych se poveselil se svými přáteli.</span> <span class="verse"><a name="30">30</a>Ale když přišel tenhle tvůj syn, který s děvkami prohýřil tvé jmění, dal jsi pro něho zabít vykrmené tele.'</span> <span class="verse"><a name="31">31</a>On mu řekl: 'Synu, ty jsi stále se mnou a všecko, co mám, je tvé.</span> <span class="verse"><a name="32">32</a>Ale máme proč se veselit a radovat, poněvadž tento tvůj bratr byl mrtev, a zase žije, ztratil se, a je nalezen.'"</span> </p></div</div></div></body></html>