<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 21</strong></div><p><span class="verse"><a name="1">1</a>Ježíš pozoroval, jak bohatí vhazují své dary do chrámové pokladnice.</span> <span class="verse"><a name="2">2</a>Uviděl i jednu nuznou vdovu, jak tam hodila dvě drobné mince,</span> <span class="verse"><a name="3">3</a>a řekl: "Vpravdě vám pravím, že tato chudá vdova dala víc než všichni ostatní.</span> <span class="verse"><a name="4">4</a>Neboť ti všichni dali dary ze svého nadbytku, ona však ze svého nedostatku; dala všechno, z čeho měla být živa."</span> <span class="verse"><a name="5">5</a>Když někteří mluvili o chrámu, jak je vyzdoben krásnými kameny a pamětními dary, řekl:</span> <span class="verse"><a name="6">6</a>"Přijdou dny, kdy z toho, co vidíte, nezůstane kámen na kameni, všechno bude rozmetáno."</span> <span class="verse"><a name="7">7</a>Otázali se ho: "Mistře, kdy to nastane? A jaké bude znamení, až se to začne dít?"</span> <span class="verse"><a name="8">8</a>Odpověděl: "Mějte se na pozoru, abyste se nedali svést. Neboť mnozí přijdou v mém jménu a budou říkat: 'Já jsem to' a 'nastal čas'. Nechoďte za nimi.</span> <span class="verse"><a name="9">9</a>Až uslyšíte o válkách a povstáních, neděste se: neboť to musí nejprve být, ale konec nenastane hned."</span> <span class="verse"><a name="10">10</a>Tehdy jim řekl: "POvstane národ proti národu a království proti království,</span> <span class="verse"><a name="11">11</a>budou veliká zemětřesení a v mnohých krajinách hlad a mor, hrůzy a veliká znamení z nebes.</span> <span class="verse"><a name="12">12</a>Ale před tím vším na vás vztáhnou ruce a budou vás pronásledovat; budou vás vydávat synagógám na soud a do vězení a vodit před krále a vládce pro mé jméno.</span> <span class="verse"><a name="13">13</a>To vám bude příležitostí k svědectví.</span> <span class="verse"><a name="14">14</a>Vezměte si k srdci, abyste se předem nepřipravovali, jak se budete hájit.</span> <span class="verse"><a name="15">15</a>Neboť já vám dám řeč i moudrost, kterou nedokáže přemoci ani vyvrátit žádný váš protivník.</span> <span class="verse"><a name="16">16</a>Zradí vás i rodiče, bratři, příbuzní a přátelé a někteří z vás budou zabiti.</span> <span class="verse"><a name="17">17</a>A všichni vás budou nenávidět pro mé jméno.</span> <span class="verse"><a name="18">18</a>Ale ani vlas z vaší hlavy se neztratí.</span> <span class="verse"><a name="19">19</a>Když vytrváte, získáte své životy.</span> <span class="verse"><a name="20">20</a>Když uvidíte, že Jeruzalém obkličují vojska, tu poznáte, že se přiblížila jeho zkáza.</span> <span class="verse"><a name="21">21</a>Tehdy ti, kdo jsou v Judsku, ať uprchnou do hor, kteří jsou v Jeruzalémě, ať z něho odejdou, a kteří jsou po venkově, ať do něho nevcházejí,</span> <span class="verse"><a name="22">22</a>poněvadž jsou to dny odplaty, v nichž se má naplnit vše, co je psáno.</span> <span class="verse"><a name="23">23</a>Běda těhotným a kojícím v oněch dnech! Neboť bude veliké soužení na zemi a hněv proti tomuto lidu.</span> <span class="verse"><a name="24">24</a>Padnou ostřím meče, budou jako zajatci odvedeni mezi všecky národy, po Jeruzalému budou šlapat pohané, dokud se jejich čas neskončí.</span> <span class="verse"><a name="25">25</a>Budou znamení na slunci, měsíci a hvězdách a na zemi úzkost národů, bezradných, kam se podít před řevem valícího se moře.</span> <span class="verse"><a name="26">26</a>Lidé budou zmírat strachem a očekáváním toho, co přichází na celý svět. Neboť mocnosti pekelné se zachvějí.</span> <span class="verse"><a name="27">27</a>A tehdy uzří Syna člověka přicházet v oblaku s mocí a velikou slávou.</span> <span class="verse"><a name="28">28</a>Když se toto začne dít, napřimte se a zvedněte hlavy, neboť vaše vykoupení je blízko."</span> <span class="verse"><a name="29">29</a>Vypravoval jim podobenství: "Podívejte se na fíkovník nebo jiný strom:</span> <span class="verse"><a name="30">30</a>Když se už zelenají, sami víte, že léto je blízko.</span> <span class="verse"><a name="31">31</a>Tak i vy, až uvidíte, že se toto děje, vězte, že je blízko království Boží.</span> <span class="verse"><a name="32">32</a>Amen, pravím vám, že nepomine toto pokolení,než se toto všechno stane.</span> <span class="verse"><a name="33">33</a>Nebe a země pominou, ale má slova nikdy nepominou.</span> <span class="verse"><a name="34">34</a>Mějte se na pozoru, aby vaše srdce nebyla zatížena nestřídmostí, opilstvím a starostmi o živobytí a aby vás onen den nepřekvapil jako past.</span> <span class="verse"><a name="35">35</a>Neboť přijde na všechny, kteří přebývají na zemi.</span> <span class="verse"><a name="36">36</a>Buďte bdělí a proste v každý čas, abyste měli sílu uniknout všemu tomu, co se bude dít, a mohli stanout před Synem člověka."</span> <span class="verse"><a name="37">37</a>Ve dne učil v chrámě, ale na noc odcházel na horu, která se nazývala Olivová.</span> <span class="verse"><a name="38">38</a>A všechen lid k němu přicházel už časně zrána do chrámu, aby ho poslouchal.</span> </p></div</div></div></body></html>