<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 3</strong></div><p><span class="verse"><a name="1">1</a>V patnáctém roce vlády císaře Tiberia, když Pontius Pilát spravoval Judsko a v galileji vládl Herodes, jeho bratr Filip na území Itureje a Trachonitidy a Lyzanias v Abiléně,</span> <span class="verse"><a name="2">2</a>za nejvyššího velekněze Annáše a Kaifáše, stalo se slovo Boží k Janovi, synu Zachariášovu, na poušti.</span> <span class="verse"><a name="3">3</a>I začal Jan procházet celé okolí Jordánu a kázal: "Čiňte pokání a dejte se pokřtít na odpouštění hříchů",</span> <span class="verse"><a name="4">4</a>jak je psáno v knize slov proroka Izaiáše: 'Hlas volajícího na poušti: Připravte cestu Páně, vyrovnejte mu stezky!</span> <span class="verse"><a name="5">5</a>Každá propast bude zasypána, hory i pahorky budou srovnány; co je křivé, bude přímé, hrbolaté cesty budou rovné;</span> <span class="verse"><a name="6">6</a>a každý tvor uzří spasení Boží.'</span> <span class="verse"><a name="7">7</a>Zástupům, které vycházely, aby se od něho daly pokřtít, Jan říkal: "Plemeno zmijí, kdo vám ukázal, že můžete utéci před nastávajícím hněvem?</span> <span class="verse"><a name="8">8</a>Neste tedy ovoce, které ukazuje, že činíte pokání, a nezačínejte si říkat: 'Náš otec jest Abraham!' Pravím vám, že Bůh může Abrahamovi stvořit děti z tohoto kamení.</span> <span class="verse"><a name="9">9</a>Sekera už je na kořeni stromů; a každý strom, který nenese dobré ovoce, bude vyťat a hozen do ohně."</span> <span class="verse"><a name="10">10</a>Zástupy se Jana ptaly: "Co jen máme dělat?"</span> <span class="verse"><a name="11">11</a>On jim odpověděl: "Kdo má dvoje oblečení, dej tomu, kdo nemá žádné, a kdo má co k jídlu, udělej také tak."</span> <span class="verse"><a name="12">12</a>Přišli i celníci, aby se dali pokřtít, a ptali se: "Mistře, co máme dělat?"</span> <span class="verse"><a name="13">13</a>On jim řekl: "Nevymáhejte víc, než máte nařízeno."</span> <span class="verse"><a name="14">14</a>Tázali se ho i vojáci: "A co máme dělat my?" Řekl jim: "Nikomu nečiňte násilí, nikoho nevydírejte, spokojte se se svým žoldem."</span> <span class="verse"><a name="15">15</a>Lidé byli plni očekávání a všichni ve svých myslích uvažovali o Janovi, není-li on snad Mesiáš.</span> <span class="verse"><a name="16">16</a>Na to Jan všem řekl: "Já vás křtím vodou. Přichází však někdo silnější než jsem já; nejsem ani hoden, abych rozvázal řemínek jeho obuvi; on vás bude křtít Duchem svatým a ohněm.</span> <span class="verse"><a name="17">17</a>Lopata je v jeho ruce, aby pročistil svůj mlat a pšenici shromáždil do své sýpky; ale plevy spálí ohněm neuhasitelným."</span> <span class="verse"><a name="18">18</a>A ještě mnohým jiným způsobem napomínal lid a kázal radostnou zvěst.</span> <span class="verse"><a name="19">19</a>Ale když káral vládce Heroda kvůli Herodiadě, manželce jeho bratra, a za všechno zlé, co činil,</span> <span class="verse"><a name="20">20</a>Herodes všechno dovršil ještě tím, že dal Jana zavřít do vězení.</span> <span class="verse"><a name="21">21</a>Když se všechen lid dával křtít a když byl pokřtěn i Ježíš a modlil se, otevřelo se nebe</span> <span class="verse"><a name="22">22</a>a Duch svatý sestoupil na něj v tělesné podobě jako holubice a z nebe se ozval hlas: "Ty jsi můj milovaný Syn, tebe jsem si vyvolil."</span> <span class="verse"><a name="23">23</a>Když Ježíš začínal své dílo, bylo mu asi třicet let. Jak se mělo za to, byl syn Josefa, jehož předkové byli: Heli,</span> <span class="verse"><a name="24">24</a>Mathat, Levi, Melchi, Janai, Josef,</span> <span class="verse"><a name="25">25</a>Matathias, Amos, Nahum, Esli, Nagai,</span> <span class="verse"><a name="26">26</a>Mahat, Matathias, Semei, Josech, Joda,</span> <span class="verse"><a name="27">27</a>Johanan, Resa, Zorobabel, Salathiel, Neri,</span> <span class="verse"><a name="28">28</a>Melchi, Addi, Kosan, Elamadam, Er,</span> <span class="verse"><a name="29">29</a>Jesus, Eliezer, Jorim, Mathat, Levi,</span> <span class="verse"><a name="30">30</a>Simeon, Juda, Josef, Jonam, Eliakim,</span> <span class="verse"><a name="31">31</a>Melea, Menna, Mattath, Natham, David,</span> <span class="verse"><a name="32">32</a>Isaj, Obéd, Boaz, Sala, Naason,</span> <span class="verse"><a name="33">33</a>Amínadab, Admin, Arni, Chesróm, Fares, Juda,</span> <span class="verse"><a name="34">34</a>Jákob, Izák, Abraham, Tare, Nachor,</span> <span class="verse"><a name="35">35</a>Seruch, Ragau, Falek, Heber, Sala,</span> <span class="verse"><a name="36">36</a>Kainan, Arfaxad, Sem, Noé, Lámech,</span> <span class="verse"><a name="37">37</a>Matusalem, Henoch, Jared, Maleleel, Kainan,</span> <span class="verse"><a name="38">38</a>Enóš, Šét a Adam, který byl od Boha.</span> </p></div</div></div></body></html>