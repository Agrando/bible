<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 4</strong></div><p><span class="verse"><a name="1">1</a>Plný Ducha svatého vrátil se Ježíš od Jordánu; Duch ho vodil po poušti</span> <span class="verse"><a name="2">2</a>čtyřicet dní a ďábel ho pokoušel. V těch dnech nic nejedl, a když se skončily, vyhladověl.</span> <span class="verse"><a name="3">3</a>Ďábel mu řekl: "Jsi-li Syn Boží, řekni tomuto kamení, ať je z něho chléb."</span> <span class="verse"><a name="4">4</a>Ježíš mu řekl: "Je psáno: Člověk nebude živ jenom chlebem 'ale každým slovem Božím."</span> <span class="verse"><a name="5">5</a>Pak ho ďábel vyvedl vzhůru, v jediném okamžiku mu ukázal všechna království země</span> <span class="verse"><a name="6">6</a>a řekl: "Tobě dám všechnu moc i slávu těch království, poněvadž mně je dána, a komu chci, tomu ji dám:</span> <span class="verse"><a name="7">7</a>Budeš-li se mi klanět, bude to všechno tvé."</span> <span class="verse"><a name="8">8</a>Ježíš mu odpověděl: "Je psáno: Budeš se klanět Hospodinu, Bohu svému, a jeho jediného uctívat."</span> <span class="verse"><a name="9">9</a>Pak ho ďábel přivedl do Jeruzaléma, postavil ho na vrcholek chrámu a řekl mu: "Jsi-li Syn Boží, vrhni se odtud dolů;</span> <span class="verse"><a name="10">10</a>vždyť je psáno 'andělům svým dá o tobě příkaz, aby tě ochránili'</span> <span class="verse"><a name="11">11</a>a 'na ruce tě vezmou, abys nenarazil nohou svou na kámen'."</span> <span class="verse"><a name="12">12</a>Ježíš mu odpověděl: "Je psáno: nebudeš pokoušet Hospodina, Boha svého."</span> <span class="verse"><a name="13">13</a>Když ďábel skončil všechna svá pokušení, odešel od něho až do dané chvíle.</span> <span class="verse"><a name="14">14</a>Ježíš se vrátil v moci Ducha do Galileje a pověst o něm se rozšířila po celém okolí.</span> <span class="verse"><a name="15">15</a>Učil v jejich synagógách a všichni ho velmi chválili.</span> <span class="verse"><a name="16">16</a>Přišel do Nazareta, kde vyrostl. Podle svého obyčeje vešel v sobotní den do synagógy a povstal, aby četl z Písma.</span> <span class="verse"><a name="17">17</a>Podali mu knihu proroka Izaiáše; otevřel ji a nalezl místo, kde je psáno:</span> <span class="verse"><a name="18">18</a>'Duch Hospodinův jest nade mnou; proto mne pomazal, abych přinesl chudým radostnou zvěst; poslal mne, abych vyhlásil zajatcům propuštění a slepým vrácení zraku, abych propustil zdeptané na svobodu,</span> <span class="verse"><a name="19">19</a>abych vyhlásil léto milosti Hospodinovy.'</span> <span class="verse"><a name="20">20</a>Pak zavřel knihu, dal ji sluhovi a posadil se; a oči všech v synagóze byly na něj upřeny.</span> <span class="verse"><a name="21">21</a>Promluvil k nim: "Dnes se splnilo toto Písmo, které jste právě slyšeli."</span> <span class="verse"><a name="22">22</a>Všichni mu přisvědčovali a divili se slovům milosti, vycházejícím z jeho úst. A říkali: "Což to není syn Josefův?"</span> <span class="verse"><a name="23">23</a>On jim odpověděl: "Jistě mi řeknete toto přísloví: Lékaři, uzdrav sám sebe! O čem jsme slyšeli, že se dálo v Kafarnaum, učiň i zde,kde jsi doma."</span> <span class="verse"><a name="24">24</a>Řekl: "Amen, pravím vám, žádný prorok není vítán ve své vlasti.</span> <span class="verse"><a name="25">25</a>Po pravdě vám říkám: Mnoho vdov bylo v Izraeli za dnů Eliášových, kdy se zavřelo nebe na tři a půl roku a na celou zemi přišel veliký hlad.</span> <span class="verse"><a name="26">26</a>A k žádné z nich nebyl Eliáš poslán, nýbrž jen k oné vdově do Sarepty v zemi sidonské.</span> <span class="verse"><a name="27">27</a>A mnoho malomocných bylo v Izraeli za proroka Elizea, a žádný z nich nebyl očištěn, jen syrský Náman."</span> <span class="verse"><a name="28">28</a>Když to slyšeli, byli všichni v synagóze naplněni hněvem.</span> <span class="verse"><a name="29">29</a>Vstali, vyhnali ho z města a vedli až na sráz hory, na níž bylo jejich město vystavěno, aby ho svrhli dolů.</span> <span class="verse"><a name="30">30</a>On však prošel jejich středem a bral se dál.</span> <span class="verse"><a name="31">31</a>Odešel do galilejského města Kafarnaum a učil je v sobotu.</span> <span class="verse"><a name="32">32</a>Žasli nad jeho učením, poněvadž jeho slovo mělo moc.</span> <span class="verse"><a name="33">33</a>V synagóze byl člověk, který byl posedlý nečistým duchem; ten vzkřikl velikým hlasem:</span> <span class="verse"><a name="34">34</a>"Co je ti do nás, Ježíši Nazaretský? Přišel jsi nás zahubit? Vím kdo jsi. Jsi svatý Boží."</span> <span class="verse"><a name="35">35</a>Ale Ježíš mu pohrozil: "Umlkni a vyjdi z něho!" Zlý duch jím smýkl doprostřed a vyšel z něho, aniž mu uškodil.</span> <span class="verse"><a name="36">36</a>Na všechny padl úžas a říkali si navzájem: "Jaké je to slovo, že v moci a síle přikazuje nečistým duchům a oni vyjdou!"</span> <span class="verse"><a name="37">37</a>A pověst o něm se rozhlásila po všech místech okolní krajiny.</span> <span class="verse"><a name="38">38</a>Povstal a odešel ze synagógy do Šimonova domu. Šimonova tchyně byla soužena silnou horečkou; i prosili ho za ni.</span> <span class="verse"><a name="39">39</a>Postavil se nad ní, pohrozil horečce a ta ji opustila. Ihned vstala a obsluhovala je.</span> <span class="verse"><a name="40">40</a>Když slunce zapadlo, všichni k němu přiváděli své nemocné, kteří trpěli rozličnými neduhy; on vzkládal ruce na každého z nich a uzdravoval je.</span> <span class="verse"><a name="41">41</a>Z mnohých vycházeli i démoni a křičeli: "Ty jsi Boží Syn!" Hrozil jim a nedovoloval jim mluvit, protože věděli, že je Mesiáš.</span> <span class="verse"><a name="42">42</a>Když nastal den, vyšel z domu a šel na pusté místo; zástupy ho hledaly. Přišly až k němu a zdržovaly ho, aby od nich neodcházel.</span> <span class="verse"><a name="43">43</a>Řekl jim: "Také ostatním městům musím zvěstovat Boží království, vždyť k tomu jsem byl poslán."</span> <span class="verse"><a name="44">44</a>A kázal v judských synagógách.</span> </p></div</div></div></body></html>