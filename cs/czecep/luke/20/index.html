<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 20</strong></div><p><span class="verse"><a name="1">1</a>Jednoho dne, když učil lid v chrámě a zvěstoval evangelium, přistoupili k němu velekněží a zákoníci se staršími</span> <span class="verse"><a name="2">2</a>a řekli: "Pověz nám, jakou mocí to činíš a kdo je ten, který ti tu moc dal."</span> <span class="verse"><a name="3">3</a>Odpověděl jim: "I já vám položím otázku. Řekněte mi,</span> <span class="verse"><a name="4">4</a>odkud měl Jan pověření křtít. Z nebe či od lidí?"</span> <span class="verse"><a name="5">5</a>Oni o tom mezi sebou uvažovali: "Řekneme-li 'z nebe', namítne nám: 'Proč jste mu neuvěřili?'</span> <span class="verse"><a name="6">6</a>Řekneme-li 'od lidí', všechen lid nás bude kamenovat, protože jsou přesvědčeni, že Jan byl prorok."</span> <span class="verse"><a name="7">7</a>A tak odpověděli, že nevědí, odkud.</span> <span class="verse"><a name="8">8</a>Ježíš jim řekl: "Ani já vám nepovím, jakou mocí to činím."</span> <span class="verse"><a name="9">9</a>Pak začal vypravovat lidu toto podobenství: "Jeden člověk vysadil vinici, pronajal ji vinařům a odcestoval.</span> <span class="verse"><a name="10">10</a>V stanovený čas poslal k vinařům služebníka, aby mu odevzdali podíl z výnosu vinice. Ale vinaři ho zbili a poslali zpět s prázdnou.</span> <span class="verse"><a name="11">11</a>Poslal k nim ještě jiného služebníka; oni i toho zbili zneuctili a poslali zpět s prázdnou.</span> <span class="verse"><a name="12">12</a>Poslal ještě třetího; i toho zbili do krve a vyhnali.</span> <span class="verse"><a name="13">13</a>Tu řekl pán vinice: 'Co mám dělat? Pošlu svého milovaného syna, na něho snad budou mít ohled.'</span> <span class="verse"><a name="14">14</a>Když ho však vinaři spatřili, domlouvali se mezi sebou: 'To je dědic. Zabijme ho, a dědictví bude naše.'</span> <span class="verse"><a name="15">15</a>A vyvlekli ho ven z vinice a zabili. Co tedy s nimi udělá pán vinice?</span> <span class="verse"><a name="16">16</a>Přijde, zahubí ty vinaře a vinici dá jiným." Když to uslyšeli, řekli: "To přece ne!"</span> <span class="verse"><a name="17">17</a>On na ně pohleděl a řekl: "Co tedy znamená slovo Písma: 'Kámen, který stavitelé zavrhli, stal se kamenem úhelným?'</span> <span class="verse"><a name="18">18</a>Každý, kdo padne na ten kámen, roztříští se, a na koho padne, toho rozdrtí."</span> <span class="verse"><a name="19">19</a>Zákoníci a velekněží ho chtěli v tu hodinu dostat do rukou, ale báli se lidu; poznali totiž, že to podobenství řekl proti nim.</span> <span class="verse"><a name="20">20</a>Nespustili ho však z očí. Poslali své lidi, kteří měli předstírat, že to myslí upřímně, aby jej přistihli při výroku, pro nějž by ho mohli vydat vladařově moci a soudu.</span> <span class="verse"><a name="21">21</a>Otázali se ho: "Mistře, víme, že správně mluvíš a učíš a nestraníš nikomu, nýbrž učíš cestě Boží podle pravdy.</span> <span class="verse"><a name="22">22</a>Je nám dovoleno dávat daň císaři, nebo ne?"</span> <span class="verse"><a name="23">23</a>Ježíš však prohlédl jejich záludnost a řekl jim:</span> <span class="verse"><a name="24">24</a>"Ukažte mi denár! Čí má obraz a nápis?" Odpověděli: "Císařův."</span> <span class="verse"><a name="25">25</a>Řekl jim: "Odevzdejte tedy to, co je císařovo, císaři, a co je Boží, Bohu."</span> <span class="verse"><a name="26">26</a>A tak se jim nepodařilo, aby ho před lidmi přistihli v řeči; podivili se jeho odpovědi a umlkli.</span> <span class="verse"><a name="27">27</a>Přišli k němu někteří ze saduceů - ti popírají vzkříšení - a otázali se ho:</span> <span class="verse"><a name="28">28</a>"Mistře, Mojžíš nám ustanovil: 'Zemře-li nečí bratr ženatý, ale bezdětný, ať se s jeho manželkou ožení jeho bratr a zplodí svému bratru potomka.'</span> <span class="verse"><a name="29">29</a>Bylo tedy sedm bratří. Oženil se první a zemřel bezdětný.</span> <span class="verse"><a name="30">30</a>Jeho manželku si vzal druhý,</span> <span class="verse"><a name="31">31</a>pak třetí a stejně všech sedm; nezanechali děti a zemřeli.</span> <span class="verse"><a name="32">32</a>Nakonec zemřela i ta žena.</span> <span class="verse"><a name="33">33</a>Komu z nich bude tato žena patřit při vzkříšení? Všech sedm ji přece mělo za manželku."</span> <span class="verse"><a name="34">34</a>Ježíš jim řekl: "Lidé přítomného věku se žení a vdávají.</span> <span class="verse"><a name="35">35</a>Avšak ti, kteří byli hodni dosáhnout budoucího věku a vzkříšení z mrtvých, nežení se ani nevdávají.</span> <span class="verse"><a name="36">36</a>Vždyť už nemohou zemřít, neboť jsou rovni andělům a jsou syny Božími, poněvadž jsou účastni vzkříšení.</span> <span class="verse"><a name="37">37</a>A že mrtví vstanou, naznačil i Mojžíš ve vyprávění o hořícím keři. když nazývá Hospodina 'Bohem Abrahamovým, Bohem Izákovým a Bohem Jákobovým'.</span> <span class="verse"><a name="38">38</a>On přece není Bohem mrtvých, nýbrž živých, neboť před ním jsou všichni živi."</span> <span class="verse"><a name="39">39</a>Někteří ze zákoníků na to řekli: "Mistře, dobře jsi odpověděl."</span> <span class="verse"><a name="40">40</a>A už se neodvážili položit mu jinou otázku.</span> <span class="verse"><a name="41">41</a>Řekl jim: "Jak mohou nazývat Mesiáše synem Davidovým?</span> <span class="verse"><a name="42">42</a>Vždyť sám David praví v Knize žalmů: 'Řekl Hospodin mému Pánu: Usedni po mé pravici,</span> <span class="verse"><a name="43">43</a>dokud nepoložím tvé nepřátele za podnož tvých nohou.'</span> <span class="verse"><a name="44">44</a>David tedy nazývá Mesiáše Pánem; jak potom může být jeho synem?"</span> <span class="verse"><a name="45">45</a>Když všechen lid poslouchal, řekl učedníkům:</span> <span class="verse"><a name="46">46</a>"Dejte si pozor na zákoníky, kteří se rádi procházejí v dlouhých řízách, mají v oblibě pozdravy na ulicích, přední sedadla v synagógách a přední místa na hostinách.</span> <span class="verse"><a name="47">47</a>Vyjídají domy vdov a dlouho se na oko modlí. Ty postihne tím přísnější soud."</span> </p></div</div></div></body></html>