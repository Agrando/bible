<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 11</strong></div><p><span class="verse"><a name="1">1</a>Jednou se Ježíš na nějakém skrytém místě modlil; když přestal, řekl mu jeden z jeho učedníků: "Pane, nauč nás modlit se, jako tomu učil své učedníky i Jan."</span> <span class="verse"><a name="2">2</a>Odpověděl jim: "Když se modlíte, říkejte: Otče náš, jenž jsi v nebesích, buď posvěceno tvé jméno. Přijď tvé království. Staň se vůle tvá jako v nebi, tak i na zemi.</span> <span class="verse"><a name="3">3</a>Náš denní chléb nám dávej každého dne.</span> <span class="verse"><a name="4">4</a>A odpusť nám naše hříchy, neboť i my odpouštíme každému, kdo se proviňuje proti nám. A nevydej nás do pokušení 'ale vysvoboď nás od zlého.</span> <span class="verse"><a name="5">5</a>Řekl jim: "Někdo z vás bude mít přítele, půjde k němu o půlnoci a řekne mu: 'Příteli, půjč mi tři chleby,</span> <span class="verse"><a name="6">6</a>protože právě teď ke mně přišel přítel, který je na cestách, a já mu nemám co dát.'</span> <span class="verse"><a name="7">7</a>On mu zevnitř odpoví: 'Neobtěžuj mne! Dveře jsou již zavřeny a děti jsou se mnou na lůžku. Nebudu přece vstávat, abych ti to dal.'</span> <span class="verse"><a name="8">8</a>Pravím vám, i když nevstane a nevyhoví mu, ač je jeho přítel, vstane a vyhoví mu pro jeho neodbytnost a dám mu vše, co potřebuje.</span> <span class="verse"><a name="9">9</a>A tak vám pravím: Proste, a bude vám dáno; hledejte, a naleznete; tlučte, a bude vám otevřeno.</span> <span class="verse"><a name="10">10</a>Neboť každý, kdo prosí, dostává, a kdo hledá, nalézá, a kdo tluče, tomu bude otevřeno.</span> <span class="verse"><a name="11">11</a>Což je mezi vámi otec, který by dal svému synu hada, když ho prosí o rybu?</span> <span class="verse"><a name="12">12</a>Nebo by mu dal štíra, když ho prosí o vejce?</span> <span class="verse"><a name="13">13</a>Jestliže tedy vy, ač jste zlí, umíte svým dětem dávat dobré dary, čím spíše váš Otec z nebe dá Ducha svatého těm, kdo ho o to prosí!"</span> <span class="verse"><a name="14">14</a>Jednou vyháněl Ježíš zlého ducha z němého člověka. Když ten duch vyšel, němý promluvil. Zástupy se divily.</span> <span class="verse"><a name="15">15</a>Někteří z nich však řekli: "Démony vyhání ve jménu Belzebula, knížete démonů."</span> <span class="verse"><a name="16">16</a>Jiní ho chtěli podrobit zkoušce; žádali od něho znamení z nebe.</span> <span class="verse"><a name="17">17</a>Protože znal jejich myšlenky, řekl jim: "Každé království vnitřně rozdělené pustne a dům za domem padá.</span> <span class="verse"><a name="18">18</a>Je-li i satan v sobě rozdvojen, jak bude moci obstát jeho království? Říkáte přece, že vyháním démony ve jménu Belzebula.</span> <span class="verse"><a name="19">19</a>Jestliže já vyháním démony ve jménu Belzebula, ve jménu koho je vyhánějí vaši žáci? Proto budou oni vašimi soudci.</span> <span class="verse"><a name="20">20</a>Jestliže však vyháním démony prstem Božím, pak už vás zastihlo Boží království.</span> <span class="verse"><a name="21">21</a>Střeží-li silný muž v plné zbroji svůj palác, jeho majetek je v bezpečí.</span> <span class="verse"><a name="22">22</a>Napadne-li ho však někdo silnější a přemůže ho, vezme mu všechnu jeho zbroj, na kterou spoléhal, a kořist rozdělí.</span> <span class="verse"><a name="23">23</a>Kdo není se mnou, je proti mně; kdo se mnou neshromažďuje, rozptyluje.</span> <span class="verse"><a name="24">24</a>Když nečistý duch vyjde z člověka, bloudí po pustých místech a hledá odpočinutí, ale když je nenalezne, řekne: 'Vrátím se do svého domu, odkud jsem vyšel.'</span> <span class="verse"><a name="25">25</a>Přijde a nalezne jej vyčištěný a uklizený.</span> <span class="verse"><a name="26">26</a>Tu jde a přivede sedm jiných duchů, horších než je sám, vejdou a bydlí tam; a konce toho člověka jsou horší než začátky."</span> <span class="verse"><a name="27">27</a>Když toto mluvil, zvolala jedna žena ze zástupu: "Blaze té, která tě zrodila a odkojila!"</span> <span class="verse"><a name="28">28</a>Ale on řekl: "Blaze těm, kteří slyší slovo Boží a zachovávají je."</span> <span class="verse"><a name="29">29</a>Když se u něho shromažďovaly zástupy, začal mluvit: "Toto pokolení je zlé; žádá si znamení, ale znamení mu nebude dáno, leč znamení Jonášovo.</span> <span class="verse"><a name="30">30</a>Jako byl Jonáš znamením pro Ninivské, tak bude i Syn člověka tomuto pokolení.</span> <span class="verse"><a name="31">31</a>Královna jihu povstane na soudu s muži tohoto pokolení a usvědčí je, protože ona přišla z nejzazších končin země, aby slyšela moudrost Šalomounovu - a hle, zde je více než Šalomoun.</span> <span class="verse"><a name="32">32</a>Mužové ninivští povstanou na soudu s tímto pokolením, neboť oni se obrátili po Jonášovu kázání - a hle, zde je více než Jonáš.</span> <span class="verse"><a name="33">33</a>Nikdo nerozsvítí světlo, aby je postavil do kouta nebo pod nádobu, ale dá je na svícen, aby ti, kdo vcházejí, viděli.</span> <span class="verse"><a name="34">34</a>Světlem tvého těla je oko. Je-li tvé oko čisté, i celé tvé tělo má světlo. Je-li však tvé oko špatné, i tvé tělo je ve tmě.</span> <span class="verse"><a name="35">35</a>Hleď tedy, ať světlo v tobě není tmou.</span> <span class="verse"><a name="36">36</a>Má-li celé tvé tělo světlo a žádná jeho část není ve tmě, bude celé tak jasné, jako když tě osvítí světlo svou září."</span> <span class="verse"><a name="37">37</a>Když domluvil, pozval ho k jídlu jeden farizeus. Ježíš k němu vešel a posadil se ke stolu.</span> <span class="verse"><a name="38">38</a>Farizeus se podivil, když viděl, že se před jídlem nejprve neomyl.</span> <span class="verse"><a name="39">39</a>Ale Pán mu řekl: "Vy farizeové očišťujete číše a mísy zvenčí, ale vaše nitro je plné hrabivosti a špatnosti.</span> <span class="verse"><a name="40">40</a>Pošetilci! Což ten, který stvořil zevnějšek, nestvořil také to, co je uvnitř?</span> <span class="verse"><a name="41">41</a>Rozdejte chudým, co je v mísách, a hle, všechno vám bude čisté.</span> <span class="verse"><a name="42">42</a>Ale běda vám farizeům! Odevzdáváte desátky z máty, routy a ze všech zahradních rostlin, ale nedbáte na spravedlnost a lásku, kterou žádá Bůh. Toto bylo třeba činit a to ostatní neopomíjet.</span> <span class="verse"><a name="43">43</a>Běda vám farizeům! S oblibou sedáte na předních místech v synagógách a líbí se vám, když vás lidé na ulici zdraví.</span> <span class="verse"><a name="44">44</a>Běda vám! Jste jako zapomenuté hroby, po nichž lidé nahoře chodí a nevědí o nich."</span> <span class="verse"><a name="45">45</a>Na to mu jeden ze zákoníků odpověděl: "Mistře, když toto říkáš, urážíš také nás!"</span> <span class="verse"><a name="46">46</a>On mu řekl: "I vám zákoníkům běda! Zatěžujete lidi břemeny, která nemohou unést, a sami se těch břemen nedotknete ani jediným prstem.</span> <span class="verse"><a name="47">47</a>Běda vám! Stavíte pomníky prorokům, které zabili vaši otcové.</span> <span class="verse"><a name="48">48</a>Tak dosvědčujete a potvrzujete činy svých otců: oni proroky zabíjeli, vy jim budujete pomníky.</span> <span class="verse"><a name="49">49</a>Proto také Moudrost Boží promluvila: Pošlu k nim proroky a apoštoly a oni je budou zabíjet a pronásledovat,</span> <span class="verse"><a name="50">50</a>aby tomuto pokolení byla připočtena vina za krev všech proroků prolitou od založení světa,</span> <span class="verse"><a name="51">51</a>od krve Ábelovy až po krev Zachariáše, který zahynul mezi oltářem a svatyní. Ano, pravím vám, tomuto pokolení bude přičtena vina.</span> <span class="verse"><a name="52">52</a>Běda vám zákoníkům! Vzali jste klíč poznání, sami jste nevešli, a těm, kteří chtěli vejít, jste v tom zabránili."</span> <span class="verse"><a name="53">53</a>Když odtud vyšel, začali na něj zákoníci a farizeové zle dotírat a na mnohé se vyptávat,</span> <span class="verse"><a name="54">54</a>činíce mu tak nástrahy, aby jej mohli chytit za slovo.</span> </p></div</div></div></body></html>