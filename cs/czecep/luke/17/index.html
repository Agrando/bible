<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 17</strong></div><p><span class="verse"><a name="1">1</a>Ježíš řekl svým učedníkům: "Není možné, aby nepřišla pokušení; běda však tomu, skrze koho přicházejí.</span> <span class="verse"><a name="2">2</a>Bylo by pro něho lépe, kdyby mu dali na krk mlýnský kámen a uvrhli ho do moře, než aby svedl k hříchu jednoho z těchto nepatrných.</span> <span class="verse"><a name="3">3</a>Mějte se na pozoru! Když tvůj bratr zhřeší, pokárej ho, a bude-li toho litovat, odpusť mu.</span> <span class="verse"><a name="4">4</a>A jestliže proti tobě zhřeší sedmkrát za den, a sedmkrát k tobě přijde s prosbou: 'Je mi to líto', odpustíš mu!"</span> <span class="verse"><a name="5">5</a>Apoštolové řekli Pánu: "Dej nám více víry!"</span> <span class="verse"><a name="6">6</a>Pán jim řekl: "Kdybyste měli víru jako zrnko hořčice, řekli byste této moruši: 'Vyrvi se i s kořeny a přesaď se do moře', a ona by vás poslechla."</span> <span class="verse"><a name="7">7</a>"Řekne snad někdo svému služebníku, který se vrátil z pole, kde oral nebo pásl: 'Pojď si hned sednout ke stolu'?</span> <span class="verse"><a name="8">8</a>Neřekne mu spíše: 'Připrav mi něco k jídlu a přistroj se k obsluze, dokud se nenajím a nenapiji; pak budeš jíst a pít ty!'?</span> <span class="verse"><a name="9">9</a>Děkuje snad svému služebníku, že udělal, co mu bylo přikázáno?</span> <span class="verse"><a name="10">10</a>Tak i vy, když učiníte všechno, co vám bylo přikázáno, řekněte: 'Jsme jenom služebníci, učinili jsme to, co jsme byli povinni učinit.'"</span> <span class="verse"><a name="11">11</a>Na cestě do Jeruzaléma procházel Samařskem a Galileou.</span> <span class="verse"><a name="12">12</a>Když přicházel k jedné vesnici, šlo mu vstříc deset malomocných; zůstali stát opodál</span> <span class="verse"><a name="13">13</a>a hlasitě volali: "Ježíš, Mistře, smiluj se nad námi!"</span> <span class="verse"><a name="14">14</a>Když je uviděl, řekl jim: "Jděte a ukažte se kněžím!" A když tam šli, byli očištěni.</span> <span class="verse"><a name="15">15</a>Jeden z nich, jakmile zpozoroval, že je uzdraven, hned se vrátil a velikým hlasem velebil Boha;</span> <span class="verse"><a name="16">16</a>padl tváří k Ježíšovým nohám a děkoval mu. A byl to Samařan.</span> <span class="verse"><a name="17">17</a>Nato Ježíš řekl: "Nebylo jich očištěno deset? Kde je těch devět?</span> <span class="verse"><a name="18">18</a>Nikdo z nich se nenašel, kdo by se vrátil a vzdal Bohu chválu, než tento cizinec?"</span> <span class="verse"><a name="19">19</a>Řekl mu: "Vstaň a jdi, tvá víra tě zachránila."</span> <span class="verse"><a name="20">20</a>Když se ho farizeové otázali, kdy přijde Boží království, odpověděl jim: "Království Boží nepřichází tak, abyste to mohli pozorovat;</span> <span class="verse"><a name="21">21</a>ani se nedá říci: 'Hle, je tu' nebo 'je tam'! Vždyť království Boží je mezi vámi!"</span> <span class="verse"><a name="22">22</a>Svým učedníkům řekl: "Přijdou dny, kdy si budete toužebně přát, abyste spatřili aspoň jediný ze dnů Syna člověka, ale nespatříte.</span> <span class="verse"><a name="23">23</a>Řeknou vám: 'Hle, tam je, hle, tu'; zůstaňte doma a nechoďte za nimi.</span> <span class="verse"><a name="24">24</a>Jako když se zableskne a rázem osvětlí všecko pod nebem z jednoho konce nebe na druhý, tak bude Syn člověka ve svém dni.</span> <span class="verse"><a name="25">25</a>Ale nejprve musí mnoho trpět a být zavržen od tohoto pokolení.</span> <span class="verse"><a name="26">26</a>Jako bylo za dnů Noé, tak bude i za dnů Syna člověka:</span> <span class="verse"><a name="27">27</a>Jedli, pili, ženili se a vdávaly až do dne, kdy Noé vešel do korábu a přišla potopa a zahubila všechny.</span> <span class="verse"><a name="28">28</a>Stejně tak bylo za dnů Lotových: Jedli, pili, kupovali, prodávali, sázeli a stavěli;</span> <span class="verse"><a name="29">29</a>v ten den, kdy Lot vyšel ze Sodomy, spustil se oheň a síra z nebe a zahubil všechny.</span> <span class="verse"><a name="30">30</a>Právě tak bude v den, kdy se zjeví Syn člověka.</span> <span class="verse"><a name="31">31</a>Kdo bude v onen den na střeše, ale věci bude mít v domě, ať nesestupuje, aby si je vzal; a stejně tak kdo bude na poli, ať se nevrací zpět.</span> <span class="verse"><a name="32">32</a>Vzpomeňte si na Lotovu ženu!</span> <span class="verse"><a name="33">33</a>Kdo by usiloval svůj život zachovat, ztratí jej, a kdo jej ztratí, zachová jej.</span> <span class="verse"><a name="34">34</a>Pravím vám: Té noci budou dva na jednom loži, jeden bude přijat a druhý zanechán.</span> <span class="verse"><a name="35">35</a>Dvě budou mlít spolu obilí, jedna bude přijata, druhá zanechána."</span> <span class="verse"><a name="36">36</a>Dva budou na poli, jeden bude přijat a druhý zanechán.</span> <span class="verse"><a name="37">37</a>Když to slyšeli, otázali se ho: "Kde to bude, Pane?" Řekl jim: "Kde bude tělo, tam se slétnou i supi."</span> </p></div</div></div></body></html>