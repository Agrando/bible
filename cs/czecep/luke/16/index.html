<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 16</strong></div><p><span class="verse"><a name="1">1</a>Svým učedníkům řekl: "Byl jeden bohatý člověk a ten měl správce, kterého obvinili, že špatně hospodaří s jeho majetkem.</span> <span class="verse"><a name="2">2</a>Zavolal ho a řekl mu: 'Čeho ses dopustil? Slož účty ze svého správcovství, protože dále nemůžeš být správcem.'</span> <span class="verse"><a name="3">3</a>Správce si řekl: 'Co budu dělat, když mne pán zbavuje správcovství? Na práci nejsem, žebrat se stydím.</span> <span class="verse"><a name="4">4</a>Vím, co udělám, aby mne někde přijali do domu, až budu zbaven správcovství!'</span> <span class="verse"><a name="5">5</a>Zavolal si dlužníky svého pána jednoho po druhém a řekl prvnímu: 'Kolik jsi dlužen mému pánovi?' On řekl: 'Sto věder oleje.'</span> <span class="verse"><a name="6">6</a>Řekl mu: 'Tu je tvůj úpis; rychle sedni a napiš nový na padesát.'</span> <span class="verse"><a name="7">7</a>Pak řekl druhému: 'A kolik jsi dlužen ty?' Odpověděl: 'Sto měr obilí.' Řekl mu: 'Tu je tvůj úpis; napiš osmdesát.'</span> <span class="verse"><a name="8">8</a>Pán pochválil toho nepoctivého správce, že jednal prozíravě. Vždyť synové tohoto světa jsou vůči sobě navzájem prozíravější, než synové světla.</span> <span class="verse"><a name="9">9</a>Já vám pravím: I nespravedlivým mamonem si můžete získat přátele; až majetek pomine, budete přijati do věčných příbytků.</span> <span class="verse"><a name="10">10</a>Kdo je věrný v nejmenší věci, je věrný také ve velké; kdo je v nejmenší věci nepoctivý, je nepoctivý i ve velké.</span> <span class="verse"><a name="11">11</a>Jestliže jste nespravovali věrně ani nespravedlivý majetek, kdo vám svěří to pravé bohatství?</span> <span class="verse"><a name="12">12</a>Jestliže jste nebyli věrni v tom, co vám nepatří, kdo vám dá, co vám právem patří?</span> <span class="verse"><a name="13">13</a>Žádný sluha nemůže sloužit dvěma pánům. Neboť jednoho bude nenávidět, a druhého milovat, k jednomu se přidá, druhým pohrdne. Nemůžete sloužit Bohu i majetku."</span> <span class="verse"><a name="14">14</a>Toto slyšeli farizeové, kteří měli rádi peníze, a posmívali se mu.</span> <span class="verse"><a name="15">15</a>Řekl jim: "Vy před lidmi vystupujete jako spravedliví, ale Bůh zná vaše srdce: neboť co lidé cení vysoko, je před Bohem ohavnost.</span> <span class="verse"><a name="16">16</a>Zákon a proroci až do Jana; od té chvíle se zvěstuje království Boží a každý si do něho vynucuje vstup.</span> <span class="verse"><a name="17">17</a>Spíše pomine nebe a země, než aby padla jediná čárka Zákona.</span> <span class="verse"><a name="18">18</a>Každý, kdo propouští svou manželku a vezme si jinou, cizoloží; kdo se ožení s tou, kterou muž pustil, cizoloží.</span> <span class="verse"><a name="19">19</a>Byl jeden bohatý člověk, nádherně a vybraně se strojil a den co den skvěle hodoval.</span> <span class="verse"><a name="20">20</a>U vrat jeho domu lehával nějaký chudák, jménem Lazar, plný vředů,</span> <span class="verse"><a name="21">21</a>a toužil nasytit se aspoň tím, co spadlo se stolu toho boháče; dokonce přibíhali psi a olizovali jeho vředy.</span> <span class="verse"><a name="22">22</a>I umřel ten chudák a andělé ho přenesli k Abrahamovi; zemřel i ten boháč a byl pohřben.</span> <span class="verse"><a name="23">23</a>A když v pekle pozdvihl v mukách oči, uviděl v dáli Abrahama a u něho Lazara.</span> <span class="verse"><a name="24">24</a>Tu zvolal: 'Otče Abrahame, smiluj se nade mnou a pošli Lazara, ať omočí aspoň špičku prstu ve vodě a svlaží mé rty, neboť se trápím v tomto plameni.'</span> <span class="verse"><a name="25">25</a>Abraham řekl: 'Synu, vzpomeň si, že se ti dostalo všeho dobrého už za tvého života, a Lazarovi naopak všeho zlého. Nyní on se raduje a ty trpíš.</span> <span class="verse"><a name="26">26</a>A nad to vše je mezi námi a vámi veliká propast, takže nikdo - i kdyby chtěl, nemůže odtud k vám ani překročit od vás k nám.'</span> <span class="verse"><a name="27">27</a>Řekl: 'Prosím tě tedy, otče, pošli jej do mého rodného domu,</span> <span class="verse"><a name="28">28</a>neboť mám pět bratrů, ať je varuje, aby také oni nepřišli do tohoto místa muk.'</span> <span class="verse"><a name="29">29</a>Ale Abraham mu odpověděl: 'Mají Mojžíše a Proroky, ať je poslouchají!'</span> <span class="verse"><a name="30">30</a>On řekl: 'Ne tak, otče Abrahame, ale přijde-li k nim někdo z mrtvých, budou činit pokání.'</span> <span class="verse"><a name="31">31</a>Řekl mu: 'Neposlouchají-li Mojžíše a Proroky, nedají se přesvědčit, ani kdyby někdo vstal z mrtvých.'"</span> </p></div</div></div></body></html>