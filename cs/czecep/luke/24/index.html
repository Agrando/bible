<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/luke/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/luke">Luke</a> &gt <strong>Chapter 24</strong></div><p><span class="verse"><a name="1">1</a>Prvního dne po sobotě, za časného jitra, přišly k hrobu s vonnými mastmi, které připravily.</span> <span class="verse"><a name="2">2</a>Nalezly však kámen od hrobu odvalený.</span> <span class="verse"><a name="3">3</a>Vešly dovnitř, ale tělo Pána Ježíše nenašly.</span> <span class="verse"><a name="4">4</a>A jak nad tím byly bezradné, stanuli u nich dva muži v zářícím rouchu.</span> <span class="verse"><a name="5">5</a>Zachvátil je strach a sklonily se tváří k zemi. Ale oni jim řekli: "Proč hledáte živého mezi mrtvými?</span> <span class="verse"><a name="6">6</a>Není zde, byl vzkříšen. Vzpomeňte si, jak vám řekl, když byl ještě v Galileji,</span> <span class="verse"><a name="7">7</a>že Syn člověka musí být vydán do rukou hříšných lidí, být ukřižován a třetího dne vstát."</span> <span class="verse"><a name="8">8</a>Tu se rozpomenuly na jeho slova,</span> <span class="verse"><a name="9">9</a>vrátily se od hrobu a oznámily to všecko jedenácti učedníkům i všem ostatním.</span> <span class="verse"><a name="10">10</a>Byla to Marie z Magdaly, Jana a Marie Jakubova a s nimi ještě jiné, které pověděly apoštolům.</span> <span class="verse"><a name="11">11</a>Těm však ta slova připadala jako blouznění a nevěřili jim.</span> <span class="verse"><a name="12">12</a>Petr se rozběhl ke hrobu, nahlédl dovnitř a uviděl tam ležet jen plátna. Vrátil se v údivu nad tím, co se stalo.</span> <span class="verse"><a name="13">13</a>Téhož dne se dva z nich ubírali do vsi jménem Emaus, která je od Jeruzaléma vzdálena asi tři hodiny cesty,</span> <span class="verse"><a name="14">14</a>a rozmlouvali spolu o tom všem, co se událo.</span> <span class="verse"><a name="15">15</a>A jak to v řeči probírali, připojil se k nim sám Ježíš a šel s nimi.</span> <span class="verse"><a name="16">16</a>Ale něco jako by bránilo jejich očím, aby ho poznali.</span> <span class="verse"><a name="17">17</a>Řekl jim: "O čem to spolu rozmlouváte?" Oni zůstali stát plni zármutku.</span> <span class="verse"><a name="18">18</a>Jeden z nich, jménem Kleofáš, mu odpověděl: "Ty jsi asi jediný z Jeruzaléma, kdo neví, co se tam v těchto dnech stalo!"</span> <span class="verse"><a name="19">19</a>On se jich zeptal: "A co to bylo?" Oni mu odpověděli: "Jak Ježíš Nazaretského, který byl prorok mocný slovem i skutkem před Bohem i přede vším lidem,</span> <span class="verse"><a name="20">20</a>naši velekněží a členové rady vydali, aby byl odsouzen na smrt, a ukřižovali ho.</span> <span class="verse"><a name="21">21</a>A my jsme doufali, že on je ten, který má vykoupit Izrael. Ale už je to dnes třetí den, co se to stalo.</span> <span class="verse"><a name="22">22</a>Ovšem některé z našich žen nás ohromily: Byly totiž zrána u hrobu</span> <span class="verse"><a name="23">23</a>a nenalezly jeho tělo; přišly a vyprávěly, že měly i vidění andělů, kteří říkali, že je živ.</span> <span class="verse"><a name="24">24</a>Někteří z nás pak odešli ke hrobu a shledali, že je to tak, jak ženy vypravovaly, jeho však neviděli."</span> <span class="verse"><a name="25">25</a>A on jim řekl: Jak jste nechápaví! To je vám tak těžké uvěřit všemu, co mluvili proroci!</span> <span class="verse"><a name="26">26</a>Což neměl Mesiáš to vše vytrpět a vejít do slávy?"</span> <span class="verse"><a name="27">27</a>Potom začal od Mojžíše a všech proroků a vykládal jim to, co se na něho vztahovalo ve všech částech Písma.</span> <span class="verse"><a name="28">28</a>Když už byli blízko vesnice, do které šli, on jako by chtěl jít dál.</span> <span class="verse"><a name="29">29</a>Oni ho však začali přemlouvat: "Zůstaň s námi, vždyť už je k večeru a den se schyluje." Vešel tedy a zůstal s nimi.</span> <span class="verse"><a name="30">30</a>Když byl s nimi u stolu, vzal chléb, vzdal díky, lámal a rozdával jim.</span> <span class="verse"><a name="31">31</a>Tu se jim otevřely oči a poznali ho; ale on zmizel jejich zrakům.</span> <span class="verse"><a name="32">32</a>Řekli si spolu: "Což nám srdce nehořelo, když s námi na cestě mluvil a otvíral nám Písma?"</span> <span class="verse"><a name="33">33</a>A v tu hodinu vstali a vrátili se do Jeruzaléma; nalezli jedenáct učedníků a jejich druhy pohromadě.</span> <span class="verse"><a name="34">34</a>Ti jim řekli: "Pán byl opravdu vzkříšen a zjevil se Šimonovi."</span> <span class="verse"><a name="35">35</a>Oni pak vypravovali, co se jim stalo na cestě a jak se jim dal poznat, když lámal chléb.</span> <span class="verse"><a name="36">36</a>Když o tom mluvili, stál tu on sám uprostřed nich a řekl jim: "Pokoj vám.".</span> <span class="verse"><a name="37">37</a>Zděsili se a byli plni strachu, poněvadž se domnívali, že vidí ducha.</span> <span class="verse"><a name="38">38</a>Řekl jim: "Proč jste tak zmateni a proč vám takové věci přicházejí na mysl?</span> <span class="verse"><a name="39">39</a>Podívejte se na mé ruce a nohy: vždyť jsem to já. Dotkněte se mne a přesvědčte se: duch přece nemá maso a kosti, jako to vidíte na mně."</span> <span class="verse"><a name="40">40</a>To řekl a ukázal jim ruce a nohy.</span> <span class="verse"><a name="41">41</a>Když tomu pro samou radost nemohli uvěřit a jen se divili, řekl jim: "Máte tu něco k jídlu?"</span> <span class="verse"><a name="42">42</a>Podali mu kus pečené ryby.</span> <span class="verse"><a name="43">43</a>Vzal si a pojedl před nimi.</span> <span class="verse"><a name="44">44</a>Řekl jim: "To jsem měl na mysli, když jsem byl ještě s vámi a říkal vám, že se musí naplnit všechno, co je o mně psáno v zákoně Mojžíšově, v Prorocích a Žalmech."</span> <span class="verse"><a name="45">45</a>Tehdy jim otevřel mysl, aby rozuměli Písmu.</span> <span class="verse"><a name="46">46</a>Řekl jim: "Tak je psáno: Kristus bude trpět a třetího dne vstane z mrtvých;</span> <span class="verse"><a name="47">47</a>v jeho jménu se bude zvěstovat pokání na odpuštění hříchů všem národům, počínajíc Jeruzalémem.</span> <span class="verse"><a name="48">48</a>Vy jste toho svědky.</span> <span class="verse"><a name="49">49</a>Hle, sesílám na vás, co slíbil můj Otec; zůstaňte ve městě, dokud nebudete vyzbrojeni mocí z výsosti."</span> <span class="verse"><a name="50">50</a>Potom je vyvedl až k Betanii, zvedl ruce a požehnal jim;</span> <span class="verse"><a name="51">51</a>a když jim žehnal, vzdálil se od nich a byl nesen do nebe.</span> <span class="verse"><a name="52">52</a>Oni před ním padli na kolena; potom se s velikou radostí vrátili do Jeruzaléma,</span> <span class="verse"><a name="53">53</a>byli stále v chrámě a chválili Boha.</span> </p></div</div></div></body></html>