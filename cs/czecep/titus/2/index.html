<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/titus/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/titus">Titus</a> &gt <strong>Chapter 2</strong></div><p><span class="verse"><a name="1">1</a>Ty však mluv, co odpovídá zdravému učení.</span> <span class="verse"><a name="2">2</a>Starší muži ať jsou střídmí, vážní, rozumní, ať jsou zdraví ve víře, lásce a trpělivosti.</span> <span class="verse"><a name="3">3</a>Podobně starší ženy ať se chovají důstojně, ať nepomlouvají a nepropadají přílišnému pití vína. Ať vyučují mladší ženy v dobrém</span> <span class="verse"><a name="4">4</a>a vedou je k tomu, aby měly rády své muže a své děti,</span> <span class="verse"><a name="5">5</a>byly rozumné, cudné, staraly se o domácnost, byly laskavé a poslouchaly své muže, aby Boží slovo nebylo zneváženo.</span> <span class="verse"><a name="6">6</a>Rovněž mladší muže napomínej, ať jsou ve všem rozvážní,</span> <span class="verse"><a name="7">7</a>a sám jim dávej dobrý příklad. Tvé učení ať je nezkažené, důvěryhodné,</span> <span class="verse"><a name="8">8</a>ať je to zdravé a nepochybné slovo, aby protivník byl zahanben a nemohl o nás povědět nic špatného.</span> <span class="verse"><a name="9">9</a>Otroci ať ve všem poslouchají své pány. Ať jsou úslužní, neodmlouvají,</span> <span class="verse"><a name="10">10</a>ať nic nezpronevěří a jsou naprosto spolehliví, a tak ve všem dělají čest učení našeho Spasitele Boha.</span> <span class="verse"><a name="11">11</a>Ukázala se Boží milost, která přináší spásu všem lidem</span> <span class="verse"><a name="12">12</a>a vychovává nás k tomu, abychom se zřekli bezbožnosti a světských vášní, žili rozumně, spravedlivě a zbožně v tomto věku</span> <span class="verse"><a name="13">13</a>a očekávali blažené splnění naděje a příchod slávy velikého Boha a našeho Spasitele Ježíše Krista.</span> <span class="verse"><a name="14">14</a>On se za nás obětoval, aby nás vykoupil ze všeho hříchu a posvětil za svůj vlastní lid, horlivý v dobrých skutcích.</span> <span class="verse"><a name="15">15</a>Tak mluv, napomínej a přesvědčuj se vším důrazem. Nikdo ať tebou nepohrdá.</span> </p></div</div></div></body></html>