<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/titus/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/titus">Titus</a> &gt <strong>Chapter 3</strong></div><p><span class="verse"><a name="1">1</a>Připomínej bratřím, ať jsou podřízeni těm, kdo mají vládu a moc, a ať je poslouchají. Ať jsou vždy hotovi jednat dobře.</span> <span class="verse"><a name="2">2</a>Ať nikoho nepomlouvají, ať se nepřou, jsou mírní a vždycky se ke všem chovají vlídně.</span> <span class="verse"><a name="3">3</a>Vždyť i my jsme byli kdysi nerozumní, neposlušní, zbloudilí, byli jsme otroky všelijakých vášní a rozkoší, žili jsme ve zlobě a závisti, byli jsme hodni opovržení a navzájem jsme se nenáviděli.</span> <span class="verse"><a name="4">4</a>Ale ukázala se dobrota a láska našeho Spasitele Boha:</span> <span class="verse"><a name="5">5</a>On nás zachránil ne pro spravedlivé skutky, které my jsme konali, nýbrž ze svého slitování; zachránil nás obmytím, jímž jsme se znovu zrodili k novému životu skrze Ducha svatého.</span> <span class="verse"><a name="6">6</a>Bohatě na nás vylil svého Ducha skrze Ježíše Krista, našeho Spasitele,</span> <span class="verse"><a name="7">7</a>abychom ospravedlněni jeho milostí měli podíl na věčném životě, k němuž se upíná naše naděje.</span> <span class="verse"><a name="8">8</a>Tato slova jsou spolehlivá, a chci, abys tomu všemu neochvějně učil, tak aby ti, kdo uvěřili Bohu, snažili se vynikat dobrým jednáním. To je dobré a lidem prospěšné.</span> <span class="verse"><a name="9">9</a>Hloupým sporům o rodokmeny, rozbrojům a hádkám o Zákon se vyhýbej. Jsou zbytečné a k ničemu.</span> <span class="verse"><a name="10">10</a>Sektáře jednou nebo dvakrát napomeň a pak se ho zřekni;</span> <span class="verse"><a name="11">11</a>je jasné, že takový člověk je převrácený, hřeší, a tak sám nad sebou vynáší soud.</span> <span class="verse"><a name="12">12</a>Jakmile k tobě pošlu Artemu nebo Tychika, přijď hned ke mně do Nikopole. Rozhodl jsem se, že tam strávím zimu.</span> <span class="verse"><a name="13">13</a>Zákoníka Zénu a Apolla pečlivě vyprav na cestu, aby jim nic nechybělo.</span> <span class="verse"><a name="14">14</a>Ať se učí i naši lidé vynikat v dobrých skutcích, kde je jich naléhavě potřebí, aby nebyli neužiteční.</span> <span class="verse"><a name="15">15</a>Pozdravují tě všichni, kdo jsou se mnou. Vyřiď pozdrav našim přátelům ve víře. Milost s vámi se všemi.</span> </p></div</div></div></body></html>