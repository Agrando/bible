<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/titus/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/titus">Titus</a> &gt <strong>Chapter 1</strong></div><p><span class="verse"><a name="1">1</a>Pavel, Boží služebník a apoštol Ježíše Krista, poslaný k tomu, aby Boží vyvolené přivedl k víře a k poznání pravdy našeho náboženství,</span> <span class="verse"><a name="2">2</a>aby měli naději na věčný život, jejž slíbil pravdomluvný Bůh před věky, a ve svůj čas</span> <span class="verse"><a name="3">3</a>zjevil své slovo v kázání, které mi bylo svěřeno z rozkazu našeho Spasitele Boha -</span> <span class="verse"><a name="4">4</a>Titovi, vlastnímu synu ve společné víře: Milost a pokoj od Boha Otce a Krista Ježíše, našeho Spasitele.</span> <span class="verse"><a name="5">5</a>Proto jsem tě ponechal na Krétě, abys uvedl do pořádku, co ještě zbývá, a ustanovil v jednotlivých městech starší, jak jsem ti nařídil.</span> <span class="verse"><a name="6">6</a>Mají to být lidé bezúhonní, jen jednou ženatí, mají mít věřící děti, kterým se nedá vytknout nevázanost a neposlušnost.</span> <span class="verse"><a name="7">7</a>Neboť biskup má být bezúhonný jako správce Božího domu. Nemá být nadutý, zlostný, pijan, rváč, ziskuchtivý.</span> <span class="verse"><a name="8">8</a>Má být pohostinný, dobrý, rozvážný, spravedlivý, zbožný, zdrženlivý,</span> <span class="verse"><a name="9">9</a>pevný ve slovech pravé nauky, aby byl schopen jak povzbuzovat ve zdravém učení, tak usvědčovat odpůrce.</span> <span class="verse"><a name="10">10</a>Je mnoho těch, kteří se nepodřizují, vedou prázdné řeči a svádějí lidi: jsou to hlavně ti, kteří lpí na obřízce.</span> <span class="verse"><a name="11">11</a>Těm je třeba zavřít ústa. Pro hanebný zisk učí tomu, co se nepatří, a rozvracejí tím celé rodiny.</span> <span class="verse"><a name="12">12</a>Jeden z nich, jejich vlastní prorok, řekl: 'Kréťané jsou samí lháři, zlá zvířata, lenivá břicha.'</span> <span class="verse"><a name="13">13</a>A je to pravdivé svědectví. Proto je přísně kárej, aby měli zdravou víru</span> <span class="verse"><a name="14">14</a>a nedrželi se židovských bájí a příkazů lidí, kteří se odvracejí od pravdy.</span> <span class="verse"><a name="15">15</a>Čistým je všechno čisté. Ale poskvrněným a nevěřícím nic není čisté. Jak jejich rozum, tak jejich svědomí jsou poskvrněny.</span> <span class="verse"><a name="16">16</a>Prohlašují, že znají Boha, avšak svým jednáním to popírají. Jsou odporní, neposlušní a neschopni jakéhokoli dobrého skutku.</span> </p></div</div></div></body></html>