<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1tim">1 Timothy</a> &gt <strong>Chapter 1</strong></div><p><span class="verse"><a name="1">1</a>Pavel, apoštol Krista Ježíše z pověření Boha, našeho Spasitele, a Krista Ježíše, naší naděje,</span> <span class="verse"><a name="2">2</a>Timoteovi, vlastnímu synu ve víře: Milost, slitování a pokoj od Boha Otce a Krista Ježíše, našeho Pána.</span> <span class="verse"><a name="3">3</a>Když jsem odcházel do Makedonie, žádal jsem tě, abys dále zůstal v Efezu a nikomu nedovolil učit odchylným naukám</span> <span class="verse"><a name="4">4</a>a zabývat se bájemi a nekonečnými rodokmeny, které vedou spíše k jalovému hloubání, než k účasti víry na Božím záměru.</span> <span class="verse"><a name="5">5</a>Cílem našeho vyučování je láska z čistého srdce, z dobrého svědomí a z upřímné víry.</span> <span class="verse"><a name="6">6</a>Od toho se někteří odchýlili a dali se na prázdné řeči.</span> <span class="verse"><a name="7">7</a>Chtějí být učiteli zákona a nechápou ani svá vlastní slova ani podstatu toho, o čem s takovou jistotou mluví.</span> <span class="verse"><a name="8">8</a>Víme, že zákon je dobrý, když ho někdo užívá správně</span> <span class="verse"><a name="9">9</a>a je si vědom, že zákon není určen pro spravedlivého, nýbrž pro lidi zlé a neposlušné, bezbožné a hříšníky, pro lidi bohaprázdné a světské, pro ty, kdo vztáhnou ruku proti otci a matce, pro vrahy,</span> <span class="verse"><a name="10">10</a>smilníky, zvrhlíky, únosce, lháře, křivopřísežníky, a co se ještě příčí zdravému učení</span> <span class="verse"><a name="11">11</a>podle evangelia slávy požehnaného Boha, které mi bylo svěřeno.</span> <span class="verse"><a name="12">12</a>Děkuji našemu Pánu, který mi dal sílu, Kristu Ježíši, že mě uznal za spolehlivého a určil ke své službě,</span> <span class="verse"><a name="13">13</a>ačkoli jsem byl předtím rouhač, pronásledovatel a násilník. A přece jsem došel slitování, protože jsem ve své nevěře nevěděl, co dělám.</span> <span class="verse"><a name="14">14</a>A milost našeho Pána se nadmíru rozhojnila, a s ní víra i láska v Kristu Ježíši.</span> <span class="verse"><a name="15">15</a>Věrohodné je to slovo a zaslouží si plného souhlasu: Kristus Ježíš přišel na svět, aby zachránil hříšníky. Já k nim patřím na prvním místě,</span> <span class="verse"><a name="16">16</a>avšak došel jsem slitování, aby Ježíš Kristus právě na mně ukázal všechnu svou shovívavost jako příklad pro ty, kteří v něho uvěří a tak dosáhnou věčného života.</span> <span class="verse"><a name="17">17</a>Králi věků, nepomíjejícímu, neviditelnému, jedinému Bohu buď čest a sláva na věky věků. Amen.</span> <span class="verse"><a name="18">18</a>To ti kladu na srdce, synu Timoteji, ve shodě s prorockými slovy, která byla o tobě pronesena, abys jimi povzbuzen bojoval dobrý boj</span> <span class="verse"><a name="19">19</a>a zachoval si víru i dobré svědomí, jímž někteří lidé pohrdli a tak ztroskotali ve víře.</span> <span class="verse"><a name="20">20</a>Patří k nim Hymenaios a Alexandr, které jsem vydal satanu, aby se odnaučili rouhat.</span> </p></div</div></div></body></html>