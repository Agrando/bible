<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1tim/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1tim">1 Timothy</a> &gt <strong>Chapter 6</strong></div><p><span class="verse"><a name="1">1</a>Všichni, kdo nesou jho otroctví, ať mají své pány v náležité úctě, aby Boží jméno ani naše učení neupadly do špatné pověsti.</span> <span class="verse"><a name="2">2</a>Ti, kdo mají věřící pány, ať k nim nemají menší úctu proto, že jsou jejich bratří, nýbrž ať jsou jim poddáni o to raději, že mohou sloužit věřícím a milovaným. Tomu všemu uč a to přikazuj.</span> <span class="verse"><a name="3">3</a>Jestliže někdo učí něco jiného a nedrží se zdravých slov našeho Pána Ježíše Krista a učení pravé zbožnosti,</span> <span class="verse"><a name="4">4</a>je nadutý, ničemu nerozumí a jen si libuje ve sporech a slovních potyčkách. Z toho vzniká závist, svár, urážky, podezřívání,</span> <span class="verse"><a name="5">5</a>ustavičné hádky lidí, kteří mají zvrácenou mysl a jsou zbaveni pravdy, a zbožnost pokládají za prostředek k obohacení.</span> <span class="verse"><a name="6">6</a>Zbožnost, která se spokojí s tím, co má, je už sama velké bohatství.</span> <span class="verse"><a name="7">7</a>Nic jsme si totiž na svět nepřinesli, a také si nic nemůžeme odnést.</span> <span class="verse"><a name="8">8</a>Máme-li jídlo a oděv, spokojme se s tím.</span> <span class="verse"><a name="9">9</a>Kdo chce být bohatý, upadá do osidel pokušení a do mnoha nerozumných a škodlivých tužeb, které strhují lidi do zkázy a záhuby,</span> <span class="verse"><a name="10">10</a>Kořenem všeho toho zla je láska k penězům. Z touhy po nich někteří lidé zbloudili z cesty víry a způsobili si mnoho trápení.</span> <span class="verse"><a name="11">11</a>Ty však se tomu jako Boží člověk vyhýbej! Usiluj o spravedlnost, zbožnost, víru, lásku, trpělivost, mírnost.</span> <span class="verse"><a name="12">12</a>Bojuj dobrý boj víry, abys dosáhl věčného života, k němuž jsi byl povolán a k němuž ses přihlásil dobrým vyznáním před mnoha svědky.</span> <span class="verse"><a name="13">13</a>Vyzývám tě před Bohem, který dává všemu život, a Kristem Ježíšem, který vydal svědectví svým dobrým vyznáním před Pontiem Pilátem,</span> <span class="verse"><a name="14">14</a>abys bez poskvrny a výtky plnil své poslání až do příchodu našeho Pána Ježíše Krista.</span> <span class="verse"><a name="15">15</a>Jeho příchod zjeví v určený čas požehnaný a jediný Vládce, Král králů a Pán pánů.</span> <span class="verse"><a name="16">16</a>On jediný je nesmrtelný a přebývá v nepřístupném světle; jeho nikdo z lidí neviděl a nemůže uvidět. Jemu patří čest a věčná moc. Amen.</span> <span class="verse"><a name="17">17</a>Těm, kteří jsou bohatí v tomto věku, přikazuj, ať nejsou pyšní a nedoufají v nejisté bohatství, nýbrž v Boha, který nás štědře opatřuje vším, co potřebujeme;</span> <span class="verse"><a name="18">18</a>napomínej je, ať konají dobro a jsou bohatí v dobrých skutcích, štědří, dobročinní,</span> <span class="verse"><a name="19">19</a>a tak ať si střádají dobrý základ pro budoucnost, aby obdrželi pravý život.</span> <span class="verse"><a name="20">20</a>Opatruj, co ti bylo svěřeno, Timoteji, vyhýbej se bezbožným řečem a protikladným naukám, které se lživě nazývají "poznání".</span> <span class="verse"><a name="21">21</a>Kdo se k němu hlásí, zbloudil ve víře. Milost s vámi!</span> </p></div</div></div></body></html>