<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2chr">2 Chronicles</a> &gt <strong>Chapter 17</strong></div><p><span class="verse"><a name="1">1</a>Místo Ásy se stal králem jeho syn Jóšafat. Ten pevně vládl nad Izraelem.</span> <span class="verse"><a name="2">2</a>Do všech opevněných judských měst dal vojsko a na judském území i v efrajimských městech, která dobyl jeho otec Ása, umístil výsostné znaky.</span> <span class="verse"><a name="3">3</a>Hospodin byl s Jóšafatem, neboť chodil po cestách, jimiž chodíval dříve jeho otec David, a nedotazoval se baalů.</span> <span class="verse"><a name="4">4</a>Dotazoval se Boha svého otce a řídil se jeho přikázáními, ne jak to činil Izrael.</span> <span class="verse"><a name="5">5</a>Hospodin upevnil království v jeho ruce a celý Juda dával Jóšafatovi dary, takže měl mnoho bohatství i slávy.</span> <span class="verse"><a name="6">6</a>Jeho srdce bylo naplněno hrdostí, že chodí po cestách Hospodinových; proto také odstranil z Judy posvátná návrší a posvátné kůly.</span> <span class="verse"><a name="7">7</a>V třetím roce svého kralování vyslal své správce Ben-chajila, Obadjáše, Zekarjáše, Netaneela a Míkajáše, aby učili v judských městech.</span> <span class="verse"><a name="8">8</a>S nim poslal lévijce: Šemajáše, Netanjáše, Zebadjáše, Asáela, Šemiramóta, Jónatana, Adónijáše, Tobijáše a Tób-adónijáše, lévijce, a s nimi kněze Elíšámu a Jórama.</span> <span class="verse"><a name="9">9</a>Ti učili v Judsku. Měli s sebou Knihu zákona Hospodinova, obcházeli všechna judská města a vyučovali lid.</span> <span class="verse"><a name="10">10</a>Strach z Hospodina dolehl na všechna království těch zemí, které byly kolem Judy, takže proti Jóšafatovi nebojovala.</span> <span class="verse"><a name="11">11</a>Někteří z Pelištejců přinášeli Jóšafatovi dary a stříbro jako daň; také Arabové mu přiváděli brav: sedm tisíc sedm set beranů a sedm tisíc sedm set kozlů.</span> <span class="verse"><a name="12">12</a>Jóšafat se stával stále mocnějším. V Judsku vystavěl hradiska a města pro sklady.</span> <span class="verse"><a name="13">13</a>V judských městech podnikal velká díla. V Jeruzalémě měl bojovníky, udatné bohatýry.</span> <span class="verse"><a name="14">14</a>Toto jsou povolaní do služby podle jednotlivých otcovských rodů: Juda měl velitele nad tisíci: velitele Adnu s třemi sty tisíci udatnými bohatýry,</span> <span class="verse"><a name="15">15</a>vedle něho velitele Jóchanana s dvěma sty osmdesáti tisíci muži,</span> <span class="verse"><a name="16">16</a>dále Amasjáše, syna Zikrího, dobrovolníka Hospodinova, s dvěma sty tisíci udatnými bohatýry;</span> <span class="verse"><a name="17">17</a>z Benjamína byl udatný bohatýr Eljáda s dvěma sty tisíci těch, kteří byli vyzbrojeni luky a štíty,</span> <span class="verse"><a name="18">18</a>dále Józabad se sto osmdesáti tisíci vyzbrojenými vojáky.</span> <span class="verse"><a name="19">19</a>Ti byli ve službách samého krále, kromě těch, které král umístil do opevněných měst v celém Judsku.</span> </p></div</div></div></body></html>