<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2chr/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2chr">2 Chronicles</a> &gt <strong>Chapter 27</strong></div><p><span class="verse"><a name="1">1</a>Jótamovi bylo dvacet pět let, když začal kralovat, a kraloval v Jeruzalémě šestnáct let. Jeho matka se jmenovala Jerúša; byla to dcera Sádokova.</span> <span class="verse"><a name="2">2</a>Činil to, co je správné v Hospodinových očích, zcela jak to činil jeho otec Uzijáš. Avšak do Hospodinova chrámu nevstoupil. Lid dál propadal zkáze.</span> <span class="verse"><a name="3">3</a>Jótam vystavěl Horní bránu Hospodinova domu; také mnoho stavěl na hradbě Ófelu.</span> <span class="verse"><a name="4">4</a>V judském pohoří vystavěl města a v lesnatých krajích stavěl hrady a věže.</span> <span class="verse"><a name="5">5</a>Válčil s králem Amónovců a přemohl je. Amónovci mu dodali toho roku sto talentů stříbra a deset tisíc kórů pšenice a deset tisíc ječmene. To mu odváděli Amónovci i ve druhém a třetím roce.</span> <span class="verse"><a name="6">6</a>Jótam pevně vládl, poněvadž setrvával na svých cestách před Hospodinem, svým Bohem.</span> <span class="verse"><a name="7">7</a>O ostatních příbězích Jótamových, o všech jeho válkách a cestách, se dále píše v Knize králů izraelských a judských.</span> <span class="verse"><a name="8">8</a>Bylo mu dvacet pět let, když začal kralovat, a kraloval v Jeruzalémě šestnáct let.</span> <span class="verse"><a name="9">9</a>I ulehl Jótam ke svým otcům a pohřbili ho v Městě Davidově. Po něm se stal králem jeho syn Achaz.</span> </p></div</div></div></body></html>