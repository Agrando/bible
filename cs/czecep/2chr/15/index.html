<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>Na Azarjášovi, synu Ódedovu, spočinul duch Boží.</span> <span class="verse"><a name="2">2</a>Vyšel před Ásu a řekl mu: "Poslyš mě, Áso i celý Judo a Benjamíne. Hospodin bude s vámi, když vy budete s ním. Budete-li se dotazovat na jeho slovo, dá se vám nalézt. Jestliže ho opustíte, opustí vás.</span> <span class="verse"><a name="3">3</a>Mnoho let býval Izrael bez pravého Boha, bez kněze - učitele a bez zákona.</span> <span class="verse"><a name="4">4</a>Když se však ve svém soužení obraceli k Hospodinu, Bohu Izraele, a hledali ho, dával se jim nalézt.</span> <span class="verse"><a name="5">5</a>V oněch dobách nebylo možno pokojně vycházet a vcházet, neboť mezi všemi obyvateli zemí vládly obrovské zmatky.</span> <span class="verse"><a name="6">6</a>Docházelo ke srážkám mezi pronárodem a pronárodem, mezi městem a městem, neboť Bůh je uvedl ve zmatek všelijakým soužením.</span> <span class="verse"><a name="7">7</a>Jednejte tedy rozhodně, nechť vaše ruce neochabnou, neboť vaše jednání bude odměněno!"</span> <span class="verse"><a name="8">8</a>Když Ása uslyšel tato slova a proroctví proroka Azarjáše, syna Ódedova, vzchopil se a vymýtil ohyzdné modly z celé země judské i z Benjamína a z měst, která dobyl v Efrajimském pohoří, a obnovil Hospodinův oltář před Hospodinovou předsíní.</span> <span class="verse"><a name="9">9</a>Pak shromáždil celého Judu i Benjamína a z kmene Efrajimova, Manasesova a Šimeónova ty, kteří u nich pobývali jako hosté; přešlo k němu totiž mnoho lidí z Izraele, když viděli, že je s ním Hospodin, jeho Bůh.</span> <span class="verse"><a name="10">10</a>Třetího měsíce, v patnáctém roce Ásova kralování, se shromáždili do Jeruzaléma.</span> <span class="verse"><a name="11">11</a>Z kořisti, kterou přihnali, obětovali onoho dne Hospodinu sedm set kusů hovězího dobytka a sem tisíc ovcí a koz.</span> <span class="verse"><a name="12">12</a>Zavázali se smlouvou, že se budou dotazovat na slovo Hospodina, Boha svých otců, celým svým srdcem a celou svou duší.</span> <span class="verse"><a name="13">13</a>A každý, kdo by se nedotazoval Hospodina, Boha Izraele, propadne smrti, ať malý nebo velký, ať muž nebo žena.</span> <span class="verse"><a name="14">14</a>Přísahali Hospodinu mocným hlasem a nadšeným hlaholem za zvuku trubek a polnic.</span> <span class="verse"><a name="15">15</a>Z té přísahy se radoval celý Juda. Přísahali celým srdcem, že ho budou hledat s veškerým zanícením, aby se jim dal najít. A Hospodin jim dopřál klid na všech stranách.</span> <span class="verse"><a name="16">16</a>Také svou matku Maaku zbavil král Ása jejího královského postavení, za to, že udělala nestvůrnou modlu pro Ašéru. Ása její nestvůrnou modlu podťal, rozdrtil na padrť a spálil v Kidrónském úvalu.</span> <span class="verse"><a name="17">17</a>I když z Izraele nebyla odstraněna posvátná návrší, přece srdce Ásovo bylo po všechny jeho dny cele při Hospodinu.</span> <span class="verse"><a name="18">18</a>Svaté dary svého otce i své svaté dary, stříbro, zlato a různé předměty, přinesl do Božího domu.</span> <span class="verse"><a name="19">19</a>Až do pětatřicátého roku Ásova kralování nebyla žádná válka.</span> </p></div</div></div></body></html>