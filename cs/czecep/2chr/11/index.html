<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>Když přišel Rechabeám do Jeruzaléma, shromáždil dům Judův a Benjamínův, sto osmdesát tisíc vybraných bojovníků, aby bojovali s Izraelem a vrátili království Rechabeámovi.</span> <span class="verse"><a name="2">2</a>I stalo se slovo Hospodinovo k Šemajášovi, muži Božímu:</span> <span class="verse"><a name="3">3</a>"Řekni judskému králi Rechabeámovi, synu Šalomounovu, a celému Izraeli na území Judy a Benjamína:</span> <span class="verse"><a name="4">4</a>Toto praví Hospodin: Netáhněte a nebojujte proti svým bratřím. Každý ať se vrátí do svého domu, neboť se to stalo z mé vůle." Uposlechli tedy Hospodinových slov a vrátili se z výpravy proti Jarobeámovi zpět.</span> <span class="verse"><a name="5">5</a>Rechabeám se usídlil v Jeruzalémě a vystavěl v Judsku opevněná města.</span> <span class="verse"><a name="6">6</a>Vystavěl Betlém, Étam a Tekóu,</span> <span class="verse"><a name="7">7</a>Bét-súr, Sóko a Adulám,</span> <span class="verse"><a name="8">8</a>Gat, Maréšu a Zíf,</span> <span class="verse"><a name="9">9</a>Adórajim, Lakíš a Azéku,</span> <span class="verse"><a name="10">10</a>Soreu, Ajalón a Chebrón; to jsou opevněná města v Judovi a Benjamínovi.</span> <span class="verse"><a name="11">11</a>Zesílil pevnosti, dal jim vévody i zásoby potravy, oleje a vína</span> <span class="verse"><a name="12">12</a>a do každého jednotlivého města pavézy a oštěpy. Nesmírně je posílil. Patřil mu Juda a Benjamín.</span> <span class="verse"><a name="13">13</a>Kněží a lévijci z celého Izraele ze všech území se k němu přidali.</span> <span class="verse"><a name="14">14</a>Lévijci opustili své pastviny i své državy a odešli do Judska a do Jeruzaléma, protože je Jarobeám se svými syny vyloučil, aby nesloužili Hospodinu jako kněží.</span> <span class="verse"><a name="15">15</a>Sám si ustanovil kněze pro posvátná návrší, pro běsy a pro býčky, které udělal.</span> <span class="verse"><a name="16">16</a>Za lévijci pak odcházeli ze všech izraelských kmenů ti, kteří si předsevzali hledat Hospodina, Boha Izraele. Přicházeli do Jeruzaléma obětovat Hospodinu, Bohu svých otců.</span> <span class="verse"><a name="17">17</a>Posilovali judské království a po tři léta dodávali odvahu Rechabeámovi, synu Šalomounovu. Po tři léta totiž chodili cestou Davida a Šalomouna.</span> <span class="verse"><a name="18">18</a>Rechabeám si vzal za ženu Machalatu, dceru Jerímóta, syna Davidova, a Abíhajilu, dceru Elíaba, syna Jišajova.</span> <span class="verse"><a name="19">19</a>Porodila mu syny: Jeúše, Šemarjáše a Zahama.</span> <span class="verse"><a name="20">20</a>Po ní si vzal Maaku, dceru Abšalómovu. Ta mu porodila Abijáše, Ataje, Zízu a Šelomíta.</span> <span class="verse"><a name="21">21</a>Nade všechny své ženy a ženiny miloval Rechabeám Maaku, dceru Abšalómovu. Měl osmnáct žen a šedesát ženin a zplodil dvacet osm synů a šedesát dcer.</span> <span class="verse"><a name="22">22</a>Do čela postavil Rechabeám Abijáše, syna Maaky, jako vévodu mezi jeho bratry, neboť ho chtěl dosadit za krále.</span> <span class="verse"><a name="23">23</a>Ostatní své syny po úvaze rozdělil do všech území Judy a Benjamína po všech opevněných městech a bohatě je zaopatřil. Vyžádal jim množství žen.</span> </p></div</div></div></body></html>