<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 13</strong></div><p><span class="verse"><a name="1">1</a>I vystoupil Abram z Egypta se svou ženou a se vším, co měl, do Negebu; byl s ním i Lot.</span> <span class="verse"><a name="2">2</a>Abram byl velice zámožný, měl stáda, stříbro i zlato.</span> <span class="verse"><a name="3">3</a>Postupoval po stanovištích od Negebu až k Bét-elu, na místo mezi Bét-elem a Ajem, kde byl zprvu jeho stan,</span> <span class="verse"><a name="4">4</a>k místu, kde předtím postavil oltář; tam vzýval Abram Hospodinovo jméno.</span> <span class="verse"><a name="5">5</a>Také Lot, který putoval s Abramem, měl brav a skot i stany.</span> <span class="verse"><a name="6">6</a>Země jim však nevynášela tolik, aby mohli sídlit pospolu, a jejich jmění bylo tak značné, že nemohli sídlit pohromadě.</span> <span class="verse"><a name="7">7</a>Proto došlo k rozepři mezi pastýři stáda Abramova a pastýři stáda Lotova. Tehdy v zemi sídlili Kenaanci a Perizejci.</span> <span class="verse"><a name="8">8</a>Tu řekl Abram Lotovi: "Ať nejsou rozepře mezi mnou a tebou a mezi pastýři mými a tvými, vždyť jsme muži bratři.</span> <span class="verse"><a name="9">9</a>Zdalipak není před tebou celá země? Odděl se prosím ode mne. Dáš-li se nalevo, já se dám napravo. Dáš-li se ty napravo, já se dám nalevo."</span> <span class="verse"><a name="10">10</a>Lot se rozhlédl a spatřil celý okrsek Jordánu směrem k Sóaru, že je celý zavlažován, že je jako zahrada Hospodinova, jako země egyptská. To bylo předtím, než Hospodin zničil Sodomu a Gomoru.</span> <span class="verse"><a name="11">11</a>Proto si Lot vybral celý okrsek Jordánu a odtáhl na východ. Tak se od sebe oddělili.</span> <span class="verse"><a name="12">12</a>Abram se usadil v zemi kenaanské a Lot se usadil v městech toho okrsku a stanoval až u Sodomy.</span> <span class="verse"><a name="13">13</a>Sodomští muži však byli před Hospodinem velice zlí a hříšní.</span> <span class="verse"><a name="14">14</a>Poté, co se Lot od něho oddělil, řekl Hospodin Abramovi: "Rozhlédni se z místa, na němž jsi, pohlédni na sever i na jih, na východ i na západ,</span> <span class="verse"><a name="15">15</a>neboť celou tu zemi, kterou vidíš, dám tobě a tvému potomstvu až navěky.</span> <span class="verse"><a name="16">16</a>A učiním, že tvého potomstva bude jako prachu země. Bude-li kdo moci sečíst prach země, pak bude i tvé potomstvo sečteno.</span> <span class="verse"><a name="17">17</a>Teď projdi křížem krážem tuto zemi, neboť ti ji dávám."</span> <span class="verse"><a name="18">18</a>Hnul se tedy Abram se stany, přišel a usadil se při božišti Mamre, které je u Chebrónu. I tam vybudoval Hospodinu oltář.</span> </p></div</div></div></body></html>