<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 39</strong></div><p><span class="verse"><a name="1">1</a>Josef byl odveden dolů do Egypta. Od Izmaelců, kteří ho tam dovedli, si ho koupil Egypťan Potífar, faraónův dvořan, velitel tělesné stráže.</span> <span class="verse"><a name="2">2</a>S Josefem však byl Hospodin, takže ho provázel zdar; byl v domě svého egyptského pána.</span> <span class="verse"><a name="3">3</a>Jeho pán viděl, že je s ním Hospodin a že všemu, co on činí, dopřává Hospodin zdaru.</span> <span class="verse"><a name="4">4</a>Josef proto získal jeho přízeň a posluhoval mu. Potífar ho ustanovil správcem svého domu a svěřil mu všechno, co měl.</span> <span class="verse"><a name="5">5</a>A od té chvíle, co ho Egypťan ustanovil ve svém domě nade vším, co měl, žehnal Hospodin jeho domu kvůli Josefovi. Hospodinovo požehnání bylo na všem, co měl, v domě i na poli.</span> <span class="verse"><a name="6">6</a>Ponechal tedy všechno, co měl, v rukou Josefových. Nestaral se přitom o nic, leda o chléb, který jedl. Josef byl krásné postavy, krásného vzhledu.</span> <span class="verse"><a name="7">7</a>Po těchto událostech se stalo, že se žena jeho pána do Josefa zahleděla a naléhala: "Spi se mnou!"</span> <span class="verse"><a name="8">8</a>Ale on odmítl a ženě svého pána řekl: "Pokud mě tu můj pán má, nestará se o nic, co je v domě; svěřil mi všechno, co má.</span> <span class="verse"><a name="9">9</a>V tomto domě není nikdo větší než já. Nevyňal z mé správy nic, jen tebe, protože jsi jeho manželka. Jak bych se tedy mohl dopustit takové špatnosti a prohřešit se proti Bohu!"</span> <span class="verse"><a name="10">10</a>A třebaže se Josefovi nabízela den co den, nevyhověl jí, aby k ní ulehl a byl s ní.</span> <span class="verse"><a name="11">11</a>Jednoho dne přišel do domu, aby vykonával svou práci. Nikdo z domácích v domě nebyl.</span> <span class="verse"><a name="12">12</a>Tu ho chytila za oděv se slovy: "Spi se mnou!" Ale on jí nechal svůj oděv v ruce, utekl a vyběhl ven.</span> <span class="verse"><a name="13">13</a>Když viděla, že jí nechal svůj oděv v ruce a utekl ven,</span> <span class="verse"><a name="14">14</a>křikem přivolala služebnictvo a vykládala jim: "Hleďte, přivedli nám Hebreje, a on se u nás bude miliskovat! Přišel za mnou a chtěl se mnou spát. Proto jsem se dala do takového křiku.</span> <span class="verse"><a name="15">15</a>Jak slyšel, že se dávám do křiku a volám, nechal svůj oděv u mne, utekl a vyběhl ven."</span> <span class="verse"><a name="16">16</a>Uložila oděv u sebe, dokud nepřišel jeho pán domů.</span> <span class="verse"><a name="17">17</a>Jemu vykládala totéž: "Přišel za mnou ten hebrejský otrok, jehož jsi k nám přivedl, a chtěl se se mnou miliskovat.</span> <span class="verse"><a name="18">18</a>Když jsem se dala do křiku a volala, nechal svůj oděv u mne a utekl ven."</span> <span class="verse"><a name="19">19</a>Jakmile Josefův pán uslyšel slova své ženy, která ho ujišťovala: "Jak říkám, tohle mi provedl tvůj otrok", vzplanul hněvem,</span> <span class="verse"><a name="20">20</a>vzal Josefa a vsadil ho do pevnosti, tam, kde byli vězněni královi vězňové. Tak se Josef ocitl v pevnosti.</span> <span class="verse"><a name="21">21</a>Ale Hospodin byl s ním, rozprostřel nad ním své milosrdenství a zjednal mu přízeň u velitele pevnosti;</span> <span class="verse"><a name="22">22</a>ten Josefovi svěřil všechny vězně v pevnosti. Řídil vše, co se tam mělo dělat.</span> <span class="verse"><a name="23">23</a>Velitel pevnosti nedohlížel na nic, co mu svěřil, poněvadž s Josefem byl Hospodin; všemu, co činil, dopřával Hospodin zdaru.</span> </p></div</div></div></body></html>