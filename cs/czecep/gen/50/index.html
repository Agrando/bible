<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 50</strong></div><p><span class="verse"><a name="1">1</a>Tu padl Josef na tvář svého otce, plakal nad ním a líbal ho.</span> <span class="verse"><a name="2">2</a>Potom přikázal svým služebníkům lékařům, aby otce nabalzamovali. Lékaři balzamovali Izraele</span> <span class="verse"><a name="3">3</a>plných čtyřicet dní; tak dlouho totiž trvá balzamování. Egypťané ho oplakávali sedmdesát dní.</span> <span class="verse"><a name="4">4</a>Když přešly dny smutku, promluvil Josef k nejbližším faraónovým: "Jestliže jsem získal vaši přízeň, předložte faraónovi mou prosbu:</span> <span class="verse"><a name="5">5</a>Můj otec mě zapřisáhl slovy: »Hle, já umírám. Pochovej mě v mé hrobce, kterou jsem si vytesal v kenaanské zemi.« Dovol, abych tam vystoupil a pochoval svého otce; pak se navrátím."</span> <span class="verse"><a name="6">6</a>Farao řekl: "Jen vystup a pohřbi svého otce, jak tě zapřisáhl."</span> <span class="verse"><a name="7">7</a>I šel Josef pochovat svého otce a šli s ním všichni faraónovi služebníci, starší jeho domu i všichni starší egyptské země,</span> <span class="verse"><a name="8">8</a>celý Josefův dům a jeho bratři i dům jeho otce. V zemi Gošenu zanechali pouze své dítky, svůj brav a skot.</span> <span class="verse"><a name="9">9</a>Vytáhlo s ním též vozatajstvo a jezdectvo. Byl to velmi slavný průvod.</span> <span class="verse"><a name="10">10</a>Když přišli do Goren-atádu, který je u Jordánu, dali se do velikého a velmi ponurého nářku. Josef tu uspořádal za svého otce sedmidenní smuteční slavnost.</span> <span class="verse"><a name="11">11</a>Kenaanci, obyvatelé té země, viděli smuteční slavnost v Goren-atádu a pravili: "Egypt má těžký smutek!" Proto pojmenovali to místo, které je u Jordánu, Ábel-misrajim (to je Smutek Egypta).</span> <span class="verse"><a name="12">12</a>Pak synové učinili, jak jim otec přikázal.</span> <span class="verse"><a name="13">13</a>Donesli ho do kenaanské země a pochovali ho v jeskyni na poli v Makpele; to pole naproti Mamre koupil Abraham od Chetejce Efróna, aby měl vlastní hrob.</span> <span class="verse"><a name="14">14</a>Po otcově pohřbu se Josef vrátil do Egypta se svými bratry a se všemi, kteří s ním vyšli pochovat jeho otce.</span> <span class="verse"><a name="15">15</a>Když si Josefovi bratři uvědomili, že jejich otec je mrtev, řekli si: "Jen aby na nás Josef nezanevřel a neoplatil nám všechno zlo, kterého jsme se na něm dopustili."</span> <span class="verse"><a name="16">16</a>Proto mu vzkázali: "Tvůj otec před smrtí přikázal:</span> <span class="verse"><a name="17">17</a>Josefovi řekněte toto: »Ach, odpusť prosím svým bratrům přestoupení a hřích, neboť se na tobě dopustili zlého činu. Odpusť prosím služebníkům Boha tvého otce to přestoupení.«" Josef se nad jejich vzkazem rozplakal.</span> <span class="verse"><a name="18">18</a>Pak přišli bratři sami, padli před ním a řekli: "Tu jsme, měj nás za otroky!"</span> <span class="verse"><a name="19">19</a>Josef jim však odvětil: "Nebojte se. Což jsem Bůh?</span> <span class="verse"><a name="20">20</a>Vy jste proti mně zamýšleli zlo, Bůh však zamýšlel dobro; tím, co se stalo, jak dnes vidíme, zachoval naživu četný lid.</span> <span class="verse"><a name="21">21</a>Nebojte se už tedy; postarám se o vás i o vaše děti." Tak je těšil a promlouval jim k srdci.</span> <span class="verse"><a name="22">22</a>Josef sídlil v Egyptě i s domem svého otce a byl živ sto deset let.</span> <span class="verse"><a name="23">23</a>Syny Efrajimovy viděl do třetího pokolení. Též synové Makíra, syna Manasesova, se zrodili na Josefova kolena.</span> <span class="verse"><a name="24">24</a>Potom Josef svým bratrům řekl: "Já umírám, ale Bůh vás jistě navštíví a vyvede vás odtud do země, kterou přísežně slíbil Abrahamovi, Izákovi a Jákobovi."</span> <span class="verse"><a name="25">25</a>A zapřisáhl syny Izraelovy slovy: "Bůh vás jistě navštíví a pak odtud vynesete mé kosti."</span> <span class="verse"><a name="26">26</a>I umřel Josef, když mu bylo sto deset let; nabalzamovali ho a položili do rakve v Egyptě.</span> </p></div</div></div></body></html>