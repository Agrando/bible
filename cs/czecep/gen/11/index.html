<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 11</strong></div><p><span class="verse"><a name="1">1</a>Celá země byla jednotná v řeči i v činech.</span> <span class="verse"><a name="2">2</a>Když táhli na východ, nalezli v zemi Šineáru pláň a usadili se tam.</span> <span class="verse"><a name="3">3</a>Tu si řekli vespolek: "Nuže, nadělejme cihel a důkladně je vypalme." Cihly měli místo kamene a asfalt místo hlíny.</span> <span class="verse"><a name="4">4</a>Nato řekli: "Nuže, vybudujme si město a věž, jejíž vrchol bude v nebi. Tak si učiníme jméno a nebudeme rozptýleni po celé zemi."</span> <span class="verse"><a name="5">5</a>I sestoupil Hospodin, aby zhlédl město i věž, které synové lidští budovali.</span> <span class="verse"><a name="6">6</a>Hospodin totiž řekl: "Hle, jsou jeden lid a všichni mají jednu řeč. A toto je teprve začátek jejich díla. Pak nebudou chtít ustoupit od ničeho, co si usmyslí provést.</span> <span class="verse"><a name="7">7</a>Nuže, sestoupíme a zmateme jim tam řeč, aby si navzájem nerozuměli."</span> <span class="verse"><a name="8">8</a>I rozehnal je Hospodin po celé zemi, takže upustili od budování města.</span> <span class="verse"><a name="9">9</a>Proto se jeho jméno nazývá Bábel (to je Zmatek), že tam Hospodin zmátl řeč veškeré země a lid rozehnal po celé zemi.</span> <span class="verse"><a name="10">10</a>Toto je rodopis Šémův: Když bylo Šémovi sto let, zplodil Arpakšáda, druhého roku po potopě.</span> <span class="verse"><a name="11">11</a>Po zplození Arpakšáda žil Šém pět set let a zplodil syny a dcery.</span> <span class="verse"><a name="12">12</a>Arpakšád pak žil třicet pět let a zplodil Šelacha.</span> <span class="verse"><a name="13">13</a>Po zplození Šelacha žil Arpakšád čtyři sta tři léta a zplodil syny a dcery.</span> <span class="verse"><a name="14">14</a>Šelach pak žil třicet let a zplodil Hebera.</span> <span class="verse"><a name="15">15</a>Po zplození Hebera žil Šelach čtyři sta tři léta a zplodil syny a dcery.</span> <span class="verse"><a name="16">16</a>Ve věku třiceti čtyř let zplodil Heber Pelega.</span> <span class="verse"><a name="17">17</a>Po zplození Pelega žil Heber čtyři sta třicet let a zplodil syny a dcery.</span> <span class="verse"><a name="18">18</a>Ve věku třiceti let zplodil Peleg Reúa.</span> <span class="verse"><a name="19">19</a>Po zplození Reúa žil Peleg dvě stě devět let a zplodil syny a dcery.</span> <span class="verse"><a name="20">20</a>Ve věku třiceti dvou let zplodil Reú Serúga.</span> <span class="verse"><a name="21">21</a>Po zplození Serúga žil Reú dvě stě sedm let a zplodil syny a dcery.</span> <span class="verse"><a name="22">22</a>Ve věku třiceti let zplodil Serúg Náchora.</span> <span class="verse"><a name="23">23</a>Po zplození Náchora žil Serúg dvě stě let a zplodil syny a dcery.</span> <span class="verse"><a name="24">24</a>Ve věku dvaceti devíti let zplodil Náchor Teracha.</span> <span class="verse"><a name="25">25</a>Po zplození Teracha žil Náchor sto devatenáct let a zplodil syny a dcery.</span> <span class="verse"><a name="26">26</a>Ve věku sedmdesáti let zplodil Terach Abrama, Náchora a Hárana.</span> <span class="verse"><a name="27">27</a>Toto je rodopis Terachův: Terach zplodil Abrama, Náchora a Hárana. Háran zplodil Lota.</span> <span class="verse"><a name="28">28</a>Háran umřel před svým otcem Terachem v rodné zemi, v Kaldejském Uru.</span> <span class="verse"><a name="29">29</a>Abram a Náchor si vzali ženy: Žena Abramova se jmenovala Sáraj a žena Náchorova Milka, dcera Hárana, otce Milky a Jisky.</span> <span class="verse"><a name="30">30</a>Sáraj však byla neplodná, neměla dítě.</span> <span class="verse"><a name="31">31</a>I vzal Terach svého syna Abrama a vnuka Lota, syna Háranova, a snachu Sáraj, ženu svého syna Abrama, a vyšli spolu z Kaldejského Uru. Cestou do země kenaanské přišli do Cháranu a usadili se tam.</span> <span class="verse"><a name="32">32</a>Dnů Terachových bylo dvě stě pět let, když v Cháranu umřel.</span> </p></div</div></div></body></html>