<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 22</strong></div><p><span class="verse"><a name="1">1</a>Po těch událostech chtěl Bůh Abrahama vyzkoušet. Řekl mu: "Abrahame!" Ten odvětil: "Tu jsem."</span> <span class="verse"><a name="2">2</a>A Bůh řekl: "Vezmi svého jediného syna Izáka, kterého miluješ, odejdi do země Mórija a tam ho obětuj jako oběť zápalnou na jedné hoře, o níž ti povím!"</span> <span class="verse"><a name="3">3</a>Za časného jitra osedlal tedy Abraham osla, vzal s sebou dva své služebníky a svého syna Izáka, naštípal dříví k zápalné oběti a vydal se k místu, o němž mu Bůh pověděl.</span> <span class="verse"><a name="4">4</a>Když se Abraham třetího dne rozhlédl a spatřil v dálce to místo,</span> <span class="verse"><a name="5">5</a>řekl služebníkům: "Počkejte tu s oslem, já s chlapcem půjdeme dále, vzdáme poctu Bohu a pak se k vám vrátíme."</span> <span class="verse"><a name="6">6</a>Abraham vzal dříví k oběti zápalné a vložil je na svého syna Izáka; sám vzal oheň a obětní nůž. A šli oba pospolu.</span> <span class="verse"><a name="7">7</a>Tu Izák svého otce Abrahama oslovil: "Otče!" Ten odvětil: "Copak, můj synu?" Izák se otázal: "Hle, oheň a dříví je zde. Kde však je beránek k zápalné oběti?"</span> <span class="verse"><a name="8">8</a>Nato Abraham řekl: "Můj synu, Bůh sám si vyhlédne beránka k oběti zápalné." A šli oba spolu dál.</span> <span class="verse"><a name="9">9</a>Když přišli na místo, o němž mu Bůh pověděl, vybudoval tam Abraham oltář, narovnal dříví, svázal svého syna Izáka do kozelce a položil ho na oltář, nahoru na dříví.</span> <span class="verse"><a name="10">10</a>I vztáhl Abraham ruku po obětním noži, aby svého syna zabil jako obětního beránka.</span> <span class="verse"><a name="11">11</a>Vtom na něho z nebe volá Hospodinův posel: "Abrahame, Abrahame!" Ten odvětil: "Tu jsem."</span> <span class="verse"><a name="12">12</a>A posel řekl: "Nevztahuj na chlapce ruku, nic mu nedělej! Právě teď jsem poznal, že jsi bohabojný, neboť jsi mi neodepřel svého jediného syna."</span> <span class="verse"><a name="13">13</a>Abraham se rozhlédl a vidí, že vzadu je beran, který uvízl svými rohy v houští. Šel tedy, vzal berana a obětoval jej v zápalnou oběť místo svého syna.</span> <span class="verse"><a name="14">14</a>Tomu místu dal Abraham jméno "Hospodin vidí". Dosud se tu říká: "Na hoře Hospodinově se uvidí."</span> <span class="verse"><a name="15">15</a>Hospodinův posel zavolal pak z nebe na Abrahama podruhé:</span> <span class="verse"><a name="16">16</a>"Přisáhl jsem při sobě, je výrok Hospodinův, protože jsi to učinil a neodepřel jsi mi svého jediného syna,</span> <span class="verse"><a name="17">17</a>jistotně ti požehnám a tvé potomstvo jistotně rozmnožím jako nebeské hvězdy a jako písek na mořském břehu. Tvé potomstvo obdrží bránu svých nepřátel</span> <span class="verse"><a name="18">18</a>a ve tvém potomstvu dojdou požehnání všechny pronárody země, protože jsi uposlechl mého hlasu."</span> <span class="verse"><a name="19">19</a>Abraham se pak vrátil k služebníkům. Vydali se spolu na cestu do Beer-šeby, neboť tam Abraham sídlil.</span> <span class="verse"><a name="20">20</a>Po těchto událostech bylo Abrahamovi oznámeno: "Hle, také Milka porodila tvému bratru Náchorovi syny:</span> <span class="verse"><a name="21">21</a>prvorozeného Úsa a jeho bratra Búza, též Kemúela, otce Aramova,</span> <span class="verse"><a name="22">22</a>Keseda a Chazóa, Pildáše, Jidláfa a Betúela.</span> <span class="verse"><a name="23">23</a>Betúel pak zplodil Rebeku." Těch osm porodila Milka Abrahamovu bratru Náchorovi.</span> <span class="verse"><a name="24">24</a>Jeho ženina jménem Reúma také porodila, a to Tabecha a Gachama, Tachaše a Maaku.</span> </p></div</div></div></body></html>