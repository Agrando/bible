<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 27</strong></div><p><span class="verse"><a name="1">1</a>Když Izák zestárl, jeho oči vyhasly, takže neviděl. I zavolal svého staršího syna Ezaua a řekl mu: "Můj synu!" On mu odvětil: "Tu jsem."</span> <span class="verse"><a name="2">2</a>Izák řekl: "Hle, jsem už starý a neznám den své smrti.</span> <span class="verse"><a name="3">3</a>Vezmi si nyní zbraně, toulec a luk, vyjdi na pole a něco pro mě ulov.</span> <span class="verse"><a name="4">4</a>Připrav mi oblíbenou pochoutku a přines mi ji, ať se najím, abych ti mohl požehnat, dříve než umřu."</span> <span class="verse"><a name="5">5</a>Když Izák mluvil se svým synem Ezauem, Rebeka naslouchala. Sotva Ezau odešel na pole, aby něco ulovil a přinesl úlovek,</span> <span class="verse"><a name="6">6</a>poradila Rebeka svému synu Jákobovi: "Hle, slyšela jsem rozmluvu tvého otce s tvým bratrem Ezauem; řekl mu:</span> <span class="verse"><a name="7">7</a>»Přines mi úlovek a připrav mi pochoutku, ať se najím, abych ti před smrtí požehnal před Hospodinem.«</span> <span class="verse"><a name="8">8</a>A proto, můj synu, poslechni mě ve všem, co ti přikážu.</span> <span class="verse"><a name="9">9</a>Dojdi ke stádu a dones mi z něho dvě pěkná kůzlata. Připravím z nich tvému otci oblíbenou pochoutku</span> <span class="verse"><a name="10">10</a>a ty mu ji doneseš; on se nají a před smrtí ti požehná."</span> <span class="verse"><a name="11">11</a>Jákob však své matce Rebece odvětil: "Můj bratr Ezau je přece chlupatý, a já jsem holý.</span> <span class="verse"><a name="12">12</a>Co když si otec na mě sáhne? Bude mě mít za podvodníka a místo požehnání na sebe uvedu zlořečení."</span> <span class="verse"><a name="13">13</a>Matka mu řekla: "Takové zlořečení ať padne na mne, můj synu. Jen mě poslechni, jdi a dones mi kůzlata."</span> <span class="verse"><a name="14">14</a>Šel tedy pro ně a přinesl je matce; ona pak připravila otcovu oblíbenou pochoutku.</span> <span class="verse"><a name="15">15</a>Potom Rebeka vzala šaty svého staršího syna Ezaua, ty nejlepší, které měla doma u sebe, a oblékla svého mladšího syna Jákoba.</span> <span class="verse"><a name="16">16</a>Jeho ruce i hladký krk ovinula kůzlečími kožkami.</span> <span class="verse"><a name="17">17</a>Nakonec dala svému synu Jákobovi do rukou připravenou pochoutku a chléb.</span> <span class="verse"><a name="18">18</a>I vešel k svému otci a řekl: "Můj otče!" On odvětil: "Tu jsem. Který jsi ty, můj synu?"</span> <span class="verse"><a name="19">19</a>Jákob řekl otci: "Já jsem Ezau, tvůj prvorozený. Učinil jsem, co jsi mi uložil. Nuže, posaď se prosím a pojez z mého úlovku, abys mi mohl požehnat."</span> <span class="verse"><a name="20">20</a>Izák však synovi řekl: "Jak to, žes to tak rychle našel, můj synu?" Odvětil: "To mi dopřál Hospodin, tvůj Bůh."</span> <span class="verse"><a name="21">21</a>Izák řekl Jákobovi: "Přistup, synu, sáhnu si na tebe, jsi-li můj syn Ezau nebo ne."</span> <span class="verse"><a name="22">22</a>Jákob tedy přistoupil k svému otci Izákovi, on na něho sáhl a řekl: "Hlas je to Jákobův, ale ruce jsou Ezauovy."</span> <span class="verse"><a name="23">23</a>Nepoznal ho, protože jeho ruce byly chlupaté jako ruce jeho bratra Ezaua. A požehnal mu.</span> <span class="verse"><a name="24">24</a>Řekl: "Ty jsi tedy můj syn Ezau." On odvětil: "Jsem."</span> <span class="verse"><a name="25">25</a>Pak řekl: "Předlož mi, ať pojím z úlovku svého syna, abych ti mohl požehnat." I předložil mu a on jedl. Přinesl mu i víno a on pil.</span> <span class="verse"><a name="26">26</a>Nato jeho otec Izák řekl: "Přistup prosím a polib mě, můj synu!"</span> <span class="verse"><a name="27">27</a>Přistoupil tedy a políbil ho. Když Izák ucítil vůni jeho šatu, požehnal mu slovy: "Hle, vůně mého syna jako vůně pole, jemuž žehná Hospodin.</span> <span class="verse"><a name="28">28</a>Dej ti Bůh z rosy nebes a ze žírnosti země, i hojnost obilí a moštu.</span> <span class="verse"><a name="29">29</a>Ať ti slouží lidská pokolení, ať se ti klanějí národy. Budeš panovat nad svými bratry a synové tvé matky se ti budou klanět. Kdo prokleje tebe, bude proklet, kdo žehnat bude tobě, sám bude požehnán."</span> <span class="verse"><a name="30">30</a>Když Izák udělil Jákobovi požehnání a sotvaže Jákob od svého otce odešel, přišel jeho bratr Ezau z lovu.</span> <span class="verse"><a name="31">31</a>Také on připravil pochoutku, přinesl ji otci a řekl: "Nechť můj otec povstane a nají se z úlovku svého syna, aby mi mohl požehnat."</span> <span class="verse"><a name="32">32</a>Jeho otec Izák se ho otázal: "Kdo jsi?" Odvětil: "Jsem tvůj syn Ezau, tvůj prvorozený."</span> <span class="verse"><a name="33">33</a>Tu se Izák roztřásl a zalomcovalo jím zděšení: "Kdo to vlastně ulovil úlovek a přinesl mi jej? Ode všeho jsem pojedl, dříve než jsi přišel! A požehnal jsem mu! Požehnaný také zůstane."</span> <span class="verse"><a name="34">34</a>Jak Ezau uslyšel otcova slova, dal se do hrozného a hořkého křiku a naléhal na otce: "Požehnej mně, také mně, otče!"</span> <span class="verse"><a name="35">35</a>On odvětil: "Přišel lstivě tvůj bratr a vzal ti požehnání."</span> <span class="verse"><a name="36">36</a>Ezau řekl: "Právem dostal jméno Jákob (to je Úskočný). Už dvakrát se mnou jednal úskočně. Připravil mě o mé prvorozenství a nyní i o požehnání." A otázal se: "Pro mne už požehnání nemáš?"</span> <span class="verse"><a name="37">37</a>Izák Ezauovi odpověděl: "Hle, ustanovil jsem, aby nad tebou panoval, a všechny jeho bratry jsem mu dal za služebníky. Zabezpečil jsem jej i obilím a moštem. Co bych mohl udělat pro tebe, můj synu?"</span> <span class="verse"><a name="38">38</a>Ezau otci odpověděl: "Což máš jen to jediné požehnání, otče? Požehnej mně, také mně, otče!" A Ezau zaúpěl a rozplakal se.</span> <span class="verse"><a name="39">39</a>Jeho otec Izák tedy odpověděl: "Tvé sídliště bude bez žírnosti země, bez rosy shůry, rosy nebeské.</span> <span class="verse"><a name="40">40</a>Bude tě živit meč, avšak svému bratru budeš sloužit. Jen když se budeš toulat bez domova, setřeseš jeho jho ze své šíje."</span> <span class="verse"><a name="41">41</a>I zanevřel Ezau na Jákoba pro požehnání, jímž mu jeho otec požehnal. A řekl sám k sobě: "Mému otci se blíží dny truchlení; zabiji svého bratra Jákoba."</span> <span class="verse"><a name="42">42</a>Když byla Rebece oznámena slova jejího staršího syna Ezaua, dala si zavolat svého mladšího syna Jákoba a řekla mu: "Tvůj bratr Ezau pomýšlí na pomstu. Chce tě zabít.</span> <span class="verse"><a name="43">43</a>Proto mě nyní poslechni, můj synu: Ihned uprchni k mému bratru Lábanovi do Cháranu.</span> <span class="verse"><a name="44">44</a>Zůstaneš u něho nějaký čas, dokud rozhořčení tvého bratra nepomine.</span> <span class="verse"><a name="45">45</a>Až se bratrův hněv od tebe odvrátí a on zapomene, cos mu udělal, pošlu pro tebe a vezmu tě odtamtud. Proč mám být zbavena vás obou v jednom dni?"</span> <span class="verse"><a name="46">46</a>Izákovi pak Rebeka řekla: "Zprotivilo se mi žít s dcerami chetejskými. Vezme-li si Jákob ženu z chetejských dcer, jako jsou tyhle dcery této země, k čemu mi život?"</span> </p></div</div></div></body></html>