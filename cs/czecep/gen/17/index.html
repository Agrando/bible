<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 17</strong></div><p><span class="verse"><a name="1">1</a>Když bylo Abramovi devětadevadesát let, ukázal se mu Hospodin a řekl: "Já jsem Bůh všemohoucí, choď stále přede mnou, buď bezúhonný!</span> <span class="verse"><a name="2">2</a>Mezi sebe a tebe kladu svou smlouvu; převelice tě rozmnožím."</span> <span class="verse"><a name="3">3</a>Tu padl Abram na tvář a Bůh k němu mluvil:</span> <span class="verse"><a name="4">4</a>"Já jsem! A toto je má smlouva s tebou: Staneš se praotcem hlučícího davu pronárodů.</span> <span class="verse"><a name="5">5</a>Nebudeš se už nazývat Abram; tvé jméno bude Abraham. Určil jsem tě za otce hlučícího davu pronárodů.</span> <span class="verse"><a name="6">6</a>Převelice tě rozplodím a učiním z tebe pronárody, i králové z tebe vzejdou.</span> <span class="verse"><a name="7">7</a>Smlouvu mezi sebou a tebou i tvým potomstvem ve všech pokoleních činím totiž smlouvou věčnou, že budu Bohem tobě i tvému potomstvu.</span> <span class="verse"><a name="8">8</a>A tobě i tvému potomstvu dávám do věčného vlastnictví zemi, v níž jsi hostem, tu celou zemi kenaanskou. A budu jim Bohem."</span> <span class="verse"><a name="9">9</a>Bůh dále Abrahamovi řekl: "Ty i tvoje potomstvo budete mou smlouvu zachovávat ve všech pokoleních.</span> <span class="verse"><a name="10">10</a>Znamením mé smlouvy mezi mnou a vámi i tvým potomstvem, kterou budete zachovávat, bude toto: Každý mezi vámi, kdo je mužského pohlaví, bude obřezán.</span> <span class="verse"><a name="11">11</a>Dáte obřezat své neobřezané tělo a to bude znamením smlouvy mezi mnou a vámi.</span> <span class="verse"><a name="12">12</a>Po všechna pokolení každý, kdo je mezi vámi mužského pohlaví, bude osmého dne po narození obřezán, doma zrozený i koupený za stříbro od kteréhokoli cizince, který není z tvého potomstva.</span> <span class="verse"><a name="13">13</a>Musí být obřezán každý zrozený v tvém domě i koupený za stříbro. Tak bude má smlouva pro znamení na vašem těle smlouvou věčnou.</span> <span class="verse"><a name="14">14</a>Neobřezanec, který by nedal své neobřezané tělo obřezat, bude ze svého lidu vyobcován; porušil mou smlouvu."</span> <span class="verse"><a name="15">15</a>Bůh také Abrahamovi řekl: "Svou ženu nebudeš už nazývat Sáraj, její jméno bude Sára (to je Kněžna).</span> <span class="verse"><a name="16">16</a>Požehnám ji a dám ti také z ní syna; požehnám ji a stane se matkou pronárodů a vzejdou z ní králové národů."</span> <span class="verse"><a name="17">17</a>Tu padl Abraham na tvář, usmál se a v duchu si řekl: "Což se může narodit syn stoletému? Cožpak bude Sára rodit v devadesáti?"</span> <span class="verse"><a name="18">18</a>Proto Abraham Bohu řekl: "Kéž by Izmael žil v tvé blízkosti!"</span> <span class="verse"><a name="19">19</a>Bůh však pravil: "A přece ti tvá žena Sára porodí syna a nazveš ho Izák (to je Smíšek). Svou smlouvu s ním ustavím pro jeho potomstvo jako smlouvu věčnou.</span> <span class="verse"><a name="20">20</a>A pokud jde o Izmaela, vyslyšel jsem tě: Hle, požehnám mu a rozplodím a rozmnožím ho převelice; zplodí dvanáct knížat a učiním z něho veliký národ.</span> <span class="verse"><a name="21">21</a>Ale svoji smlouvu ustavím s Izákem, kterého ti porodí Sára příštího roku v tomto čase."</span> <span class="verse"><a name="22">22</a>Bůh skončil rozmluvu s Abrahamem a vystoupil od něho.</span> <span class="verse"><a name="23">23</a>Abraham tedy vzal svého syna Izmaela a všechny zrozené ve svém domě i všechny koupené za stříbro, všechnu svou čeleď mužského pohlaví, a obřezal jejich neobřezané tělo hned toho dne, kdy k němu Bůh promluvil.</span> <span class="verse"><a name="24">24</a>Abrahamovi bylo devětadevadesát let, když jeho neobřezané tělo bylo obřezáno.</span> <span class="verse"><a name="25">25</a>Jeho synu Izmaelovi bylo třináct let, když bylo jeho neobřezané tělo obřezáno.</span> <span class="verse"><a name="26">26</a>Abraham i jeho syn Izmael byli obřezáni v týž den.</span> <span class="verse"><a name="27">27</a>Také všechna jeho čeleď, ať doma zrození či za stříbro od cizince koupení, byli obřezáni spolu s ním.</span> </p></div</div></div></body></html>