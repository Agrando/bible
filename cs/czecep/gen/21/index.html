<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 21</strong></div><p><span class="verse"><a name="1">1</a>Hospodin navštívil Sáru, jak řekl, a splnil jí, co slíbil.</span> <span class="verse"><a name="2">2</a>Sára otěhotněla a Abrahamovi, ačkoli byl stár, porodila syna v čase, který mu Bůh předpověděl.</span> <span class="verse"><a name="3">3</a>Abraham dal svému narozenému synu, kterého mu Sára porodila, jméno Izák.</span> <span class="verse"><a name="4">4</a>Když mu bylo osm dní, Abraham svého syna Izáka obřezal, jak mu Bůh přikázal.</span> <span class="verse"><a name="5">5</a>Abrahamovi bylo sto let, když se mu syn Izák narodil.</span> <span class="verse"><a name="6">6</a>Tu Sára řekla: "Bůh mi dopřál, že se mohu smát. Se mnou ať se směje každý, kdo o tom uslyší."</span> <span class="verse"><a name="7">7</a>A dodala: "Kdo by byl Abrahamovi řekl, že Sára bude kojit syny? A přece jsem mu porodila syna, ačkoli je stár."</span> <span class="verse"><a name="8">8</a>Dítě rostlo a bylo odstaveno. V den, kdy Izáka odstavili, vystrojil Abraham veliké hody.</span> <span class="verse"><a name="9">9</a>Sára však viděla, že syn, jehož Abrahamovi porodila Hagar egyptská, je poštívač.</span> <span class="verse"><a name="10">10</a>Řekla Abrahamovi: "Zapuď tu otrokyni i jejího syna! Přece nebude syn té otrokyně dědicem spolu s mým synem Izákem."</span> <span class="verse"><a name="11">11</a>Ale Abraham se tím velmi trápil; vždyť šlo o jeho syna.</span> <span class="verse"><a name="12">12</a>Bůh však Abrahamovi řekl: "Netrap se pro chlapce a pro tu otrokyni; poslechni Sáru ve všem, co ti říká, neboť tvé potomstvo bude povoláno z Izáka.</span> <span class="verse"><a name="13">13</a>Učiním však národ i ze syna otrokyně, neboť také on je tvým potomkem."</span> <span class="verse"><a name="14">14</a>Za časného jitra vzal Abraham chléb a měch vody a dal Hagaře. Vložil jí dítě na ramena a propustil ji. Šla a bloudila po Beeršebské stepi.</span> <span class="verse"><a name="15">15</a>Když voda v měchu došla, odložila dítě pod jedním křoviskem.</span> <span class="verse"><a name="16">16</a>Odešla a usedla opodál, co by lukem dostřelil, neboť si řekla: "Nemohu se dívat, jak dítě umírá." Usedla tam, zaúpěla a rozplakala se.</span> <span class="verse"><a name="17">17</a>Bůh uslyšel hlas chlapce a Boží posel z nebe zavolal na Hagaru. Pravil jí: "Co je ti, Hagaro? Neboj se! Bůh slyšel hlas chlapce na tom místě, kde je.</span> <span class="verse"><a name="18">18</a>Vstaň, vezmi chlapce a pečuj o něj, já z něho učiním veliký národ."</span> <span class="verse"><a name="19">19</a>Tu jí Bůh otevřel oči a ona spatřila studni s vodou. Šla, naplnila měch vodou a dala chlapci napít.</span> <span class="verse"><a name="20">20</a>A Bůh byl s chlapcem. Když vyrostl, usadil se ve stepi a stal se lučištníkem.</span> <span class="verse"><a name="21">21</a>Usadil se v Páranské stepi a jeho matka mu dala ženu z egyptské země.</span> <span class="verse"><a name="22">22</a>V té době řekl abímelek a píkol, velitel jeho vojska, Abrahamovi: "Bůh je s tebou ve všem, co činíš.</span> <span class="verse"><a name="23">23</a>Proto mi na místě přísahej při Bohu, že neoklameš mne ani mého nástupce a následníka. Milosrdenství, jaké jsem já prokázal tobě, prokazuj i ty mně a zemi, v níž jsi pobýval jako host."</span> <span class="verse"><a name="24">24</a>Abraham tedy řekl: "Jsem hotov přísahat."</span> <span class="verse"><a name="25">25</a>Ale domlouval abímelekovi kvůli studni s vodou, kterou abímelekovi služebníci uchvátili.</span> <span class="verse"><a name="26">26</a>Abímelek na to odvětil: "Nevím, kdo to udělal. Tys mi to neoznámil a já jsem o tom dodnes neslyšel."</span> <span class="verse"><a name="27">27</a>I vzal Abraham brav a skot a dal abímelekovi. Pak spolu uzavřeli smlouvu.</span> <span class="verse"><a name="28">28</a>Sedm ovcí ze stáda postavil Abraham zvlášť.</span> <span class="verse"><a name="29">29</a>Tu se abímelek Abrahama otázal: "Co s těmi sedmi ovcemi, které jsi postavil zvlášť?"</span> <span class="verse"><a name="30">30</a>A on řekl: "Sedm ovcí si ode mne vezmi na svědectví, že jsem tuto studni vykopal já."</span> <span class="verse"><a name="31">31</a>Proto se to místo nazývá Beer-šeba (to je Studně přísahy), že tam oba přísahali.</span> <span class="verse"><a name="32">32</a>Po uzavření smlouvy v Beer-šebě se abímelek a píkol, velitel jeho vojska, hned navrátili do pelištejské země.</span> <span class="verse"><a name="33">33</a>A Abraham zasadil v Beer-šebě tamaryšek a vzýval tam jméno Hospodina, Boha věčného.</span> <span class="verse"><a name="34">34</a>Abraham pobyl v pelištejské zemi jako host mnoho dní.</span> </p></div</div></div></body></html>