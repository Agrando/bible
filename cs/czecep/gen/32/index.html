<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 32</strong></div><p><span class="verse"><a name="1">1</a>Za časného jitra políbil Lában své vnuky a dcery, požehnal jim a vracel se opět ke svému domovu.</span> <span class="verse"><a name="2">2</a>Jákob šel svou cestou. Tu se s ním srazili Boží poslové.</span> <span class="verse"><a name="3">3</a>Jakmile je Jákob spatřil, zvolal: "To je tábor Boží", a to místo pojmenoval Machanajim (to je Tábořiště).</span> <span class="verse"><a name="4">4</a>Pak Jákob vyslal napřed posly ke svému bratru Ezauovi do země Seíru, na pole Edómské,</span> <span class="verse"><a name="5">5</a>a přikázal jim: "Vyřiďte mému pánu Ezauovi toto: Tvůj otrok Jákob vzkazuje: Až dosud jsem prodléval jako host u Lábana.</span> <span class="verse"><a name="6">6</a>Mám voly a osly, ovce, služebníky a služky. Posílám o tom zprávu tobě, svému pánu, abych získal tvoji přízeň."</span> <span class="verse"><a name="7">7</a>Poslové se vrátili k Jákobovi a řekli: "Přišli jsme k tvému bratru Ezauovi, ale on ti už jde vstříc a je s ním čtyři sta mužů."</span> <span class="verse"><a name="8">8</a>Tu padla na Jákoba veliká bázeň a tíseň. Rozdělil proto lid, který byl s ním, i brav a skot a velbloudy do dvou táborů,</span> <span class="verse"><a name="9">9</a>neboť si řekl: "Přijde-li Ezau k prvnímu táboru a pobije jej, může ještě zbylý tábor vyváznout."</span> <span class="verse"><a name="10">10</a>Dále Jákob řekl: "Bože mého otce Abrahama a Bože mého otce Izáka, Hospodine, tys mi pravil: »Navrať se do své země a do svého rodiště a já se postarám, aby se ti dobře vedlo.«</span> <span class="verse"><a name="11">11</a>Nejsem hoden veškerého tvého milosrdenství a vší tvé věrnosti, které jsi svému služebníku prokázal. Tento Jordán jsem překročil s holí, a teď mám dva tábory.</span> <span class="verse"><a name="12">12</a>Vytrhni mě prosím z ruky mého bratra, z ruky Ezauovy, neboť se ho bojím, aby nepřišel a nezabil mě, matku nad dětmi.</span> <span class="verse"><a name="13">13</a>Ty jsi přece řekl: »Určitě se postarám o tvé dobro a tvé potomstvo rozmnožím jako mořský písek, jejž nelze pro množství sečíst.«"</span> <span class="verse"><a name="14">14</a>A přenocoval tam té noci. Pak vzal z toho, co vyzískal, dar na usmířenou pro svého bratra Ezaua:</span> <span class="verse"><a name="15">15</a>dvě stě koz a dvacet kozlů, dvě stě bahnic a dvacet beranů,</span> <span class="verse"><a name="16">16</a>třicet velbloudic se sajícími mláďaty, čtyřicet krav a deset býků, dvacet oslic a deset oslů.</span> <span class="verse"><a name="17">17</a>To vše předal svým služebníkům, každé stádečko zvlášť, a řekl jim: "Jděte napřed a ponechte mezi jednotlivými stádečky odstup."</span> <span class="verse"><a name="18">18</a>A prvnímu přikázal: "Až se s tebou setká můj bratr Ezau a zeptá se tě čí jsi a kam jdeš a čí je to, co ženeš před sebou,</span> <span class="verse"><a name="19">19</a>odvětíš: »Je to dar od tvého otroka Jákoba, poslaný jeho pánu Ezauovi; on sám je za námi.«"</span> <span class="verse"><a name="20">20</a>Tak přikázal i druhému a třetímu a všem, kteří šli za stádečky. Řekl: "V tomto smyslu mluvte s Ezauem, až na něj narazíte.</span> <span class="verse"><a name="21">21</a>A dodejte: »Také tvůj otrok Jákob je za námi, neboť řekl: Darem, který jde přede mnou, chci ho usmířit a teprve potom spatřit jeho tvář. Snad mě přijme milostivě.«"</span> <span class="verse"><a name="22">22</a>Šli tedy napřed s darem, zatímco on přenocoval oné noci v táboře.</span> <span class="verse"><a name="23">23</a>A té noci vstal, vzal obě své ženy i obě své služky a jedenáct svých synů a přebrodil se přes Jabok.</span> <span class="verse"><a name="24">24</a>Vzal je a převedl je přes potok se vším, co měl.</span> <span class="verse"><a name="25">25</a>Pak zůstal Jákob sám a tu s ním kdosi zápolil, dokud nevzešla jitřenka.</span> <span class="verse"><a name="26">26</a>Když viděl, že Jákoba nepřemůže, poranil mu při zápolení kyčelní kloub, takže se mu vykloubil.</span> <span class="verse"><a name="27">27</a>Neznámý řekl: "Pusť mě, vzešla jitřenka." Jákob však odvětil: "Nepustím tě, dokud mi nepožehnáš."</span> <span class="verse"><a name="28">28</a>Otázal se: "Jak se jmenuješ?" Odpověděl: "Jákob."</span> <span class="verse"><a name="29">29</a>Tu řekl: "Nebudou tě už jmenovat Jákob (to je Úskočný), nýbrž Izrael (to je Zápasí Bůh), neboť jsi jako kníže zápasil s Bohem i s lidmi a obstáls."</span> <span class="verse"><a name="30">30</a>A Jákob ho žádal: "Pověz mi přece své jméno!" Ale on odvětil: "Proč se ptáš na mé jméno?" A požehnal mu tam.</span> <span class="verse"><a name="31">31</a>I pojmenoval Jákob to místo Peníel (to je Tvář Boží), neboť řekl: "Viděl jsem Boha tváří v tvář a byl mi zachován život."</span> <span class="verse"><a name="32">32</a>Slunce mu vzešlo, když minul Penúel, ale v kyčli byl chromý. [ (Genesis 32:33) Synové Izraelovi nejedí až podnes šlachu při kyčelním kloubu, protože Bůh poranil Jákobovi šlachu kyčelního kloubu. ]</span> </p></div</div></div></body></html>