<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 46</strong></div><p><span class="verse"><a name="1">1</a>Izrael se vydal na cestu se vším, co měl. Když přišel do Beer-šeby, obětoval Bohu svého otce Izáka oběti.</span> <span class="verse"><a name="2">2</a>I řekl Bůh Izraelovi v nočních viděních: "Jákobe! Jákobe!" A on odvětil: "Tu jsem."</span> <span class="verse"><a name="3">3</a>Bůh pravil: "Já jsem Bůh, Bůh tvého otce. Neboj se sestoupit do Egypta; učiním tě tam velikým národem.</span> <span class="verse"><a name="4">4</a>Já sestoupím do Egypta s tebou a já tě také určitě vyvedu. Josef ti vlastní rukou zatlačí oči."</span> <span class="verse"><a name="5">5</a>Jákob se tedy zvedl z Beer-šeby a Izraelovi synové vysadili svého otce Jákoba i své dítky a ženy na povozy, které pro ně farao poslal.</span> <span class="verse"><a name="6">6</a>Vzali svá stáda i jmění, jehož nabyli v zemi kenaanské, a přišli do Egypta, Jákob a s ním celé jeho potomstvo.</span> <span class="verse"><a name="7">7</a>Přivedl do Egypta všechno své potomstvo, své syny a vnuky, své dcery a vnučky.</span> <span class="verse"><a name="8">8</a>Toto jsou jména synů Izraelových, kteří vstoupili do Egypta: Jákob a jeho synové. Jákobův prvorozený syn Rúben;</span> <span class="verse"><a name="9">9</a>jeho synové Chanók a Palú, Chesrón a Karmí.</span> <span class="verse"><a name="10">10</a>Synové Šimeónovi: Jemúel, Jámin a Óhad, Jákin a Sóchar a Šaul, syn ženy kenaanské.</span> <span class="verse"><a name="11">11</a>Synové Léviho: Geršón, Kehat a Merarí.</span> <span class="verse"><a name="12">12</a>Synové Judovi: Er, Ónan a Šela, Peres a Zerach; Er a Ónan však zemřeli v zemi Kenaanu. Synové Peresovi byli Chesrón a Chámul.</span> <span class="verse"><a name="13">13</a>Synové Isacharovi: Tóla a Púva, Jób a Šimrón.</span> <span class="verse"><a name="14">14</a>Synové Zabulónovi: Sered, Elón a Jachleel.</span> <span class="verse"><a name="15">15</a>Ti všichni jsou synové Lejini, které Jákobovi porodila v Rovinách aramských stejně jako dceru Dínu. Celkem třiatřicet synů a dcer.</span> <span class="verse"><a name="16">16</a>Synové Gádovi: Sifjón a Chagí, Šúni a Esbón, Éri, Aródi a Aréli.</span> <span class="verse"><a name="17">17</a>Synové Ašerovi: Jimna a Jišva, Jišví a Bería a jejich sestra Serach; synové Beríovi byli Cheber a Malkíel.</span> <span class="verse"><a name="18">18</a>To jsou synové Zilpy, kterou dal Lában své dceři Leji, a ona je porodila Jákobovi, šestnáct duší.</span> <span class="verse"><a name="19">19</a>Synové Jákobovy ženy Ráchel: Josef a Benjamín.</span> <span class="verse"><a name="20">20</a>Josefovi se narodili v zemi egyptské Manases a Efrajim, které mu porodila Asenat, dcera ónského kněze Potífery.</span> <span class="verse"><a name="21">21</a>Synové Benjamínovi: Bela, Beker a Ašbel, Géra a Naamán, Échi a Róš, Mupím a Chupím a Ard.</span> <span class="verse"><a name="22">22</a>To jsou synové Ráchelini, kteří se narodili Jákobovi, celkem čtrnáct duší.</span> <span class="verse"><a name="23">23</a>Synové Danovi: Chuším.</span> <span class="verse"><a name="24">24</a>Synové Neftalího: Jachseel a Gúní, Jeser a Šilem.</span> <span class="verse"><a name="25">25</a>To jsou synové Bilhy, kterou dal Lában své dceři Ráchel, a ona je porodila Jákobovi, celkem sedm duší.</span> <span class="verse"><a name="26">26</a>Celkový počet těch, kdo vstoupili do Egypta s Jákobem, z jehož beder vzešli, byl šedesát šest duší, kromě žen Jákobových synů.</span> <span class="verse"><a name="27">27</a>K tomu synové Josefovi, kteří se mu narodili v Egyptě, dva. Všech duší domu Jákobova, které vešly do Egypta, bylo sedmdesát.</span> <span class="verse"><a name="28">28</a>Jákob poslal před sebou k Josefovi Judu, aby dal předem pokyny do Gošenu. Pak vstoupili do země Gošenu.</span> <span class="verse"><a name="29">29</a>Josef dal zapřáhnout do vozu a vyjel svému otci Izraelovi vstříc do Gošenu. Když se setkali, padl mu kolem krku a na jeho šíji se rozplakal.</span> <span class="verse"><a name="30">30</a>Izrael Josefovi řekl: "Teď už mohu zemřít, když jsem spatřil tvou tvář a vím, že jsi ještě živ."</span> <span class="verse"><a name="31">31</a>Josef svým bratrům a rodině svého otce pravil: "Pojedu a ohlásím to faraónovi. Řeknu mu: »Přišli ke mně z kenaanské země moji bratři a rodina mého otce.</span> <span class="verse"><a name="32">32</a>Ti muži jsou pastýři ovcí, chovateli stád. Přišli se svým bravem a skotem a se vším, co mají.«</span> <span class="verse"><a name="33">33</a>Až vás farao zavolá a otáže se, jaké je vaše zaměstnání,</span> <span class="verse"><a name="34">34</a>řeknete: »Tvoji otroci jsou od svého mládí až doposud chovateli stád, stejně jako naši otcové.« To proto, abyste se mohli usídlit v zemi Gošenu, neboť pro Egypťany jsou všichni pastýři ovcí ohavností."</span> </p></div</div></div></body></html>