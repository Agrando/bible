<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gen/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gen">Genesis</a> &gt <strong>Chapter 5</strong></div><p><span class="verse"><a name="1">1</a>Toto je výčet rodopisu Adamova: V den, kdy Bůh stvořil člověka, učinil jej k podobě Boží.</span> <span class="verse"><a name="2">2</a>Jako muže a ženu je stvořil, požehnal jim a v den, kdy je stvořil, dal jim jméno Adam (to je Člověk).</span> <span class="verse"><a name="3">3</a>Ve věku sto třiceti let zplodil Adam syna ke své podobě, podle svého obrazu, a dal mu jméno Šét.</span> <span class="verse"><a name="4">4</a>Po zplození Šéta žil Adam ještě osm set let a zplodil syny a dcery.</span> <span class="verse"><a name="5">5</a>Všech dnů Adamova života bylo devět set třicet let, a umřel.</span> <span class="verse"><a name="6">6</a>Ve věku sto pěti let zplodil Šét Enóše.</span> <span class="verse"><a name="7">7</a>Po zplození Enóše žil Šét osm set sedm let a zplodil syny a dcery.</span> <span class="verse"><a name="8">8</a>Všech dnů Šétových bylo devět set dvanáct let, a umřel.</span> <span class="verse"><a name="9">9</a>Ve věku devadesáti let zplodil Enóš Kénana.</span> <span class="verse"><a name="10">10</a>Po zplození Kénana žil Enóš osm set patnáct let a zplodil syny a dcery.</span> <span class="verse"><a name="11">11</a>Všech dnů Enóšových bylo devět set pět let, a umřel.</span> <span class="verse"><a name="12">12</a>Ve věku sedmdesáti let zplodil Kénan Mahalalela.</span> <span class="verse"><a name="13">13</a>Po zplození Mahalalela žil Kénan osm set čtyřicet let a zplodil syny a dcery.</span> <span class="verse"><a name="14">14</a>Všech dnů Kénanových bylo devět set deset let, a umřel.</span> <span class="verse"><a name="15">15</a>Ve věku šedesáti pěti let zplodil Mahalalel Jereda.</span> <span class="verse"><a name="16">16</a>Po zplození Jereda žil Mahalalel osm set třicet let a zplodil syny a dcery.</span> <span class="verse"><a name="17">17</a>Všech dnů Mahalalelových bylo osm set devadesát pět let, a umřel.</span> <span class="verse"><a name="18">18</a>Ve věku sto šedesáti dvou let zplodil Jered Henocha.</span> <span class="verse"><a name="19">19</a>Po zplození Henocha žil Jered osm set let a zplodil syny a dcery.</span> <span class="verse"><a name="20">20</a>Všech dnů Jeredových bylo devět set šedesát dvě léta, a umřel.</span> <span class="verse"><a name="21">21</a>Ve věku šedesáti pěti let zplodil Henoch Metúšelacha.</span> <span class="verse"><a name="22">22</a>A chodil Henoch s Bohem po zplození Metúšelacha tři sta let a zplodil syny a dcery.</span> <span class="verse"><a name="23">23</a>Všech dnů Henochových bylo tři sta šedesát pět let.</span> <span class="verse"><a name="24">24</a>I chodil Henoch s Bohem. A nebylo ho, neboť ho Bůh vzal.</span> <span class="verse"><a name="25">25</a>Ve věku sto osmdesáti sedmi let zplodil Metúšelach Lámecha.</span> <span class="verse"><a name="26">26</a>Po zplození Lámecha žil Metúšelach sedm set osmdesát dvě léta a zplodil syny a dcery.</span> <span class="verse"><a name="27">27</a>Všech dnů Metúšelachových bylo devět set šedesát devět let, a umřel.</span> <span class="verse"><a name="28">28</a>Ve věku sto osmdesáti dvou let zplodil Lámech syna.</span> <span class="verse"><a name="29">29</a>Dal mu jméno Noe (to je Odpočinutí). Řekl: "Ten nám dá potěšení a odpočinutí od naší práce a od námahy našich rukou, kterou nám přináší země prokletá Hospodinem."</span> <span class="verse"><a name="30">30</a>Po zplození Noeho žil Lámech pět set devadesát pět let a zplodil syny a dcery.</span> <span class="verse"><a name="31">31</a>Všech dnů Lámechových bylo sedm set sedmdesát sedm let, a umřel.</span> <span class="verse"><a name="32">32</a>Když bylo Noemu pět set let, zplodil Noe Šéma, Cháma a Jefeta.</span> </p></div</div></div></body></html>