<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lev">Leviticus</a> &gt <strong>Chapter 14</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>" Toto je řád týkající se malomocného v den jeho očišťování: Bude přiveden ke knězi.</span> <span class="verse"><a name="3">3</a>Kněz vyjde ven z tábora a prohlédne ho. Je-li rána malomocenství na malomocném zhojena,</span> <span class="verse"><a name="4">4</a>rozkáže kněz, aby vzal pro očišťování dva živé čisté ptáky, cedrové dřevo, karmínové barvivo a yzop.</span> <span class="verse"><a name="5">5</a>Kněz rozkáže zabít jednoho ptáka nad hliněnou nádobou s pramenitou vodou.</span> <span class="verse"><a name="6">6</a>Pak vezme živého ptáka, cedrové dřevo, karmínové barvivo a yzop a omočí to i s živým ptákem v krvi ptáka zabitého nad pramenitou vodou.</span> <span class="verse"><a name="7">7</a>Stříkne sedmkrát na očišťovaného od malomocenství a očistí ho. Živého ptáka vypustí do pole.</span> <span class="verse"><a name="8">8</a>Očištěný si vypere šaty, oholí si celé tělo, omyje se vodou a bude čistý. Potom vejde do tábora, ale usadí se vně svého stanu na sedm dní.</span> <span class="verse"><a name="9">9</a>Sedmého dne si oholí všecky vlasy na hlavě, bradu, obočí, všechny chloupky si oholí, vypere si šaty, omyje se celý vodou a bude čistý.</span> <span class="verse"><a name="10">10</a>Osmého dne vezme dva beránky bez vady, jednu roční ovečku bez vady, tři desetiny éfy bílé mouky zadělané olejem jako přídavnou oběť a jeden džbánek oleje.</span> <span class="verse"><a name="11">11</a>Očišťující kněz postaví očišťovaného muže i ty věci před Hospodina, ke vchodu do stanu setkávání.</span> <span class="verse"><a name="12">12</a>Pak vezme kněz jednoho beránka a přinese jej se džbánkem oleje v oběť za vinu a podáváním to nabídne jako oběť podávání před Hospodinem.</span> <span class="verse"><a name="13">13</a>Beránka pak porazí na místě, kde se poráží oběť za hřích a oběť zápalná, na místě svatém, neboť knězi patří jak oběť za hřích, tak oběť za vinu. Je to velesvaté.</span> <span class="verse"><a name="14">14</a>Kněz vezme trochu krve z oběti za vinu a potře očišťovanému pravý lalůček ucha a palec na pravé ruce a u pravé nohy.</span> <span class="verse"><a name="15">15</a>Ze džbánku vezme kněz trochu oleje a odleje do levé dlaně.</span> <span class="verse"><a name="16">16</a>Pak omočí kněz prst pravé ruky v oleji na své levé dlani a sedmkrát stříkne prstem olej před Hospodinem.</span> <span class="verse"><a name="17">17</a>Trochou zbylého oleje na své dlani potře kněz očišťovanému lalůček pravého ucha a palec na pravé ruce a u pravé nohy tam, kde byl potřen krví z oběti za vinu.</span> <span class="verse"><a name="18">18</a>Zbytkem oleje z dlaně potře kněz hlavu očišťovaného. Tak za něj vykoná smírčí obřady před Hospodinem.</span> <span class="verse"><a name="19">19</a>Kněz připraví oběť za hřích, aby zprostil očišťovaného nečistoty; potom se porazí dobytče k oběti zápalné.</span> <span class="verse"><a name="20">20</a>Kněz bude obětovat zápalnou a přídavnou oběť na oltáři. Tak za něj kněz vykoná smírčí obřady. Bude čistý.</span> <span class="verse"><a name="21">21</a>Je-li dotyčný nemajetný a nemůže dát tolik, vezme k smírčím obřadům jednoho beránka v oběť za vinu jako oběť podávání a jednu desetinu éfy bílé mouky zadělané olejem jako přídavnou oběť a džbánek oleje,</span> <span class="verse"><a name="22">22</a>též dvě hrdličky nebo dvě holoubata podle svých možností. Jedno bude k oběti za hřích a druhé k zápalné oběti.</span> <span class="verse"><a name="23">23</a>Osmého dne je přinese knězi ke vchodu do stanu setkávání před Hospodina na své očištění.</span> <span class="verse"><a name="24">24</a>Kněz vezme beránka v oběť za vinu i džbánek oleje a podáváním to nabídne jako oběť podávání před Hospodinem.</span> <span class="verse"><a name="25">25</a>Pak porazí beránka v oběť za vinu a vezme trochu krve oběti za vinu a potře očišťovanému lalůček pravého ucha a palec na pravé ruce a u pravé nohy.</span> <span class="verse"><a name="26">26</a>Z oleje si kněz naleje trochu do levé dlaně.</span> <span class="verse"><a name="27">27</a>Sedmkrát stříkne prstem pravé ruky před Hospodinem olej, který má na své levé dlani.</span> <span class="verse"><a name="28">28</a>Trochou oleje na své dlani potře očišťovanému lalůček pravého ucha a palec na pravé ruce a u pravé nohy, na místě, kde byl potřen krví z oběti za vinu.</span> <span class="verse"><a name="29">29</a>Zbytkem oleje z dlaně potře kněz hlavu očišťovaného, a tím vykoná za něho smírčí obřady před Hospodinem.</span> <span class="verse"><a name="30">30</a>Potom připraví jednu z hrdliček nebo jedno z holoubat, jež dotyčný podle svých možností přinesl.</span> <span class="verse"><a name="31">31</a>Podle jeho možností bude jedno obětí za hřích a druhé zápalnou obětí, spolu s obětí přídavnou. Tak vykoná kněz smírčí obřady za očišťovaného před Hospodinem.</span> <span class="verse"><a name="32">32</a>To je řád týkající se toho, kdo byl stižen malomocenstvím a nemůže tolik dát na své očištění."</span> <span class="verse"><a name="33">33</a>Hospodin dále mluvil k Mojžíšovi a Áronovi:</span> <span class="verse"><a name="34">34</a>"Až vejdete do kenaanské země, kterou vám dávám do vlastnictví, a já raním malomocenstvím některý dům v zemi, kterou budete mít ve vlastnictví,</span> <span class="verse"><a name="35">35</a>půjde majitel domu a oznámí knězi: »Zdá se mi, jako by byl můj dům postižen.«</span> <span class="verse"><a name="36">36</a>Dříve než přijde kněz postižené místo prohlédnout, nařídí dům vyklidit, aby nebylo nečisté všecko, co je v domě. Potom přijde kněz, aby dům prohlédl.</span> <span class="verse"><a name="37">37</a>Prohlédne postižené místo. Jsou-li na postižené zdi domu nažloutlé nebo načervenalé dolíčky, napohled nižší než okolní zeď,</span> <span class="verse"><a name="38">38</a>vyjde kněz z domu ke vchodu do domu a přikáže uzavřít ten dům na sedm dní.</span> <span class="verse"><a name="39">39</a>Sedmého dne se kněz vrátí a opět to prohlédne. Jestliže se postižení na zdech domu rozšířilo,</span> <span class="verse"><a name="40">40</a>rozkáže postižené kameny vyjmout a vynést je ven za město na místo nečisté.</span> <span class="verse"><a name="41">41</a>Dům oškrabou uvnitř dokola a hlínu, kterou oškrabali, vysypou ven za město na místo nečisté.</span> <span class="verse"><a name="42">42</a>Pak vezmou jiné kameny a nahradí ony kameny a vezmou jinou hlínu a vymažou dům.</span> <span class="verse"><a name="43">43</a>Jestliže se postižení znovu v domě rozmůže i potom, co vyňali kameny a dům oškrabali a vymazali,</span> <span class="verse"><a name="44">44</a>přijde kněz opět. Uvidí-li, že se postižení na domě šíří, je to zhoubné malomocenství na domě. Je nečistý.</span> <span class="verse"><a name="45">45</a>Strhnou ten dům a kameny, dříví i všechnu hlínu z domu vynesou ven za město na místo nečisté.</span> <span class="verse"><a name="46">46</a>Kdo by vešel do toho domu ve dnech, kdy byl uzavřen, bude nečistý až do večera.</span> <span class="verse"><a name="47">47</a>Kdo by spal v tom domě, vypere si šaty. Kdo by v tom domě jedl, vypere si šaty.</span> <span class="verse"><a name="48">48</a>Jestliže kněz přijde a uvidí, že se rána na domě poté, co dům vymazali, nerozšiřuje, prohlásí dům za čistý, protože rána byla zhojena.</span> <span class="verse"><a name="49">49</a>Vezme dva ptáky, cedrové dřevo, karmínové barvivo a yzop, aby dům očistil od hříchu.</span> <span class="verse"><a name="50">50</a>Jednoho ptáka zabije nad hliněnou nádobou s pramenitou vodou.</span> <span class="verse"><a name="51">51</a>Pak vezme cedrové dřevo, yzop, karmínové barvivo a živého ptáka, omočí je v krvi zabitého ptáka a v pramenité vodě a sedmkrát stříkne na dům.</span> <span class="verse"><a name="52">52</a>Tak očistí ten dům od hříchu krví ptáka, pramenitou vodou, živým ptákem, cedrovým dřevem, yzopem a karmínovým barvivem.</span> <span class="verse"><a name="53">53</a>Živého ptáka vypustí ven z města do pole. Tak vykoná smírčí obřady za dům. Bude čistý.</span> <span class="verse"><a name="54">54</a>To je řád pro všechny rány malomocenství a prašiviny,</span> <span class="verse"><a name="55">55</a>pro ránu malomocenství na oděvu a na domě,</span> <span class="verse"><a name="56">56</a>pro otok, vyrážku a bělavou skvrnu,</span> <span class="verse"><a name="57">57</a>k poučení o tom, kdy je co nečisté a kdy čisté. To je řád týkající se malomocenství."</span> </p></div</div></div></body></html>