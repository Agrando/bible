<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lev/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lev">Leviticus</a> &gt <strong>Chapter 7</strong></div><p><span class="verse"><a name="1">1</a>Toto je řád oběti za vinu; je to velesvaté.</span> <span class="verse"><a name="2">2</a>Na místě, na němž se poráží dobytče pro zápalnou oběť, bude se porážet i pro oběť za vinu. Jeho krví pokropí kněz oltář dokola.</span> <span class="verse"><a name="3">3</a>Pak přinese všechen tuk z něho, tučný ocas a tuk pokrývající vnitřnosti,</span> <span class="verse"><a name="4">4</a>dále obě ledviny s tukem, který je na nich i na slabinách, a jaterní lalok; odejme jej nad ledvinami.</span> <span class="verse"><a name="5">5</a>Kněz to na oltáři obrátí v obětní dým jako ohnivou oběť Hospodinu. To bude oběť za vinu.</span> <span class="verse"><a name="6">6</a>Každý mužský příslušník kněžských rodin ji smí jíst. Bude se jíst na svatém místě. Je to velesvaté.</span> <span class="verse"><a name="7">7</a>Oběť za vinu má stejný řád jako oběť za hřích; patří knězi, který jí vykonává smírčí obřady.</span> <span class="verse"><a name="8">8</a>Knězi, který přináší něčí zápalnou oběť, patří kůže z oběti, kterou přináší; je jeho.</span> <span class="verse"><a name="9">9</a>Rovněž každá přídavná oběť, která je pečena v peci, i každá, která je připravena v kotlíku nebo na pánvi, patří knězi, který ji přináší; je jeho.</span> <span class="verse"><a name="10">10</a>Každá přídavná oběť, zadělaná olejem i suchá, patří všem Áronovcům, jednomu jako druhému.</span> <span class="verse"><a name="11">11</a>Toto je řád hodu oběti pokojné, který se přináší Hospodinu:</span> <span class="verse"><a name="12">12</a>Jestliže jej někdo přinese jako projev vděčnosti, ať přinese k děkovné oběti nekvašené bochánky zadělané olejem a nekvašené oplatky pomazané olejem. Bochánky budou z bílé zasmažené mouky, zadělané olejem.</span> <span class="verse"><a name="13">13</a>Vedle bochánků přinese kvašený chléb jako svůj dar ke svému hodu díků oběti pokojné.</span> <span class="verse"><a name="14">14</a>Z každého daru přinese po jednom kusu jako oběť pozdvihování pro Hospodina. Patří knězi, který kropí krví z pokojné oběti; je jeho.</span> <span class="verse"><a name="15">15</a>Maso jeho hodu díků oběti pokojné se musí jíst v den, kdy bylo přineseno; nezůstane z něho nic do rána.</span> <span class="verse"><a name="16">16</a>Jestliže se dar obětního hodu týká slibu nebo dobrovolného závazku, bude se jíst v den, kdy byl obětní hod přinesen, a příštího dne se smí jíst zbytek.</span> <span class="verse"><a name="17">17</a>Zbytek masa z obětního hodu ať je však třetího dne spálen ohněm.</span> <span class="verse"><a name="18">18</a>Jestliže by se přesto jedlo maso z hodu oběti pokojné třetího dne, nenalezne Hospodin zalíbení v tom, kdo jej přinesl; dar mu nebude připočten k dobru. Je závadný a každý, kdo by z něho jedl, ponese následky své nepravosti.</span> <span class="verse"><a name="19">19</a>Ani maso, které přišlo do styku s něčím nečistým, nesmí se jíst; bude spáleno ohněm. Jiné maso může jíst každý, kdo je čistý.</span> <span class="verse"><a name="20">20</a>Bude-li však někdo jíst maso Hospodinova hodu oběti pokojné a přitom bude nečistý, bude vyobcován ze svého lidu.</span> <span class="verse"><a name="21">21</a>Když by se někdo dotkl čehokoli nečistého, lidské nečistoty nebo nečistého zvířete nebo čehokoli nečistého, hodného opovržení, a jedl by z masa Hospodinova hodu oběti pokojné, bude vyobcován ze svého lidu."</span> <span class="verse"><a name="22">22</a>Hospodin promluvil k Mojžíšovi:</span> <span class="verse"><a name="23">23</a>"Mluv k Izraelcům: Nebudete jíst žádný tuk z býka ani z ovce a kozy.</span> <span class="verse"><a name="24">24</a>Tuku zdechlého nebo rozsápaného zvířete se může užívat k různému účelu, ale jíst jej rozhodně nesmíte.</span> <span class="verse"><a name="25">25</a>Každý, kdo by jedl tuk z dobytčete, z něhož přinesl ohnivou oběť Hospodinu, bude vyobcován ze svého lidu.</span> <span class="verse"><a name="26">26</a>Také nebudete jíst žádnou krev, ať se usadíte kdekoli, ani krev ptactva ani dobytčat.</span> <span class="verse"><a name="27">27</a>Kdokoli by jedl jakoukoli krev, bude vyobcován ze svého lidu."</span> <span class="verse"><a name="28">28</a>Hospodin dále mluvil k Mojžíšovi:</span> <span class="verse"><a name="29">29</a>"Mluv k Izraelcům: Kdo připravuje svůj hod oběti pokojné Hospodinu, přinese Hospodinu dar ze svého hodu oběti pokojné.</span> <span class="verse"><a name="30">30</a>Vlastní rukou přinese ohnivé oběti Hospodinu: přinese tuk, který je na hrudí, i hrudí, aby je podáváním nabídl Hospodinu jako oběť podávání.</span> <span class="verse"><a name="31">31</a>Kněz obrátí tuk na oltáři v obětní dým. Hrudí pak připadne Áronovi a jeho synům.</span> <span class="verse"><a name="32">32</a>Pravou kýtu dáte knězi jako oběť pozdvihování ze svých hodů oběti pokojné.</span> <span class="verse"><a name="33">33</a>Tomu z Áronovců, kdo přinese z pokojných obětí krev a tuk, bude pravá kýta patřit jako podíl.</span> <span class="verse"><a name="34">34</a>Hrudí z oběti podávání a kýtu z oběti pozdvihování jsem totiž Izraelcům odebral z jejich hodů oběti pokojné a dávám je knězi Áronovi a jeho synům. Budou je dostávat od Izraelců podle provždy platného nařízení.</span> <span class="verse"><a name="35">35</a>To je příděl Áronův i příděl jeho synů z ohnivých obětí Hospodinových; v den, kdy jim dovolil přistoupit, aby sloužili Hospodinu jako kněží,</span> <span class="verse"><a name="36">36</a>v den, kdy je pomazáním oddělil od Izraelců, přikázal Hospodin, aby jim byl dáván podle nařízení provždy platného pro všechna jejich pokolení."</span> <span class="verse"><a name="37">37</a>To je řád pro zápalnou oběť, pro přídavnou oběť, pro oběť za hřích a oběť za vinu, i pro oběť při vysvěcování kněží a pro hod oběti pokojné,</span> <span class="verse"><a name="38">38</a>jak to přikázal Hospodin Mojžíšovi na hoře Sínaji v den, kdy přikázal synům Izraele, aby přinášeli své dary Hospodinu na Sínajské poušti.</span> </p></div</div></div></body></html>