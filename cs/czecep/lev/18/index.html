<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lev/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lev">Leviticus</a> &gt <strong>Chapter 18</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>"Mluv k Izraelcům a řekni jim: Já jsem Hospodin, váš Bůh.</span> <span class="verse"><a name="3">3</a>Nesmíte jednat po způsobu egyptské země, v níž jste sídlili, ani po způsobu kenaanské země, do které vás vedu. Nebudete se řídit jejich zvyklostmi.</span> <span class="verse"><a name="4">4</a>Budete jednat podle mých řádů a dbát na má nařízení; jimi se budete řídit, neboť já jsem Hospodin, váš Bůh.</span> <span class="verse"><a name="5">5</a>Budete dbát na moje nařízení a na moje řády. Člověk, který podle nich bude jednat, bude z nich žít. Já jsem Hospodin.</span> <span class="verse"><a name="6">6</a>Nikdo se nepřiblíží k některé ze svých blízkých příbuzných, aby odkryl její nahotu. Já jsem Hospodin.</span> <span class="verse"><a name="7">7</a>Neodkryješ nahotu svého otce tím, že bys odkryl nahotu své matky. Je to tvá matka, neodkryješ její nahotu.</span> <span class="verse"><a name="8">8</a>Neodkryješ nahotu ani jiné ženy svého otce. Je to také nahota tvého otce.</span> <span class="verse"><a name="9">9</a>Neodkryješ nahotu žádné své sestry, dcery svého otce nebo své matky, ať zplozené v manželství nebo mimo. Neodkryješ jejich nahotu.</span> <span class="verse"><a name="10">10</a>Neodkryješ nahotu dcery svého syna nebo své dcery. Neodkryješ jejich nahotu, je to tvá nahota.</span> <span class="verse"><a name="11">11</a>Neodkryješ nahotu dcery jiné ženy svého otce. Tvůj otec ji zplodil, je to tvá sestra, neodkryješ její nahotu.</span> <span class="verse"><a name="12">12</a>Neodkryješ nahotu sestry svého otce. Je to blízká příbuzná tvého otce.</span> <span class="verse"><a name="13">13</a>Neodkryješ nahotu sestry své matky. Je to blízká příbuzná tvé matky.</span> <span class="verse"><a name="14">14</a>Neodkryješ nahotu bratra svého otce tím, že by ses přiblížil k jeho ženě. Je to tvá teta.</span> <span class="verse"><a name="15">15</a>Neodkryješ nahotu své snachy. Je to žena tvého syna, neodkryješ její nahotu.</span> <span class="verse"><a name="16">16</a>Neodkryješ nahotu ženy svého bratra. Je to nahota tvého bratra.</span> <span class="verse"><a name="17">17</a>Neodkryješ nahotu některé ženy a její dcery. Nevezmeš si ani dceru jejího syna nebo její dcery proto, abys tím odkryl její nahotu. Jsou to blízké příbuzné. Byl by to mrzký čin.</span> <span class="verse"><a name="18">18</a>Nevezmeš si za ženu ani sestru své ženy, abys tu první soužil tím, že bys odkrýval její nahotu za jejího života.</span> <span class="verse"><a name="19">19</a>Nepřiblížíš se k ženě, abys odkryl její nahotu v období jejího krvácení, kdy je nečistá.</span> <span class="verse"><a name="20">20</a>Nebudeš obcovat se ženou svého bližního a neposkvrníš se s ní.</span> <span class="verse"><a name="21">21</a>Nedopustíš, aby někdo z tvých potomků byl přiveden v oběť Molekovi. Neznesvětíš jméno svého Boha. Já jsem Hospodin.</span> <span class="verse"><a name="22">22</a>Nebudeš obcovat s mužem jako s ženou. Je to ohavnost.</span> <span class="verse"><a name="23">23</a>Nebudeš obcovat s žádným dobytčetem a neznečistíš se s ním. Ani žena se nepostaví před dobytče, aby se s ní pářilo. Je to zvrhlost.</span> <span class="verse"><a name="24">24</a>Ničím z toho všeho se neznečišťuj, neboť tím vším se znečišťují pronárody, které před vámi vyháním.</span> <span class="verse"><a name="25">25</a>Jimi byla znečištěna země. Proto jsem ji ztrestal pro její nepravost a ona vyvrhla své obyvatele.</span> <span class="verse"><a name="26">26</a>Vy tedy dbejte na má nařízení a na mé řády, ať se nedopustíte žádné z těchto ohavností, ani domorodec, ani ten, kdo přebývá mezi vámi jako host.</span> <span class="verse"><a name="27">27</a>Všech těchto ohavností se totiž dopouštěli mužové této země, kteří byli před vámi, takže země byla znečištěna.</span> <span class="verse"><a name="28">28</a>Nebo i vás země vyvrhne, kdybyste ji znečistili, jako vyvrhla pronárod, který byl před vámi.</span> <span class="verse"><a name="29">29</a>Každý, kdo se dopustí kterékoli z těchto ohavností, bude vyobcován ze společenství svého lidu.</span> <span class="verse"><a name="30">30</a>Proto dbejte na to, co jsem vám uložil. Nesmíte jednat podle ohavných zvyklostí, které byly páchány před vámi. Neznečišťujte se jimi. Já jsem Hospodin, váš Bůh."</span> </p></div</div></div></body></html>