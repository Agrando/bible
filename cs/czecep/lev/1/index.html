<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lev/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lev">Leviticus</a> &gt <strong>Chapter 1</strong></div><p><span class="verse"><a name="1">1</a>I zavolal Hospodin Mojžíše a promluvil k němu ze stanu setkávání:</span> <span class="verse"><a name="2">2</a>"Mluv k synům Izraele a řekni jim: Když někdo z vás přinese dar Hospodinu, přinesete svůj dar z dobytka, ze skotu nebo z bravu.</span> <span class="verse"><a name="3">3</a>Jestliže jeho darem bude zápalná oběť ze skotu, přivede samce bez vady. Přivede jej ke vchodu do stanu setkávání, aby došel zalíbení před Hospodinem.</span> <span class="verse"><a name="4">4</a>Vloží ruku na hlavu zápalné oběti; ta mu získá zalíbení a zprostí ho viny.</span> <span class="verse"><a name="5">5</a>Dobytče pak porazí před Hospodinem a Áronovci, kněží, přinesou krev v oběť; krví pokropí dokola oltář, který je u vchodu do stanu setkávání.</span> <span class="verse"><a name="6">6</a>Stáhne kůži ze zápalné oběti a rozseká oběť na díly.</span> <span class="verse"><a name="7">7</a>Synové kněze Árona vloží na oltář oheň a na oheň narovnají dříví.</span> <span class="verse"><a name="8">8</a>Díly, hlavu a tuk narovnají pak Áronovci, kněží, na dříví, které je na ohni na oltáři.</span> <span class="verse"><a name="9">9</a>Vnitřnosti však a hnáty omyje kněz vodou a všechno obrátí na oltáři v obětní dým. To bude zápalná oběť; jako oběť ohnivá bude libou vůní pro Hospodina.</span> <span class="verse"><a name="10">10</a>Jestliže jeho dar pro zápalnou oběť bude z bravu, z ovcí nebo z koz, přivede samce bez vady.</span> <span class="verse"><a name="11">11</a>Porazí ho před Hospodinem při severní straně oltáře a Áronovci, kněží, pokropí jeho krví oltář dokola.</span> <span class="verse"><a name="12">12</a>Rozseká oběť na díly i s hlavou a s tukem a kněz to narovná na dříví, které je na ohni na oltáři.</span> <span class="verse"><a name="13">13</a>Vnitřnosti však a hnáty omyje kněz vodou; všechno přinese v oběť a na oltáři obrátí v obětní dým. To bude zápalná oběť; jako oběť ohnivá bude libou vůní pro Hospodina.</span> <span class="verse"><a name="14">14</a>Jestliže jeho darem Hospodinu bude zápalná oběť z ptactva, přinese svůj dar z hrdliček nebo z holoubat.</span> <span class="verse"><a name="15">15</a>Kněz přinese ptáče k oltáři, nehtem mu natrhne hlavu a na oltáři obrátí v obětní dým; jeho krev nechá vykapat na stěnu oltáře.</span> <span class="verse"><a name="16">16</a>Odstraní vole s vývržkem a pohodí to k východní straně oltáře, kde je popel z tuku.</span> <span class="verse"><a name="17">17</a>Pak mu kněz natrhne křídla, ale neodtrhne je; a na oltáři je obrátí v obětní dým na ohni ze dříví. To bude zápalná obět; jako oběť ohnivá bude libou vůní pro Hospodina.</span> </p></div</div></div></body></html>