<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lev/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lev">Leviticus</a> &gt <strong>Chapter 23</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>"Mluv k Izraelcům a řekni jim: Slavnosti Hospodinovy, které budete svolávat, jsou bohoslužebná shromáždění. Jsou to mé slavnosti.</span> <span class="verse"><a name="3">3</a>Šest dní se bude pracovat, ale sedmého dne bude den odpočinku, slavnost odpočinutí, bohoslužebné shromáždění; nebudete vykonávat žádnou práci. Je to Hospodinův den odpočinku ve všech vašich sídlištích.</span> <span class="verse"><a name="4">4</a>Toto jsou slavnosti Hospodinovy, bohoslužebná shromáždění, jež budete svolávat v jejich určený čas:</span> <span class="verse"><a name="5">5</a>Čtrnáctého dne prvního měsíce navečer bude Hospodinův hod beránka.</span> <span class="verse"><a name="6">6</a>Patnáctého dne téhož měsíce začne Hospodinova slavnost nekvašených chlebů; po sedm dní budete jíst nekvašené chleby.</span> <span class="verse"><a name="7">7</a>Prvého dne budete mít bohoslužebné shromáždění; nebudete konat žádnou všední práci.</span> <span class="verse"><a name="8">8</a>Po sedm dní budete přinášet ohnivou oběť Hospodinu. Sedmého dne bude bohoslužebné shromáždění; nebudete konat žádnou všední práci."</span> <span class="verse"><a name="9">9</a>Hospodin dále mluvil k Mojžíšovi:</span> <span class="verse"><a name="10">10</a>"Mluv k Izraelcům a řekni jim: Až přijdete do země, kterou vám dávám, a budete sklízet obilí, přinesete snopek jako prvotiny své žně knězi.</span> <span class="verse"><a name="11">11</a>Podáváním nabídne snopek Hospodinu, aby ve vás našel zalíbení; druhého dne po dni odpočinku jej nabídne kněz podáváním.</span> <span class="verse"><a name="12">12</a>V den, kdy za vás bude nabízet váš snopek podáváním, připravíte Hospodinu k zápalné oběti ročního beránka bez vady</span> <span class="verse"><a name="13">13</a>a k němu přídavnou oběť, dvě desetiny éfy bílé mouky zadělané olejem, jako ohnivou oběť Hospodinu v libou vůni. K tomu i úlitbu, čtvrtinu hínu vína.</span> <span class="verse"><a name="14">14</a>Až do toho dne, kdy přinesete dar svému Bohu, nebudete jíst chléb ani zrní pražené ani čerstvé. To je provždy platné nařízení pro všechna vaše pokolení ve všech vašich sídlištích.</span> <span class="verse"><a name="15">15</a>Potom si odpočítáte ode dne po dni odpočinku, ode dne, kdy jste přinesli snopek k oběti podávání, plných sedm týdnů.</span> <span class="verse"><a name="16">16</a>Ke dni po sedmém dni odpočinku napočítáte padesát dní a pak přinesete Hospodinu novou přídavnou oběť.</span> <span class="verse"><a name="17">17</a>Přinesete ze svých sídlišť chléb k oběti podávání; budou to dva chleby ze dvou desetin éfy bílé mouky, budou upečeny kvašené, jakožto prvotiny Hospodinu.</span> <span class="verse"><a name="18">18</a>S chlebem přivedete sedm ročních beránků bez vady, jednoho mladého býčka a dva berany. To bude zápalná oběť Hospodinu s příslušnými přídavnými oběťmi a úlitbami, ohnivá oběť, libá vůně pro Hospodina.</span> <span class="verse"><a name="19">19</a>Také připravíte jednoho kozla k oběti za hřích a dva roční beránky k hodu oběti pokojné.</span> <span class="verse"><a name="20">20</a>Kněz to nabídne Hospodinu podáváním i s chlebem z prvotin jako oběť podávání, včetně obou beránků. Bude to svaté Hospodinu, určené pro kněze.</span> <span class="verse"><a name="21">21</a>V týž den svoláte lid. Budete mít bohoslužebné shromáždění; nebudete konat žádnou všední práci. To je provždy platné nařízení pro všechna vaše pokolení ve všech vašich sídlištích.</span> <span class="verse"><a name="22">22</a>Až budete sklízet obilí ve své zemi, nepožneš své pole až do okraje ani nebudeš po žni paběrkovat; zanecháš paběrky pro zchudlého a pro hosta. Já jsem Hospodin, váš Bůh."</span> <span class="verse"><a name="23">23</a>Hospodin dále mluvil k Mojžíšovi:</span> <span class="verse"><a name="24">24</a>"Mluv k Izraelcům: Prvního dne sedmého měsíce budete mít slavnost odpočinutí s pamětným vytrubováním a bohoslužebným shromážděním.</span> <span class="verse"><a name="25">25</a>Nebudete vykonávat žádnou všední práci, ale přinesete Hospodinu ohnivou oběť."</span> <span class="verse"><a name="26">26</a>Hospodin dále mluvil k Mojžíšovi:</span> <span class="verse"><a name="27">27</a>"Desátého dne téhož sedmého měsíce bude den smíření. Budete mít bohoslužebné shromáždění; budete se pokořovat a přinesete ohnivou oběť Hospodinu.</span> <span class="verse"><a name="28">28</a>Toho dne nebudete konat žádnou práci. Je to den smíření, kdy se za vás budou konat smírčí obřady před Hospodinem, vaším Bohem.</span> <span class="verse"><a name="29">29</a>Kdo se toho dne nebude pokořovat, bude vyobcován ze svého lidu.</span> <span class="verse"><a name="30">30</a>Kdyby někdo konal toho dne nějakou práci, vyhubím ho ze společenství jeho lidu.</span> <span class="verse"><a name="31">31</a>Nebudete vykonávat žádnou práci! To je provždy platné nařízení pro všechna vaše pokolení ve všech vašich sídlištích.</span> <span class="verse"><a name="32">32</a>Bude to pro vás den odpočinku, slavnost odpočinutí; budete se pokořovat od večera devátého dne toho měsíce, od jednoho večera do druhého budete zachovávat svůj den odpočinku."</span> <span class="verse"><a name="33">33</a>Hospodin dále mluvil k Mojžíšovi:</span> <span class="verse"><a name="34">34</a>"Mluv k Izraelcům: Od patnáctého dne téhož sedmého měsíce budou po sedm dní Hospodinovy slavnosti stánků.</span> <span class="verse"><a name="35">35</a>Prvního dne bude bohoslužebné shromáždění; nebudete konat žádnou všední práci.</span> <span class="verse"><a name="36">36</a>Po sedm dní budete přinášet Hospodinu ohnivou oběť, osmého dne budete mít bohoslužebné shromáždění a přinesete ohnivou oběť Hospodinu. To je slavnostní shromáždění, nebudete konat žádnou všední práci.</span> <span class="verse"><a name="37">37</a>To jsou Hospodinovy slavnosti, které budete svolávat jako bohoslužebná shromáždění, abyste přinášeli Hospodinu ohnivou oběť, oběť zápalnou a přídavnou, obětní hod a úlitby, všechno v příslušném dni,</span> <span class="verse"><a name="38">38</a>mimo oběti o Hospodinových dnech odpočinku a kromě vašich darů při různých slibech a dobrovolných závazcích, jež budete dávat Hospodinu.</span> <span class="verse"><a name="39">39</a>Nuže, patnáctého dne sedmého měsíce, když sklidíte zemskou úrodu, budete po sedm dnů slavit slavnost Hospodinovu. Prvního dne bude slavnost odpočinutí i osmého dne bude slavnost odpočinutí.</span> <span class="verse"><a name="40">40</a>Prvého dne si vezmete plody ušlechtilých stromů, palmové ratolesti, větve myrtových keřů a potočních topolů a sedm dní se budete radovat před Hospodinem, svým Bohem.</span> <span class="verse"><a name="41">41</a>Tuto slavnost budete Hospodinu slavit po sedm dní v roce. To je provždy platné nařízení pro všechna vaše pokolení. Budete ji slavit v sedmém měsíci.</span> <span class="verse"><a name="42">42</a>Sedm dní budete bydlet ve stáncích; všichni domorodci v Izraeli budou bydlet ve stáncích,</span> <span class="verse"><a name="43">43</a>aby všechna vaše pokolení věděla, že jsem přechovával Izraelce ve stáncích, když jsem je vyvedl z egyptské země. Já jsem Hospodin, váš Bůh."</span> <span class="verse"><a name="44">44</a>Mojžíš vyhlásil Izraelcům Hospodinovy slavnosti.</span> </p></div</div></div></body></html>