<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lev/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lev">Leviticus</a> &gt <strong>Chapter 26</strong></div><p><span class="verse"><a name="1">1</a>Ve své zemi si nebudete dělat bůžky, ani si nevztyčíte tesanou sochu nebo posvátný sloup, ani nepostavíte přitesaný kámen, jimž byste se klaněli. Já jsem Hospodin, váš Bůh.</span> <span class="verse"><a name="2">2</a>Dbejte na mé dny odpočinku a mějte v úctě mou svatyni. Já jsem Hospodin.</span> <span class="verse"><a name="3">3</a>Jestliže se budete řídit mými nařízeními, dbát na má přikázání a plnit je,</span> <span class="verse"><a name="4">4</a>dám vám ve vhodném čase vydatné deště, země vydá svůj výnos a stromoví na poli ponese ovoce.</span> <span class="verse"><a name="5">5</a>Výmlat bude trvat až do vinobraní a vinobraní zas až do setby. Najíte se svého pokrmu dosyta a budete sídlit ve své zemi bezpečně.</span> <span class="verse"><a name="6">6</a>Zemi daruji pokoj a nikdo vás nebude děsit, když budete spát. Učiním také přítrž řádění zlé zvěře v zemi a vaší zemí nebude procházet meč.</span> <span class="verse"><a name="7">7</a>Budete pronásledovat své nepřátele, takže padnou před vámi mečem.</span> <span class="verse"><a name="8">8</a>Pět z vás jich bude pronásledovat sto a sto z vás jich bude pronásledovat deset tisíc. Tak padnou vaši nepřátelé před vámi mečem.</span> <span class="verse"><a name="9">9</a>Obrátím se k vám a způsobím, že se rozplodíte a rozmnožíte. Svou smlouvu s vámi upevním.</span> <span class="verse"><a name="10">10</a>Budete jíst starou úrodu z loňska, dokud loňskou neodstraníte kvůli nové.</span> <span class="verse"><a name="11">11</a>Zřídím si mezi vámi příbytek a nezprotivíte se mi.</span> <span class="verse"><a name="12">12</a>Budu procházet mezi vámi a budu vám Bohem a vy budete mým lidem.</span> <span class="verse"><a name="13">13</a>Já jsem Hospodin, váš Bůh, já jsem vás vyvedl z egyptské země, abyste tam nebyli otroky. Rozlámal jsem břevna vašeho jha, abyste mohli chodit zpříma.</span> <span class="verse"><a name="14">14</a>Jestliže mě nebudete poslouchat a nebudete plnit všechny tyto příkazy,</span> <span class="verse"><a name="15">15</a>jestliže zavrhnete má nařízení a zprotivíte si mé řády, takže nebudete plnit všechny mé příkazy, ale budete porušovat mou smlouvu,</span> <span class="verse"><a name="16">16</a>pak já vám učiním toto: Navštívím vás hrůzou, úbytěmi a zimnicí, pohasnou vám oči a budete plni zoufalství. Nadarmo budete sít obilí, snědí je vaši nepřátelé.</span> <span class="verse"><a name="17">17</a>Postavím se proti vám a budete poraženi svými nepřáteli, a budou nad vámi panovat ti, kdo vás nenávidí, budete utíkat, i když vás nikdo nebude pronásledovat.</span> <span class="verse"><a name="18">18</a>Jestliže mě ani potom nebudete poslouchat, budu vás trestat za vaše hříchy ještě sedmkrát víc.</span> <span class="verse"><a name="19">19</a>Roztříštím vaši pyšnou moc a učiním, že nebe vám bude jako železo a země jako měď.</span> <span class="verse"><a name="20">20</a>Nadarmo bude spotřebována vaše síla. Země vám nedá svůj výnos a stromoví v zemi neponese ovoce.</span> <span class="verse"><a name="21">21</a>Jestliže mi i pak budete odporovat a nebudete mě chtít poslouchat, přidám vám sedmkrát víc ran pro vaše hříchy.</span> <span class="verse"><a name="22">22</a>Pustím na vás polní zvěř. Ta vás připraví o děti, vyhubí váš dobytek a ztenčí vaše řady; vaše cesty zpustnou.</span> <span class="verse"><a name="23">23</a>Jestliže se tím nedáte ode mne napomenout a budete mi dále odporovat,</span> <span class="verse"><a name="24">24</a>i já se vám budu stavět na odpor a budu vás bít sedmkrát víc za vaše hříchy.</span> <span class="verse"><a name="25">25</a>Uvedu na vás meč pomsty, aby pomstil porušování smlouvy. Shromáždíte-li se do svých měst, pošlu mezi vás mor a budete vydáni do rukou nepřítele.</span> <span class="verse"><a name="26">26</a>Až vám zlomím hůl chleba, bude deset žen pro vás péci chléb v jediné peci a budou vám odvažovat chléb na příděl. Budete jíst, ale nenasytíte se.</span> <span class="verse"><a name="27">27</a>Jestliže mě ani přesto neuposlechnete a budete mi dále odporovat,</span> <span class="verse"><a name="28">28</a>i já se vám budu stavět na odpor v rozhořčení a budu vás trestat sedmkrát víc za vaše hříchy.</span> <span class="verse"><a name="29">29</a>Budete jíst maso svých synů a budete jíst maso svých dcer.</span> <span class="verse"><a name="30">30</a>Zahladím vaše posvátná návrší a roztříštím vaše kadidlové oltáříky, vaše mrtvoly pohodím na mršiny vašich hnusných model a zprotivíte se mi.</span> <span class="verse"><a name="31">31</a>Obrátím vaše města v trosky, vaše svatyně zpustoším a nepřivoním k libé vůni vašich obětí.</span> <span class="verse"><a name="32">32</a>Sám zpustoším zemi tak, že nad ní strnou i vaši nepřátelé, kteří se v ní usadí.</span> <span class="verse"><a name="33">33</a>Vás pak rozptýlím mezi pronárody, vpadnu vám s taseným mečem do zad, takže se vaše země stane pustinou a vaše města se promění v trosky.</span> <span class="verse"><a name="34">34</a>Tehdy si země vynahradí své roky odpočinutí po celou dobu, co bude zpustošena, až vy budete v zemi svých nepřátel. Tehdy bude země odpočívat a vynahradí si své roky odpočinutí.</span> <span class="verse"><a name="35">35</a>Po celou dobu zpustošení bude odpočívat, protože nemohla odpočívat ve vašich letech odpočinutí, když jste v ní sídlili.</span> <span class="verse"><a name="36">36</a>Naplním ustrašeností srdce těch, kdo z vás zůstanou v zemích svých nepřátel, že je zažene i šelest odvátého listí. Budou utíkat jako před mečem a padat, i když je nikdo nebude pronásledovat.</span> <span class="verse"><a name="37">37</a>Budou klopýtat jeden přes druhého jako před mečem, ačkoli je nikdo nebude pronásledovat. Neobstojíte před svými nepřáteli.</span> <span class="verse"><a name="38">38</a>Zahynete mezi pronárody a pohltí vás země vašich nepřátel.</span> <span class="verse"><a name="39">39</a>Kteří z vás zůstanou, zaniknou pro svou nepravost v zemích svých nepřátel, a také pro nepravosti svých otců zaniknou.</span> <span class="verse"><a name="40">40</a>Pak budou vyznávat nepravost svou i nepravost svých otců, zpronevěru, jíž se na mně dopustili, a že mi odporovali.</span> <span class="verse"><a name="41">41</a>Proto i já jsem se jim postavil na odpor a zavedl jsem je do země jejich nepřátel, dokud nebude jejich neobřezané srdce zkrušeno a dokud neodpykají své provinění.</span> <span class="verse"><a name="42">42</a>I připomenu si svou smlouvu s Jákobem a též svou smlouvu s Izákem, také si připomenu svou smlouvu s Abrahamem, i tu zemi si připomenu.</span> <span class="verse"><a name="43">43</a>Země totiž bude od nich opuštěna a vynahradí si své roky odpočinutí, bude zpustošena, bez nich, dokud oni neodpykají své provinění, protože znovu a znovu zavrhovali mé řády a má nařízení si protivili.</span> <span class="verse"><a name="44">44</a>Avšak i když budou v zemi svých nepřátel, nezavrhnu je a nezprotivím si je, jako bych s nimi měl skoncovat a zrušit svou smlouvu s nimi. Já jsem Hospodin, jejich Bůh.</span> <span class="verse"><a name="45">45</a>Připomenu jim smlouvu s jejich předky, které jsem vyvedl z egyptské země před zraky pronárodů, abych jim byl Bohem, já Hospodin."</span> <span class="verse"><a name="46">46</a>Toto jsou nařízení, řády a zákony, jež Hospodin vydal na hoře Sínaji prostřednictvím Mojžíše, aby byly mezi ním a syny Izraele.</span> </p></div</div></div></body></html>