<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lev">Leviticus</a> &gt <strong>Chapter 9</strong></div><p><span class="verse"><a name="1">1</a>Osmého dne zavolal Mojžíš Árona, jeho syny a izraelské starší.</span> <span class="verse"><a name="2">2</a>Áronovi nařídil: "Vezmi si mladého býčka k oběti za hřích a berana k zápalné oběti, oba bez vady, a přiveď je před Hospodina.</span> <span class="verse"><a name="3">3</a>Pak promluvíš k Izraelcům: Vezměte kozla k oběti za hřích a býčka a beránka, oba roční, bez vady, k oběti zápalné,</span> <span class="verse"><a name="4">4</a>též býka a berana k oběti pokojné, aby byli obětováni před Hospodinem s obětí přídavnou zadělanou olejem, neboť se vám dnes ukáže Hospodin."</span> <span class="verse"><a name="5">5</a>Vzali tedy, co přikázal Mojžíš, před stan setkávání a celá pospolitost přistoupila; zůstali stát před Hospodinem.</span> <span class="verse"><a name="6">6</a>Tu řekl Mojžíš: "Vykonejte, co přikázal Hospodin, a ukáže se vám Hospodinova sláva."</span> <span class="verse"><a name="7">7</a>Áronovi pak Mojžíš řekl: "Přistup k oltáři, obětuj svou oběť za hřích a svou oběť zápalnou a vykonej za sebe i za lid smírčí obřady. Obětuj také dar lidu a vykonej za něj smírčí obřady, jak přikázal Hospodin."</span> <span class="verse"><a name="8">8</a>Áron tedy přistoupil k oltáři. Porazil svého býčka v oběť za hřích</span> <span class="verse"><a name="9">9</a>a Áronovi synové mu přinesli krev. Omočil v krvi prst a potřel rohy oltáře, krev pak vylil ke spodku oltáře.</span> <span class="verse"><a name="10">10</a>Tuk, ledviny a jaterní lalok z oběti za hřích obrátil na oltáři v obětní dým, jak přikázal Hospodin Mojžíšovi.</span> <span class="verse"><a name="11">11</a>Maso a kůži spálil ohněm venku za táborem.</span> <span class="verse"><a name="12">12</a>Potom porazil dobytče určené k zápalné oběti. Áronovi synové mu podali krev a on jí pokropil oltář dokola.</span> <span class="verse"><a name="13">13</a>Podali mu zápalnou oběť rozsekanou na díly a hlavu a on to na oltáři obrátil v obětní dým.</span> <span class="verse"><a name="14">14</a>Vnitřnosti však a hnáty omyli a Áron je na oltáři obrátil v obětní dým nad zápalnou obětí.</span> <span class="verse"><a name="15">15</a>Pak dal přinést dar lidu; vzal kozla lidu k oběti za hřích, porazili ho a obětovali za hřích jako předešlou oběť.</span> <span class="verse"><a name="16">16</a>Dal přinést i oběť zápalnou a obětoval ji podle řádu.</span> <span class="verse"><a name="17">17</a>Dal přinést také oběť přídavnou, vzal z ní plnou hrst a na oltáři ji obrátil v obětní dým, kromě jitřní zápalné oběti.</span> <span class="verse"><a name="18">18</a>Potom porazil býka a berana jako hod oběti pokojné za lid; Áronovi synové mu podali krev a on jí pokropil oltář dokola.</span> <span class="verse"><a name="19">19</a>Podali mu i tuk z býka a z berana, tučný ocas, bránici, ledviny a jaterní lalok.</span> <span class="verse"><a name="20">20</a>Položili tuk na hrudí a on jej na oltáři obrátil v obětní dým.</span> <span class="verse"><a name="21">21</a>Hrudí a pravou kýtu nabídl Áron podáváním Hospodinu jako oběť podávání, jak přikázal Mojžíš.</span> <span class="verse"><a name="22">22</a>Potom pozvedl Áron ruce k lidu a dal jim požehnání. A sestoupil z místa, kde obětoval oběť za hřích a oběť zápalnou i pokojnou.</span> <span class="verse"><a name="23">23</a>Mojžíš s Áronem nato vešli do stanu setkávání. Když vyšli, dali lidu požehnání. Vtom se ukázala všemu lidu Hospodinova sláva.</span> <span class="verse"><a name="24">24</a>Od Hospodina vyšel oheň a pozřel na oltáři zápalnou oběť i obětovaný tuk. Všechen lid to spatřil, zajásal a padli na tvář.</span> </p></div</div></div></body></html>