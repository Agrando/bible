<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lev/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lev">Leviticus</a> &gt <strong>Chapter 15</strong></div><p><span class="verse"><a name="1">1</a>Hospodin promluvil k Mojžíšovi a Áronovi:</span> <span class="verse"><a name="2">2</a>"Mluvte k Izraelcům a řekněte jim: Když některý muž trpí výtokem, je pro svůj výtok nečistý.</span> <span class="verse"><a name="3">3</a>Toto je řád týkající se jeho nečistoty při výtoku: Ať jeho tělo výtok vypouští nebo je v jeho těle výtok zadržen, je to jeho nečistota.</span> <span class="verse"><a name="4">4</a>Každé lůžko, na němž by ležel trpící výtokem, bude nečisté, každý předmět, na němž by seděl, bude nečistý.</span> <span class="verse"><a name="5">5</a>Člověk, který by se dotkl jeho lůžka, vypere si šaty, omyje se vodou a bude nečistý až do večera.</span> <span class="verse"><a name="6">6</a>Kdo by si sedl na předmět, na němž seděl trpící výtokem, vypere si šaty, omyje se vodou a bude nečistý až do večera.</span> <span class="verse"><a name="7">7</a>Kdo by se dotkl těla toho, kdo trpí výtokem, vypere si šaty, omyje se vodou a bude nečistý až do večera.</span> <span class="verse"><a name="8">8</a>Kdyby trpící výtokem plivl na čistého, ten si vypere šaty, omyje se vodou a bude nečistý až do večera.</span> <span class="verse"><a name="9">9</a>Každé sedadlo, na němž by seděl trpící výtokem, bude nečisté.</span> <span class="verse"><a name="10">10</a>Každý, kdo by se dotkl čehokoli, co bylo pod nemocným, bude nečistý až do večera. Kdo by ty věci nesl, vypere si šaty, omyje se vodou a bude nečistý až do večera.</span> <span class="verse"><a name="11">11</a>Každý, koho by se dotkl trpící výtokem, aniž si opláchl ruce ve vodě, vypere si šaty, omyje se vodou a bude nečistý až do večera.</span> <span class="verse"><a name="12">12</a>Hliněná nádoba, jíž by se dotkl trpící výtokem, bude rozbita. Každá nádoba dřevěná bude opláchnuta vodou.</span> <span class="verse"><a name="13">13</a>Když trpící výtokem bude od svého výtoku čist, odpočítá si pro své očišťování ještě sedm dní. Vypere si šaty, omyje se celý pramenitou vodou a bude čistý.</span> <span class="verse"><a name="14">14</a>Osmého dne si vezme dvě hrdličky nebo dvě holoubata, přijde před Hospodina ke vchodu do stanu setkávání a dá je knězi.</span> <span class="verse"><a name="15">15</a>Kněz je připraví: jedno v oběť za hřích, druhé v oběť zápalnou. Tak za něho kněz vykoná pro jeho výtok smírčí obřady před Hospodinem.</span> <span class="verse"><a name="16">16</a>Muž, který měl výron semene, omyje si celé tělo vodou a bude nečistý až do večera.</span> <span class="verse"><a name="17">17</a>Každý oděv a všechno kožené, na nichž ulpí výron semene, budou vyprány ve vodě a budou nečisté až do večera.</span> <span class="verse"><a name="18">18</a>Kdyby muž mající výron semene obcoval se ženou, omyjí se oba vodou a budou nečistí až do večera.</span> <span class="verse"><a name="19">19</a>Když má žena výtok, totiž svůj pravidelný krvavý výtok, bude v období svého krvácení nečistá sedm dní. Každý, kdo by se jí dotkl, bude nečistý až do večera.</span> <span class="verse"><a name="20">20</a>Všechno, na čem by ležela v období svého krvácení, bude nečisté, a všechno, na čem by seděla, bude nečisté.</span> <span class="verse"><a name="21">21</a>Každý, kdo by se dotkl jejího lůžka, vypere si šaty, omyje se vodou a bude nečistý až do večera.</span> <span class="verse"><a name="22">22</a>Každý, kdo by se dotkl jakéhokoli předmětu, na kterém seděla, vypere si šaty, omyje se vodou a bude nečistý až do večera.</span> <span class="verse"><a name="23">23</a>Jestliže se dotkne něčeho, co bylo na lůžku či na předmětu, na němž seděla, bude nečistý až do večera.</span> <span class="verse"><a name="24">24</a>Jestliže s ní bude muž obcovat a ulpí na něm její krvácení, bude nečistý sedm dní a každé lůžko, na němž by ležel, bude nečisté.</span> <span class="verse"><a name="25">25</a>Když má žena dlouhotrvající krvotok mimo období svého krvácení nebo když výtok trvá déle než obvyklé krvácení, bude trvat její nečistota po všechny dny výtoku. Bude nečistá jako v období svého krvácení.</span> <span class="verse"><a name="26">26</a>Každé lůžko, na němž by ležela kterýkoli den svého výtoku, bude jako lůžko v období jejího krvácení. Každý předmět, na němž by seděla, bude nečistý jako při nečistotě jejího krvácení.</span> <span class="verse"><a name="27">27</a>Každý, kdo by se jich dotkl, bude nečistý; vypere si šaty, omyje se vodou a bude nečistý až do večera.</span> <span class="verse"><a name="28">28</a>Jestliže bude očištěna od svého výtoku, odpočítá si sedm dní a potom bude čistá.</span> <span class="verse"><a name="29">29</a>Osmého dne si vezme dvě hrdličky nebo dvě holoubata a přinese je knězi ke vchodu do stanu setkávání.</span> <span class="verse"><a name="30">30</a>Kněz připraví jedno v oběť za hřích a druhé v oběť zápalnou. Tak za ni kněz vykoná pro nečistotu jejího výtoku smírčí obřady před Hospodinem.</span> <span class="verse"><a name="31">31</a>Tak budete zdržovat Izraelce, aby se neznečistili a pro své znečištění nezemřeli, kdyby znečistili můj příbytek, který je uprostřed nich."</span> <span class="verse"><a name="32">32</a>To je řád týkající se toho, kdo trpí výtokem nebo má výron semene, jímž je znečišťován,</span> <span class="verse"><a name="33">33</a>i té, která je nečistá svým krvácením; týká se toho, kdo trpí výtokem, ať to je muž nebo žena, i toho, kdo by obcoval s nečistou.</span> </p></div</div></div></body></html>