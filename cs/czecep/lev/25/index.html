<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lev/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lev">Leviticus</a> &gt <strong>Chapter 25</strong></div><p><span class="verse"><a name="1">1</a>Hospodin promluvil k Mojžíšovi na hoře Sínaji:</span> <span class="verse"><a name="2">2</a>"Mluv k Izraelcům a řekni jim: Až přijdete do země, kterou vám dávám, bude země slavit odpočinutí, odpočinutí Hospodinovo.</span> <span class="verse"><a name="3">3</a>Šest let budeš osívat své pole, šest let budeš prořezávat svou vinici a shromažďovat z ní úrodu,</span> <span class="verse"><a name="4">4</a>ale sedmého roku bude mít země rok odpočinutí, slavnost odpočinutí, odpočinutí Hospodinovo. Nebudeš osívat své pole ani prořezávat svou vinici.</span> <span class="verse"><a name="5">5</a>Co po tvé žni samo vyroste, nebudeš sklízet, a hrozny z vinice, kterou jsi neobdělal, nebudeš sbírat. Země bude mít rok odpočinutí.</span> <span class="verse"><a name="6">6</a>Co země v odpočinutí sama zplodí, bude vaší potravou, pro tebe, tvého otroka i otrokyni, tvého nádeníka i přistěhovalce, kteří u tebe pobývají jako hosté.</span> <span class="verse"><a name="7">7</a>I tvůj dobytek a zvěř, která je v tvé zemi, bude mít všechnu její úrodu za potravu.</span> <span class="verse"><a name="8">8</a>Odpočítáš si pak sedm roků odpočinutí, sedmkrát sedm let, a vyjde ti období sedmi roků odpočinutí: čtyřicet devět let.</span> <span class="verse"><a name="9">9</a>Desátého dne sedmého měsíce dáš ryčně troubit na polnici; v den smíření budete troubit na polnici v celé vaší zemi.</span> <span class="verse"><a name="10">10</a>Padesátý rok posvětíte a vyhlásíte v zemi svobodu všem jejím obyvatelům. Bude to pro vás léto milostivé, kdy se každý vrátíte ke svému vlastnictví a všichni se vrátí ke své čeledi.</span> <span class="verse"><a name="11">11</a>Padesátý rok vám bude létem milostivým. Nebudete v něm sít ani sklízet, co samo vyroste, ani sbírat hrozny z neobdělaných vinic.</span> <span class="verse"><a name="12">12</a>Je to léto milostivé. Budete je mít za svaté. Smíte jíst z pole, co urodí.</span> <span class="verse"><a name="13">13</a>V tomto milostivém létě se každý vrátí ke svému vlastnictví.</span> <span class="verse"><a name="14">14</a>Když budete prodávat něco svému bližnímu nebo něco od něho budeš kupovat, nepoškozujte jeden druhého.</span> <span class="verse"><a name="15">15</a>Podle počtu let po létě milostivém budeš kupovat od svého bližního, podle počtu let, v nichž budeš brát užitek, bude prodávat tobě.</span> <span class="verse"><a name="16">16</a>Čím více let zbývá, tím vyšší bude kupní cena, a čím méně let zbývá, tím nižší bude kupní cena; bude ti prodávat podle počtu let, v nichž budeš brát užitek.</span> <span class="verse"><a name="17">17</a>Nikdo nepoškodíte svého bližního, ale budeš se bát svého Boha. Já jsem Hospodin, váš Bůh.</span> <span class="verse"><a name="18">18</a>Budete dodržovat má nařízení, dbát na moje řády a podle nich jednat. Tak budete bezpečně přebývat na zemi.</span> <span class="verse"><a name="19">19</a>Země vám vydá své plody a budete jíst dosyta a přebývat na ní bezpečně.</span> <span class="verse"><a name="20">20</a>Snad řeknete: Co budeme jíst sedmého roku, když nebudeme sít ani sklízet žádnou úrodu?</span> <span class="verse"><a name="21">21</a>Na můj rozkaz sestoupí na vás šestého roku mé požehnání, takže vydá úrodu na tři roky.</span> <span class="verse"><a name="22">22</a>Osmého roku budete sít, ale jíst budete z předloňské úrody až do devátého roku; dokud se nesveze jeho úroda, budete jíst ze staré.</span> <span class="verse"><a name="23">23</a>Země nesmí být prodávána bez práva na zpětnou koupi, neboť země je má. Vy jste u mne jen hosté a přistěhovalci.</span> <span class="verse"><a name="24">24</a>Proto po celé zemi, jež bude vaším vlastnictvím, zajistíte možnost zemi vyplatit.</span> <span class="verse"><a name="25">25</a>Když tvůj bratr zchudne a odprodá něco ze svého vlastnictví, přijde k němu jeho příbuzný jako zastánce a vyplatí, co jeho bratr prodal.</span> <span class="verse"><a name="26">26</a>Kdyby někdo neměl zastánce, ale byl by potom sám schopen opatřit si potřebné výplatné,</span> <span class="verse"><a name="27">27</a>sečte léta od doby prodeje, proplatí zbytek tomu, komu prodal, a vrátí se ke svému vlastnictví.</span> <span class="verse"><a name="28">28</a>Jestliže není schopen zaplatit, zůstane, co prodal, v držbě kupce až do léta milostivého. V létě milostivém bude vyvázáno z držby a on se vrátí ke svému vlastnictví.</span> <span class="verse"><a name="29">29</a>Když někdo prodá obytný dům v hrazeném městě, má právo jej vyplatit do roka od prodeje; rok trvá právo k vyplacení.</span> <span class="verse"><a name="30">30</a>Jestliže nebude vyplacen do jednoho roku, zůstane dům v hrazeném městě tomu, kdo jej koupil, i jeho pokolením, bez práva na zpětnou koupi; v létě milostivém nebude vyvázán z držby.</span> <span class="verse"><a name="31">31</a>Domy ve vsích neobehnaných hradbami budou posuzovány jako pole v zemi; bude na nich právo k vyplacení a v létě milostivém budou vyvázány z držby.</span> <span class="verse"><a name="32">32</a>Pokud jde o lévijská města, budou mít lévijci trvale právo vyplácet městské domy, jež jsou jejich vlastnictvím.</span> <span class="verse"><a name="33">33</a>Někdo z lévijců buď použije práva k vyplacení, nebo bude prodaný dům v městě, které je v jejich vlastnictví, vyvázán z držby v létě milostivém, neboť domy v lévijských městech jsou jejich vlastnictvím uprostřed Izraelců.</span> <span class="verse"><a name="34">34</a>Předměstské pole u jejich měst nesmí být prodáno, neboť to je jejich trvalé vlastnictví.</span> <span class="verse"><a name="35">35</a>Když tvůj bratr zchudne a nebude moci vedle tebe obstát, ujmeš se ho jako hosta a přistěhovalce a bude žít s tebou.</span> <span class="verse"><a name="36">36</a>Nebudeš od něho brát lichvářský úrok, ale budeš se bát svého Boha. Tvůj bratr bude žít s tebou.</span> <span class="verse"><a name="37">37</a>Své stříbro mu nepůjčuj lichvářsky, na poskytované potravě nechtěj vydělávat.</span> <span class="verse"><a name="38">38</a>Já jsem Hospodin, váš Bůh, já jsem vás vyvedl z egyptské země, abych vám dal kenaanskou zemi a byl vám Bohem.</span> <span class="verse"><a name="39">39</a>Když tvůj bratr vedle tebe zchudne a prodá ti sebe sama, nezotročíš ho otrockou službou.</span> <span class="verse"><a name="40">40</a>Bude u tebe jako nádeník, jako přistěhovalec; bude u tebe sloužit až do milostivého léta.</span> <span class="verse"><a name="41">41</a>Pak od tebe odejde a s ním i jeho děti a vrátí se ke své čeledi; vrátí se ke své čeledi; vrátí se k vlastnictví svých otců.</span> <span class="verse"><a name="42">42</a>Jsou to přece moji služebníci, které jsem vyvedl z egyptské země, nesmějí být prodáváni jako otroci.</span> <span class="verse"><a name="43">43</a>Nebudeš nad ním surově panovat, ale budeš se bát svého Boha.</span> <span class="verse"><a name="44">44</a>Otrok a otrokyně, které budeš mít, ať jsou z pronárodů okolo vás; z nich si budete kupovat otroka a otrokyni.</span> <span class="verse"><a name="45">45</a>Také si je můžete koupit z dětí přistěhovalců, kteří u vás pobývají jako hosté, a z čeledi těch, kteří jsou u vás, z dětí, které zplodí ve vaší zemi; ti budou vaším vlastnictvím.</span> <span class="verse"><a name="46">46</a>Po sobě je odkážete svým synům, aby je zdědili jako své vlastnictví; trvale jim budou sloužit. Pokud jde o vaše bratry Izraelce, nikdo nebude nad svým bratrem surově panovat.</span> <span class="verse"><a name="47">47</a>Když u tebe nějaký host nebo přistěhovalec dosáhne blahobytu a tvůj bratr u něho zchudne, takže sebe sama prodá hostu, který se k tobě přistěhoval, nebo některému příslušníku hostovy čeledi,</span> <span class="verse"><a name="48">48</a>ač se prodal, bude mít právo se vykoupit. Někdo z jeho bratrů dá za něj výkupné</span> <span class="verse"><a name="49">49</a>nebo ho vykoupí jeho strýc nebo bratranec anebo ho vykoupí někdo z blízkých příbuzných jeho čeledi anebo si opatří potřebný obnos a vykoupí se sám.</span> <span class="verse"><a name="50">50</a>Provede vyúčtování se svým kupcem od roku, kdy se mu prodal, až do milostivého léta. Stříbro, za které se prodal, přepočte se podle počtu let, jako by po ty dny byl u něho nádeníkem.</span> <span class="verse"><a name="51">51</a>Jestliže zůstává ještě mnoho let, vrátí podle nich ze stříbra kupní ceny odpovídající část výkupného.</span> <span class="verse"><a name="52">52</a>Jestliže zbývá do milostivého léta málo roků, vyúčtuje s ním a odevzdá své výkupné podle příslušných let.</span> <span class="verse"><a name="53">53</a>Z roku na rok bude u něho jako nádeník a on nebude nad ním před tebou surově panovat.</span> <span class="verse"><a name="54">54</a>Jestliže nebude tak či onak vykoupen, bude vyvázán z držby v milostivém létě i se svými dětmi.</span> <span class="verse"><a name="55">55</a>Izraelci mi totiž patří jako služebníci, jsou to služebníci moji, které jsem vyvedl z egyptské země. Já jsem Hospodin, váš Bůh.</span> </p></div</div></div></body></html>