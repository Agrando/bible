<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/song/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/song">Song of Solomon</a> &gt <strong>Chapter 2</strong></div><p><span class="verse"><a name="1">1</a>Jsem kvítek šáronský, lilie v dolinách.</span> <span class="verse"><a name="2">2</a>Jako lilie mezi trním, tak má přítelkyně mezi dcerami.</span> <span class="verse"><a name="3">3</a>Jako jabloň mezi lesními stromy, tak můj milý mezi syny. Usedla jsem žádostivě v jeho stínu, jeho ovoce mi sládne na rtech.</span> <span class="verse"><a name="4">4</a>On mě uvedl do domu vína, jeho prapor nade mnou je láska.</span> <span class="verse"><a name="5">5</a>Občerstvěte mě koláči hroznovými, osvěžte mě jablky, neboť jsem nemocna láskou.</span> <span class="verse"><a name="6">6</a>Jeho levice je pod mou hlavou, jeho pravice mě objímá.</span> <span class="verse"><a name="7">7</a>Zapřísahám vás, jeruzalémské dcery, při gazelách a při polních laních: nebuďte a nezburcujte lásku, dokud nebude chtít sama.</span> <span class="verse"><a name="8">8</a>Hlas mého milého! Hle, právě přichází, hory přeskakuje, přenáší se přes pahorky.</span> <span class="verse"><a name="9">9</a>Gazele se podobá můj milý nebo kolouškovi. Hle, právě stojí za naší zídkou, nahlíží do oken, dívá se mřížováním.</span> <span class="verse"><a name="10">10</a>Můj milý se ozval, řekl mi: "Vstaň, má přítelkyně, krásko má, a pojď!</span> <span class="verse"><a name="11">11</a>Hle, zima pominula, lijavce přešly, jsou tytam.</span> <span class="verse"><a name="12">12</a>Po zemi se objevují květy, nadešel čas prořezávat révu, hlas hrdličky je slyšet v naší zemi.</span> <span class="verse"><a name="13">13</a>Fíkovník nasadil první plody, voní kvítky vinné révy. Vstaň, má přítelkyně, krásko má, a pojď!"</span> <span class="verse"><a name="14">14</a>Holubičko moje v rozsedlinách skály, v úkrytu nad strží, dopřej mi zahlédnout tvou tvář, dovol mi hlas tvůj slyšet. Jak lahodný je tvůj hlas! Jak půvabnou máš tvář!</span> <span class="verse"><a name="15">15</a>"Lišky nám schytejte, lištičky malé, plenící vinice, vinice naše, když kvetou!"</span> <span class="verse"><a name="16">16</a>Můj milý je můj a já jsem jeho, on pase v liliích.</span> <span class="verse"><a name="17">17</a>Než zavane den a stíny dají se v běh, přiběhni, milý můj, podoben gazele či kolouškovi na Béterských horách.</span> </p></div</div></div></body></html>