<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/song/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/song">Song of Solomon</a> &gt <strong>Chapter 6</strong></div><p><span class="verse"><a name="1">1</a>Kam odešel tvůj milý, ty nejkrásnější z žen? Kam se obrátil tvůj milý? Budeme ho s tebou hledat.</span> <span class="verse"><a name="2">2</a>Můj milý sestoupil do své zahrady k záhonům balzámovým, aby v zahradách pásl a trhal lilie.</span> <span class="verse"><a name="3">3</a>Já jsem svého milého a můj milý je můj, on pase v liliích.</span> <span class="verse"><a name="4">4</a>Krásná jsi, přítelkyně má, jak Tirsa, půvabná jak Jeruzalém, strašná jako vojsko pod praporci.</span> <span class="verse"><a name="5">5</a>Odvrať ode mne své oči, vždyť mě uhranuly! Vlasy tvé jsou jako stáda koz, které se hrnou z Gileádu.</span> <span class="verse"><a name="6">6</a>Zuby tvé jsou jako stádo březích ovcí, jež z brodiště vystupují a každá z nich vrhne po dvou, žádná z nich neplodná nezůstane.</span> <span class="verse"><a name="7">7</a>Jak rozpuklé granátové jablko jsou tvoje skráně pod závojem.</span> <span class="verse"><a name="8">8</a>Byť tu bylo šedesát královen a osmdesát ženin a dívek bez počtu,</span> <span class="verse"><a name="9">9</a>ona jediná je holubice moje, moje bezúhonná, jedinečná ze své matky, přečistá z té, jež ji porodila. Spatřily ji dcery, blahoslavily ji, královny i ženiny jí vzdaly chválu.</span> <span class="verse"><a name="10">10</a>"Kdo je ta, jež jak Jitřenka shlíží, krásná jako Luna, čistá jako žhoucí Slunce, strašná jako vojsko pod praporci?"</span> <span class="verse"><a name="11">11</a>Sestoupil jsem do zahrady ořechové podívat se na poupátka do údolí, podívat se, zda už pučí vinná réva, zda rozkvetly granátové stromy.</span> <span class="verse"><a name="12">12</a>Sám nevím, jak jsem se dostal do Amínádíbových vozů.</span> </p></div</div></div></body></html>