<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/isa">Isaiah</a> &gt <strong>Chapter 32</strong></div><p><span class="verse"><a name="1">1</a>Hle, král bude kralovat spravedlivě a velmožové budou vládnout podle práva.</span> <span class="verse"><a name="2">2</a>Každý z nich bude jako skrýše před větrem a úkryt před průtrží mračen, jak tekoucí vody ve vyprahlém kraji, jako stín mohutné skály v žíznivé zemi.</span> <span class="verse"><a name="3">3</a>Oči těch, kdo vidí, se neodvrátí, uši těch, kdo slyší, budou pozorně naslouchat.</span> <span class="verse"><a name="4">4</a>Srdce nerozumných nabude poznání, jazyk koktavých bude hovořit hbitě a jasně.</span> <span class="verse"><a name="5">5</a>Bloud už nebude zván šlechetný, potměšilci nebude se říkat velkomyslný.</span> <span class="verse"><a name="6">6</a>Vždyť bloud mluví bludy a jeho srdce páchá ničemnosti, dopouští se rouhání a scestně mluví proti Hospodinu. Hladovou duši nechává lačnou a žíznícímu neposkytne nápoj.</span> <span class="verse"><a name="7">7</a>Zbraně potměšilcovy jsou zhoubné, jen k mrzkostem radí, chce zničit utištěné klamnými slovy, když se ubožák dovolává práva.</span> <span class="verse"><a name="8">8</a>Šlechetný však dává ušlechtilé rady a v ušlechtilém jednání setrvává.</span> <span class="verse"><a name="9">9</a>Ženy sebejisté, vzhůru, slyšte můj hlas! Bezstarostné dcery, popřejte mému výroku sluchu!</span> <span class="verse"><a name="10">10</a>Do roka a do dne se budete chvět, vy bezstarostné, neboť je konec s vinobraním, sklizeň se nedostaví.</span> <span class="verse"><a name="11">11</a>Děste se, vy sebejisté, chvějte se, vy bezstarostné, vysvlečte se, obnažte se, bedra si žínicí přepásejte.</span> <span class="verse"><a name="12">12</a>Bijí se v prsa, naříkají pro skvělá pole, pro úrodný vinný kmen,</span> <span class="verse"><a name="13">13</a>pro roli mého lidu, jež vydává trní a bodláčí, ano i pro domy plné veselí v rozjařeném městě.</span> <span class="verse"><a name="14">14</a>Neboť palác zchátrá, hluk města ustane. Návrší se strážnou věží budou navěky jeskyněmi, budou obveselením divokých oslů a pastvinou stád.</span> <span class="verse"><a name="15">15</a>Až bude na nás vylit z výše duch, poušť se stane sadem a sad bude mít cenu lesa.</span> <span class="verse"><a name="16">16</a>I na poušti bude přebývat právo a v sadu se usídlí spravedlnost.</span> <span class="verse"><a name="17">17</a>Spravedlnost vytvoří pokoj, spravedlnost zajistí klid a bezpečí navěky.</span> <span class="verse"><a name="18">18</a>Můj lid bude sídlit na nivách pokoje, v bezpečných příbytcích, v klidných místech odpočinku,</span> <span class="verse"><a name="19">19</a>i kdyby na les spadlo krupobití a město bylo srovnáno se zemí.</span> <span class="verse"><a name="20">20</a>Blaze vám, kteří budete osévat zemi všude zavlažovanou a necháte volně běhat býka a osla.</span> </p></div</div></div></body></html>