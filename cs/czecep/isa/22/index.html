<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Výnos o Údolí vidění: Co je s tebou, že jsi celé vystoupilo na střechy,</span> <span class="verse"><a name="2">2</a>město plné hluku, halasu, město rozjařené? Skolení tvoji nebyli skoleni mečem, nezemřeli v boji.</span> <span class="verse"><a name="3">3</a>Do jednoho prchli všichni tvoji náčelníci; byli jati bez výstřelu z luku. Všichni tvoji zastižení byli do jednoho jati v dáli na útěku.</span> <span class="verse"><a name="4">4</a>Proto jsem řekl: "Odvraťte ode mne oči, ať hořekuji a pláči; nesnažte se mě těšit nad zhoubou dcery mého lidu!"</span> <span class="verse"><a name="5">5</a>Neboť den poděšení a pošlapání a rozruchu, den Panovníka, Hospodina zástupů, nastal v Údolí vidění, den zhroucení zdí a křiku o pomoc k hoře.</span> <span class="verse"><a name="6">6</a>Élam zvedl toulec, má vozy s posádkou a koně, a Kír obnažil štít.</span> <span class="verse"><a name="7">7</a>Nejlepší z tvých dolin jsou plny vozů; jezdci zaujali postavení před branami.</span> <span class="verse"><a name="8">8</a>Odkryto bylo Judovo zaštítění. Onoho dne jsi vzhlížel k výzbroji Domu lesa.</span> <span class="verse"><a name="9">9</a>Viděli jste, jak mnoho bylo průlomů do města Davidova a shromažďovali jste vodu z Dolního rybníka.</span> <span class="verse"><a name="10">10</a>Pořídili jste soupis domů v Jeruzalémě a strhávali jste domy pro zpevnění hradeb.</span> <span class="verse"><a name="11">11</a>Mezi obojími hradbami jste zřídili nádrž pro vodu Starého rybníka. Nevzhlíželi jste však k tomu, který vše způsobil, a neohlíželi jste se na toho, který to odedávna připravoval.</span> <span class="verse"><a name="12">12</a>Onoho dne Panovník, Hospodin zástupů, vyzval k pláči a k nářku a k vyholení lysiny a k přepásání žíněnou suknicí,</span> <span class="verse"><a name="13">13</a>a hle, veselí a radost, porážení dobytka a zabíjení ovcí, jedení masa a pití vína. "Jezme a pijme, stejně zítra zemřeme!"</span> <span class="verse"><a name="14">14</a>Mému sluchu však Hospodin zástupů zjevil: "Tato vaše nepravost jistotně nedojde smíření, zemřete", praví Panovník, Hospodin zástupů.</span> <span class="verse"><a name="15">15</a>Toto praví Panovník, Hospodin zástupů: Jdi, vydej se k tomu hodnostáři, promluv k Šebnovi, správci domu:</span> <span class="verse"><a name="16">16</a>"Co tu pohledáváš, koho tu máš, žes tu vytesal pro sebe hrob? Dal sis hrob vytesat vysoko, dal sis vyhloubit příbytek ve skále!</span> <span class="verse"><a name="17">17</a>Hle, Hospodin tě odvrhe, odvrhne tě, ty hrdino, zabalí tě,</span> <span class="verse"><a name="18">18</a>smotá, jako klubko tě svine, jako míč tě odhodí do široširé země. Tam umřeš a tam skončí tvé slavné vozy, pohano domu svého pána.</span> <span class="verse"><a name="19">19</a>Srazím tě z tvého postavení; ze svého úřadu budeš svržen.</span> <span class="verse"><a name="20">20</a>V onen den povolám svého služebníka Eljakíma, syna Chilkijášova.</span> <span class="verse"><a name="21">21</a>Obléknu ho do tvé suknice, připevním mu tvoji šerpu, tvou vladařskou moc vložím do jeho rukou a stane se otcem obyvatel Jeruzaléma i Judova domu.</span> <span class="verse"><a name="22">22</a>Na jeho rameno vložím klíč domu Davidova; když otevře, nikdo nezavře, a když zavře, nikdo neotevře.</span> <span class="verse"><a name="23">23</a>Zarazím ho jako hřeb na spolehlivém místě a stane se stolcem slávy otcovského domu.</span> <span class="verse"><a name="24">24</a>Ale zavěsí se na něj všechna váha otcovského domu, výhonky a odnože, všechny malé nádoby, jak misky, tak i všechny džbány."</span> <span class="verse"><a name="25">25</a>"V onen den, je výrok Hospodina zástupů, povolí hřeb zaražený na spolehlivém místě, zlomí se, spadne a náklad, který je na něm, se zničí." Tak promluvil Hospodin.</span> </p></div</div></div></body></html>