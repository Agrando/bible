<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/isa/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/isa">Isaiah</a> &gt <strong>Chapter 1</strong></div><p><span class="verse"><a name="1">1</a>Vidění Izajáše, syna Amósova, které viděl o Judsku a Jeruzalému za dnů Uzijáše, Jótama, Achaza a Chizkijáše, králů judských.</span> <span class="verse"><a name="2">2</a>Slyšte, nebesa, naslouchej, země, tak promluvil Hospodin: "Syny jsem vychoval, pečoval o ně, ale vzepřeli se mi.</span> <span class="verse"><a name="3">3</a>Vůl zná svého hospodáře, osel jesle svého pána, mne však Izrael nezná, můj lid je nechápavý."</span> <span class="verse"><a name="4">4</a>Ach, pronárode hříšný, lide obtížený vinou, potomstvo zlovolníků, synové šířící zkázu! Opustili Hospodina, Svatého, Boha Izraele, znevážili, odcizili se mu.</span> <span class="verse"><a name="5">5</a>Nač vás ještě bít? Jste jen umíněnější. Hlava je celá chorá a celé srdce zemdlené.</span> <span class="verse"><a name="6">6</a>Od hlavy až k patě nic zdravého není. Samá modřina a jizva i čerstvá rána, nejsou vymačkány ani obvázány ani ošetřeny olejem.</span> <span class="verse"><a name="7">7</a>Vaše země je zpustošená, vaše města vypálená ohněm, vaši půdu vám před očima vyžírají cizáci; je zpustošená, cizáky podvrácená.</span> <span class="verse"><a name="8">8</a>Dcera sijónská zůstala jako chatrč na vinici, jako budka v okurkovém poli, jako obležené město.</span> <span class="verse"><a name="9">9</a>A kdyby Hospodin zástupů nám neponechal hrstku těch, kdo přežili, byli bychom jako Sodoma, podobni Gomoře bychom byli.</span> <span class="verse"><a name="10">10</a>Slyšte slovo Hospodinovo, sodomští náčelníci, naslouchejte naučení našeho Boha, lide gomorský.</span> <span class="verse"><a name="11">11</a>"K čemu je mi množství vašich obětních hodů, praví Hospodin. Přesytil jsem se zápalných obětí beranů i tuku vykrmených dobytčat, nemám zájem o krev býčků, beránků a kozlů.</span> <span class="verse"><a name="12">12</a>Že se mi chodíte ukazovat! Kdo po vás chce, abyste šlapali má nádvoří?</span> <span class="verse"><a name="13">13</a>Nepřinášejte už šalebné obětní dary, kouř kadidla je mi ohavností, i novoluní, dny odpočinku a svolaná shromáždění; ničemnost a slavnostní shromáždění, to nemohu vystát.</span> <span class="verse"><a name="14">14</a>Z duše nenávidím vaše novoluní a slavnosti, jsou mi jen na obtíž, jsem vyčerpán, když je musím snášet.</span> <span class="verse"><a name="15">15</a>Když rozprostíráte své dlaně, zakrývám si před vámi oči. Ať se modlíte sebevíc, neslyším. Vaše ruce jsou celé od krve.</span> <span class="verse"><a name="16">16</a>Omyjte se, očisťte se, odkliďte mi své zlé skutky z očí, přestaňte páchat zlo.</span> <span class="verse"><a name="17">17</a>Učte se činit dobro. Hledejte právo, zakročte proti násilníku, dopomozte k právu sirotkovi, ujímejte se pře vdovy.</span> <span class="verse"><a name="18">18</a>Pojďte, projednejme to spolu, praví Hospodin. I kdyby vaše hříchy byly jako šarlat, zbělejí jako sníh, i kdyby byly rudé jako purpur, budou bílé jako vlna.</span> <span class="verse"><a name="19">19</a>Budete-li povolní a poslechnete, budete požívat dobrých darů země.</span> <span class="verse"><a name="20">20</a>Když však odmítnete a budete se zpěčovat, bude vás požírat meč." Tak promluvila Hospodinova ústa.</span> <span class="verse"><a name="21">21</a>Běda! Nevěstkou se stalo město věrné! Bývalo plné práva, přebývala v něm spravedlnost, teď jsou v něm vrahové.</span> <span class="verse"><a name="22">22</a>Tvé stříbro se stalo struskou, tvé víno je smíšené s vodou,</span> <span class="verse"><a name="23">23</a>tvoji velmoži jsou umíněnci, spolčenci zlodějů. Kdekdo miluje úplatek a rád bere dary; sirotkovi právo nezjednají a pře vdovy se k nim nedostane.</span> <span class="verse"><a name="24">24</a>Takový je výrok Pána, Hospodina zástupů, Přesilného, Boha Izraele: "Ach, jak se potěším na svých protivnících, vykonám pomstu na svých nepřátelích!</span> <span class="verse"><a name="25">25</a>Obrátím na tebe svou ruku, vytavím tvou strusku, jako louhem odloučím všechny tvé přimíšeniny.</span> <span class="verse"><a name="26">26</a>A vrátím ti soudce, jako byli na počátku, tvoje rádce, jako byli zprvu; pak tě budou nazývat městem spravedlnosti, městem věrným."</span> <span class="verse"><a name="27">27</a>Sijón bude vykoupen soudem a ti v něm, kdo se obrátí, spravedlností.</span> <span class="verse"><a name="28">28</a>Zkáza nevěrných a hříšníků však bude stejná, zajdou ti, kdo opustili Hospodina.</span> <span class="verse"><a name="29">29</a>Budou zahanbeni pro mohutné stromy, po nichž jste dychtili, budete se stydět za zahrady, které jste si zvolili.</span> <span class="verse"><a name="30">30</a>Budete jako posvátný strom, jemuž vadne listí, jako zahrada, v níž není vody.</span> <span class="verse"><a name="31">31</a>Nejzdatnější bude koudelí a jeho skutky jiskrou; vzplane spolu obojí a nikdo to neuhasí.</span> </p></div</div></div></body></html>