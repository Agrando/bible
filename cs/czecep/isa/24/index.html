<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Hle, Hospodin vyplení zemi a zpustoší ji, rozvrátí její tvářnost a rozpráší její obyvatele.</span> <span class="verse"><a name="2">2</a>Bude na tom stejně lid i kněz, otrok i jeho pán, služka i její paní, kupující i prodavač, věřitel i dlužník, lichvář i zadlužený.</span> <span class="verse"><a name="3">3</a>Země bude zcela vypleněna a vyloupena; toto slovo promluvil Hospodin.</span> <span class="verse"><a name="4">4</a>Truchlit, vadnout bude země, chřadnout, vadnout bude svět, nejvznešenější z lidu země budou chřadnout.</span> <span class="verse"><a name="5">5</a>Zhanobena je země svými obyvateli, neboť přestoupili zákony, změnili nařízení, porušili věčnou smlouvu.</span> <span class="verse"><a name="6">6</a>Proto pozře zemi prokletí, kdo v ní přebývají, budou pykat; proto obyvatelé země zajdou v žáru a zůstane lidí maličko.</span> <span class="verse"><a name="7">7</a>Bude truchlit mošt, zvadne vinná réva, všichni, jejichž srdce se raduje, budou vzdychat.</span> <span class="verse"><a name="8">8</a>Ustane veselí bubnů, pomine hluk rozjařených, ustane veselí citary.</span> <span class="verse"><a name="9">9</a>Nebudou pít za zpěvu víno, opojný nápoj pijákům zhořkne.</span> <span class="verse"><a name="10">10</a>Zbořeno bude pusté město, vchod do každého domu bude zatarasen.</span> <span class="verse"><a name="11">11</a>V ulicích bude žalostný křik pro víno, nastane večer veškeré radosti, veselí se vystěhuje ze země.</span> <span class="verse"><a name="12">12</a>Ve městě zůstane hrozná spoušť, zničena, rozbita bude brána.</span> <span class="verse"><a name="13">13</a>I bude uprostřed země, mezi národy, tak jako když se srážejí olivy, jako paběrky, když končí vinobraní.</span> <span class="verse"><a name="14">14</a>Všude pozvednou svůj hlas a budou plesat, nad důstojností Hospodinovou budou jásat i při moři.</span> <span class="verse"><a name="15">15</a>Proto vzdejte Hospodinu čest i na východě, jménu Hospodina, Boha Izraele, na ostrovech mořských.</span> <span class="verse"><a name="16">16</a>Od kraje země jsme slyšeli prozpěvovat: "Sláva spravedlivému!" Já jsem však řekl: "Je mi zle! Je mi zle! Běda mi!" Věrolomní jednají věrolomně, věrolomní se dopouštějí věrolomnosti.</span> <span class="verse"><a name="17">17</a>Postrach, propast, past na tebe, obyvateli země!</span> <span class="verse"><a name="18">18</a>Kdo uteče před hlučícím postrachem, padne do propasti, a kdo vyleze z propasti, do pasti se lapí, otevřou se nebeské propusti shora a budou se třást základy země.</span> <span class="verse"><a name="19">19</a>Země se rozlomí, země se rozkymácí, země se rozpadne.</span> <span class="verse"><a name="20">20</a>Země se rozvrávorá, bude jak opilec, bude se zmítat jako budka. Dolehne na ni její nevěrnost, i padne a už nepovstane.</span> <span class="verse"><a name="21">21</a>V onen den Hospodin ztrestá nebeský zástup na výšině i pozemské krále na zemi.</span> <span class="verse"><a name="22">22</a>Budou sebráni, jako je sebrán vězeň do jámy, a budou zavřeni pod zámek; po mnohých pak dnech budou potrestáni.</span> <span class="verse"><a name="23">23</a>Zardí se bledá luna, zastydí se žárné slunko, až se Hospodin zástupů ujme kralování na hoře Sijónu a v Jeruzalémě před svými staršími v slávě.</span> </p></div</div></div></body></html>