<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/eccl/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/eccl">Ecclesiastes</a> &gt <strong>Chapter 11</strong></div><p><span class="verse"><a name="1">1</a>Pouštěj svůj chléb po vodě, po mnoha dnech se s ním shledáš.</span> <span class="verse"><a name="2">2</a>Rozdej svůj díl mezi sedm, ba i osm, nevíš, co zlého se na zemi stane.</span> <span class="verse"><a name="3">3</a>Jestliže mraky se naplní, spustí se na zemi déšť; jestliže strom padne k jihu či na sever, zůstane na místě, kam padl.</span> <span class="verse"><a name="4">4</a>Kdo příliš dá na vítr, nebude sít, kdo hledí na mraky, nebude sklízet.</span> <span class="verse"><a name="5">5</a>Jako nevíš, jaká je cesta větru, jak v životě těhotné vznikají kosti, tak neznáš dílo Boha, který to všechno koná.</span> <span class="verse"><a name="6">6</a>Rozsévej své símě zrána, nedopřej svým rukám klidu do večera, neboť nevíš, zda se zdaří to či ono, či zda obojí je stejně dobré.</span> <span class="verse"><a name="7">7</a>Sladké je světlo a vidět slunce je milé očím.</span> <span class="verse"><a name="8">8</a>I když se člověk dožije mnoha let, ať se z nich raduje ze všech, ale na dny temnoty ať pamatuje, že jich bude mnoho. Cokoli přijde, je pomíjivost.</span> <span class="verse"><a name="9">9</a>Raduj se, jinochu, ze svého mládí, užívej pohody ve svém jinošství a jdi si cestami svého srdce, za vidinou svých očí. Věz však, že tě za to všechno Bůh postaví před soud.</span> <span class="verse"><a name="10">10</a>Hoře si ze srdce vykliď a drž si od těla zlo, vždyť mládí a úsvit jsou pomíjivé.</span> </p></div</div></div></body></html>