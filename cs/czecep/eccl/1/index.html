<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/eccl/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/eccl">Ecclesiastes</a> &gt <strong>Chapter 1</strong></div><p><span class="verse"><a name="1">1</a>Slova Kazatele, syna Davidova, krále v Jeruzalémě.</span> <span class="verse"><a name="2">2</a>Pomíjivost, samá pomíjivost, řekl Kazatel, pomíjivost, samá pomíjivost, všechno pomíjí.</span> <span class="verse"><a name="3">3</a>Jaký užitek má člověk ze všeho svého pachtění, z toho, jak se pod sluncem pachtí?</span> <span class="verse"><a name="4">4</a>Pokolení odchází, pokolení přichází, ale země stále trvá.</span> <span class="verse"><a name="5">5</a>Slunce vychází, slunce zapadá a dychtivě tíhne k místu, odkud opět vzejde.</span> <span class="verse"><a name="6">6</a>Vítr spěje k jihu, stáčí se k severu, točí se, točí, spěje dál, až se zas oklikou vrátí.</span> <span class="verse"><a name="7">7</a>Všechny řeky spějí do moře, a moře se nepřeplní; do místa, z něhož vytékají, se zase vracejí k novému koloběhu.</span> <span class="verse"><a name="8">8</a>Všechny věci jsou tak únavné, že se to ani nedá vypovědět; nenasytí se oko viděním, nenaplní se ucho slyšením.</span> <span class="verse"><a name="9">9</a>Co se dálo, bude se dít zase, a co se dělalo, bude se znovu dělat; pod sluncem není nic nového.</span> <span class="verse"><a name="10">10</a>Je něco, o čem lze říci: Hleď, to je cosi nového? I to bylo v dávných dobách, které byly před námi.</span> <span class="verse"><a name="11">11</a>Nelze podržet v paměti věci minulé; a ani budoucí, které nastanou, nezůstanou v paměti těch, kteří budou potom.</span> <span class="verse"><a name="12">12</a>Já, Kazatel, jsem byl králem nad Izraelem v Jeruzalémě.</span> <span class="verse"><a name="13">13</a>Předsevzal jsem si, že moudře propátrám a prozkoumám vše, co se pod nebem děje. Úmornou lopotu vložil Bůh lidským synům, a tak se lopotí.</span> <span class="verse"><a name="14">14</a>Viděl jsem všechno, co se pod sluncem děje, a hle, to vše je pomíjivost a honba za větrem.</span> <span class="verse"><a name="15">15</a>Co je pokřivené, nelze napřímit, a čeho se nedostává, nelze spočítat.</span> <span class="verse"><a name="16">16</a>Rozmlouval jsem se svým srdcem: Hle, nabyl jsem větší a hojnější moudrosti než ti všichni, kdo byli v Jeruzalémě přede mnou, mé srdce nabylo mnoho moudrosti a vědění.</span> <span class="verse"><a name="17">17</a>Předsevzal jsem si, že poznám moudrost, poznám i ztřeštěnost a pomatenost. Poznal jsem však, že i to je honička za větrem,</span> <span class="verse"><a name="18">18</a>neboť kde je mnoho moudrosti, ji i mnoho hoře, a čím víc vědění, tím víc bolesti.</span> </p></div</div></div></body></html>