<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/eccl/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/eccl">Ecclesiastes</a> &gt <strong>Chapter 12</strong></div><p><span class="verse"><a name="1">1</a>Pamatuj na svého Stvořitele ve dnech svého jinošství, než nastanou zlé dny a než se dostaví léta, o kterých řekneš: "Nemám v nich zalíbení";</span> <span class="verse"><a name="2">2</a>než se zatmí slunce a světlo, měsíc, hvězdy, a vrátí se po dešti mraky.</span> <span class="verse"><a name="3">3</a>V ten den se začnou třást strážcové domu a mužové zdatní se zkřiví a mlečky nechají práce a bude jich málo, a ty, kdo hledí z oken, obestře temnota,</span> <span class="verse"><a name="4">4</a>a zavrou se dveře do ulice a ztiší se hlas mlýnku a vstávat se bude za šveholu ptactva a všechny zpěvy budou znít přidušeně.</span> <span class="verse"><a name="5">5</a>A člověk se bude bát výšek a úrazů na cestě; a rozkvete mandloň a těžce se povleče kobylka a kapara ztratí účinnost. Člověk se vydá do svého věčného domu a ulicí budou obcházet ti, kdo naříkají nad mrtvými.</span> <span class="verse"><a name="6">6</a>Pamatuj na svého Stvořitele, než se přetrhne stříbrný provaz a rozbije se mísa zlatá a džbán se roztříští nad zřídlem a kolo u studny se zláme.</span> <span class="verse"><a name="7">7</a>A prach se vrátí do země, kde byl, a duch se vrátí k Bohu, který jej dal.</span> <span class="verse"><a name="8">8</a>Pomíjivost, samá pomíjivost, řekl Kazatel, všechno pomíjí.</span> <span class="verse"><a name="9">9</a>Zbývá jen dodat, že Kazatel byl moudrý, lid stále poznání vyučoval; přemýšlel a bádal a složil přísloví mnohá.</span> <span class="verse"><a name="10">10</a>Kazatel se snažil najít výstižná slova; tak bylo zapsáno, co je pravé, slova pravdy.</span> <span class="verse"><a name="11">11</a>Slova moudrých jsou jako bodce, jako vbité hřeby jsou slova sběratelů, pastýřem jediným proslovená.</span> <span class="verse"><a name="12">12</a>Nadto pak zbývá, synu můj, říci: Přijmi poučení! Spisování mnoha knih nebere konce a mnohé hloubání unaví tělo.</span> <span class="verse"><a name="13">13</a>Závěr všeho, co jsi slyšel: Boha se boj a jeho přikázání zachovávej; na tom u člověka všechno závisí.</span> <span class="verse"><a name="14">14</a>Veškeré dílo Bůh postaví před soud, i vše, co je utajeno, ať dobré či zlé.</span> </p></div</div></div></body></html>