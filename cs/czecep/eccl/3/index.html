<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Všechno má určenou chvíli a veškeré dění pod nebem svůj čas:</span> <span class="verse"><a name="2">2</a>Je čas rození i čas umírání, čas sázet i čas trhat;</span> <span class="verse"><a name="3">3</a>je čas zabíjet i čas léčit, čas bořit i čas budovat;</span> <span class="verse"><a name="4">4</a>je čas plakat i čas smát se, čas truchlit i čas poskakovat;</span> <span class="verse"><a name="5">5</a>je čas kameny rozhazovat i čas kameny sbírat, čas objímat i čas objímání zanechat;</span> <span class="verse"><a name="6">6</a>je čas hledat i čas ztrácet, čas opatrovat i čas odhazovat;</span> <span class="verse"><a name="7">7</a>je čas roztrhávat i čas sešívat, čas mlčet i čas mluvit;</span> <span class="verse"><a name="8">8</a>je čas milovat i čas nenávidět, čas boje i čas pokoje.</span> <span class="verse"><a name="9">9</a>Jaký užitek má ten, kdo pracuje, ze všeho svého pachtění?</span> <span class="verse"><a name="10">10</a>Viděl jsem lopotu, kterou Bůh uložil lidským synům, a tak se lopotí.</span> <span class="verse"><a name="11">11</a>On všechno učinil krásně a v pravý čas, lidem dal do srdce i touhu po věčnosti, jenže člověk nevystihne začátek ani konec díla, jež Bůh koná.</span> <span class="verse"><a name="12">12</a>Poznal jsem, že není pro něho nic lepšího, než se radovat a konat v životě dobro.</span> <span class="verse"><a name="13">13</a>A tak je tomu s každým člověkem: to, že jí a pije a okusí při veškerém svém pachtění dobrých věcí, je dar Boží.</span> <span class="verse"><a name="14">14</a>Poznal jsem, že vše, co činí Bůh, zůstává navěky; nic k tomu nelze přidat ani z toho ubrat. A Bůh to učinil, aby lidé žili v bázni před ním.</span> <span class="verse"><a name="15">15</a>Co se děje, bylo odedávna, a co bude, i to bylo; a Bůh vyhledává, co zašlo.</span> <span class="verse"><a name="16">16</a>Dále jsem pod sluncem viděl: na místě práva - svévole, na místě spravedlnosti - svévole.</span> <span class="verse"><a name="17">17</a>Řekl jsem si v srdci: Spravedlivého i svévolníka bude soudit Bůh, nastane čas soudu nad vším děním, nad vším, co se koná.</span> <span class="verse"><a name="18">18</a>Řekl jsem si v srdci: To se stane kvůli synům lidským, aby je Bůh tříbil, aby nahlédli, že je to s nimi jako se zvířaty.</span> <span class="verse"><a name="19">19</a>Vždyť úděl synů lidských a úděl zvířat je stejný: Jedni jako druzí umírají, jejich duch je stejný, člověk nemá žádnou přednost před zvířaty, neboť všechno pomíjí.</span> <span class="verse"><a name="20">20</a>Vše spěje k jednomu místu, všechno vzniklo z prachu a vše se v prach navrací.</span> <span class="verse"><a name="21">21</a>Kdo ví, zda duch lidských synů stoupá vzhůru a duch zvířat sestupuje dolů k zemi?</span> <span class="verse"><a name="22">22</a>Shledal jsem, že není nic lepšího, než když se člověk raduje z toho, co koná, neboť to je jeho podíl. Kdo mu dá nahlédnout, co se stane po něm?</span> </p></div</div></div></body></html>