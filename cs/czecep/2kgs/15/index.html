<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2kgs">2 Kings</a> &gt <strong>Chapter 15</strong></div><p><span class="verse"><a name="1">1</a>V dvacátém sedmém roce vlády izraelského krále Jarobeáma se stal králem Azarjáš, syn Amasjášův, král judský.</span> <span class="verse"><a name="2">2</a>Bylo mu šestnáct let, když začal kralovat, a kraloval v Jeruzalémě dvaapadesát let. Jeho matka se jmenovala Jekolja a byla z Jeruzaléma.</span> <span class="verse"><a name="3">3</a>Činil to, co je správné v Hospodinových očích, zcela jak to činil jeho otec Amasjáš.</span> <span class="verse"><a name="4">4</a>Avšak posvátná návrší neodstranili, lid dále obětoval a pálil na posvátných návrších kadidlo.</span> <span class="verse"><a name="5">5</a>Hospodin krále ranil, takže byl malomocný až do dne své smrti; bydlel v odděleném domě. Králův syn Jótam byl správcem domu a soudil lid země.</span> <span class="verse"><a name="6">6</a>O ostatních příbězích Azarjášových, o všem, co konal, se píše, jak známo, v Knize letopisů králů judských.</span> <span class="verse"><a name="7">7</a>I ulehl Azarjáš ke svým otcům a pohřbili ho vedle jeho otců v Městě Davidově. Po něm kraloval jeho syn Jótam.</span> <span class="verse"><a name="8">8</a>V třicátém osmém roce vlády judského krále Azarjáše se stal králem nad Izraelem v Samaří Zekarjáš, syn Jarobeámův. Kraloval šest měsíců.</span> <span class="verse"><a name="9">9</a>Dopouštěl se toho, co je zlé v Hospodinových očích, jak se toho dopouštěli jeho otcové. Neupustil od hříchů Jarobeáma, syna Nebatova, který svedl Izraele k hříchu.</span> <span class="verse"><a name="10">10</a>Proti němu se spikl Šalúm, syn Jábešův. Ubil ho před lidem k smrti a stal se místo něho králem.</span> <span class="verse"><a name="11">11</a>O ostatních příbězích Zekarjášových se píše v Knize letopisů králů izraelských.</span> <span class="verse"><a name="12">12</a>Takové bylo Hospodinovo slovo, které promluvil k Jehúovi: "Tvoji synové do čtvrtého pokolení budou sedět na izraelském trůnu." Tak se i stalo.</span> <span class="verse"><a name="13">13</a>V třicátém devátém roce vlády juského krále Uzijáše se stal králem Šalům, syn Jábešův. Kraloval v Samaří jeden měsíc.</span> <span class="verse"><a name="14">14</a>Potom přitáhl Menachém, syn Gadíův, z Tirsy. Přišel do Samaří, ubil v Samaří Šalúna, syna Jábešova, k smrti a stal se místo něho králem.</span> <span class="verse"><a name="15">15</a>O ostatních příbězích Šalúmových i o spiknutí, které zosnoval, se píše v Knize letopisů králů izraelských.</span> <span class="verse"><a name="16">16</a>Tehdy Menachém vybil Tipsach a všechno, co v něm bylo, i jeho území už od Tirsy; vybil je, poněvadž mu neotevřelo brány. Všechny těhotné v něm poroztínal.</span> <span class="verse"><a name="17">17</a>V třicátém devátém roce vlády judského krále Azarjáše se stal králem Menachém, syn Gadíův. Kraloval nad Izraelem v Samaří deset let.</span> <span class="verse"><a name="18">18</a>Dopouštěl se toho, co je zlé v Hospodinových očích. Po všechny dny své vlády neupustil od hříchů Jarobeáma, syna Nebatova, který svedl Izraele k hříchu.</span> <span class="verse"><a name="19">19</a>Do země vtrhl Púl, král asyrský. Menachém dal Púlovi tisíc talentů stříbra, aby si zajistil jeho pomoc a upevnil království ve svých rukou.</span> <span class="verse"><a name="20">20</a>Menachém vymáhal to stříbro na Izraeli, na všech bohatýrských válečnících, aby je mohl odvést asyrskému králi, padesát šekelů stříbra na jednoho muže. Asyrský král odtáhl a nezůstal tam v zemi.</span> <span class="verse"><a name="21">21</a>O ostatních příbězích Menachémových, o všem, co konal, se píše, jak známo, v Knize letopisů králů izraelských.</span> <span class="verse"><a name="22">22</a>I ulehl Menachém ke svým otcům. Po něm se stal králem jeho syn Pekachjáš.</span> <span class="verse"><a name="23">23</a>V padesátém roce vlády judského krále Azarjáše se stal králem nad Izraelem v Samaří Pekachjáš, syn Menachémův. Kraloval dva roky.</span> <span class="verse"><a name="24">24</a>Dopouštěl se toho, co je zlé v Hospodinových očích. Neupustil od hříchů Jarobeáma, syna Nebatova, který svedl Izraele k hříchu.</span> <span class="verse"><a name="25">25</a>Tu se proti němu spikl jeho štítonoš Pekach, syn Remaljášův, a ubil ho v Samaří v paláci královského domu, též Argóba a Arjéha. Bylo s ním padesát mužů, Gileádovců. Usmrtil ho a stal se místo něho králem.</span> <span class="verse"><a name="26">26</a>O ostatních příbězích Pekachjášových, o všem, co konal, se píše v Knize letopisů králů izraelských.</span> <span class="verse"><a name="27">27</a>V padesátém druhém roce vlády judského krále Azarjáše se stal králem nad Izraelem v Samaří Pekach, syn Remaljášův. Kraloval dvacet let.</span> <span class="verse"><a name="28">28</a>Dopouštěl se toho, co je zlé v Hospodinových očích. Neupustil od hříchů Jarobeáma, syna Nebatova, který svedl Izraele k hříchu.</span> <span class="verse"><a name="29">29</a>Za dnů Pekacha, krále izraelského, vtrhl do země Tiglat-pileser, král asyrský. Zabral Ijón, Ábel-bét-maaku, Janóach, Kedeš, Chasór, Gileád a Galileu, celou zemi Neftalí, a vystěhoval je do Asýrie.</span> <span class="verse"><a name="30">30</a>Hóšea, syn Élův, zosnoval spiknutí proti Pekachovi, synu Remaljášovu. Ubil ho k smrti a stal se místo něho králem v dvacátém roce vlády Jótama, syna Uzijášova.</span> <span class="verse"><a name="31">31</a>O ostatních příbězích Pekachových, o všem, co konal, se píše v Knize letopisů králů izraelských.</span> <span class="verse"><a name="32">32</a>V druhém roce vlády izraelského krále Pekacha, syna Remaljášova, se stal králem Jótam, syn Uzijášův, král judský.</span> <span class="verse"><a name="33">33</a>Bylo mu dvacet pět let, když začal kralovat, a kraloval v Jeruzalémě šestnáct let. Jeho matka se jmenovala Jerúša; byla to dcera Sádokova.</span> <span class="verse"><a name="34">34</a>Činil to, co je správné v Hospodinových očích, zcela jak to činil jeho otec Uzijáš.</span> <span class="verse"><a name="35">35</a>Avšak posvátná návrší neodstranili, lid dále obětoval a pálil na posvátných návrších kadidlo. Vystavěl Horní bránu Hospodinova domu.</span> <span class="verse"><a name="36">36</a>O ostatních příbězích Jótamových, o všem, co konal, se píše, jak známo, v Knize letopisů králů judských.</span> <span class="verse"><a name="37">37</a>V oněch dnech začal Hospodin posílat proti Judovi Resína, krále aramejského, a Pekacha, syna Remaljášova.</span> <span class="verse"><a name="38">38</a>I ulehl Jótam ke svým otcům a byl pohřben u svých otců v městě svého otce Davida. Po něm se stal králem jeho syn Achaz.</span> </p></div</div></div></body></html>