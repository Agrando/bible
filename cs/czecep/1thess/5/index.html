<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1thess/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1thess">1 Thessalonians</a> &gt <strong>Chapter 5</strong></div><p><span class="verse"><a name="1">1</a>Není nutné, bratří, psát vám něco o době a hodině.</span> <span class="verse"><a name="2">2</a>Sami přece dobře víte, že den Páně přijde jako přichází zloděj v noci.</span> <span class="verse"><a name="3">3</a>Až budou říkat 'je pokoj, nic nehrozí', tu je náhle přepadne zhouba jako bolest rodičku, a neuniknou.</span> <span class="verse"><a name="4">4</a>Vy však, bratří, nejste ve tmě, aby vás ten den mohl překvapit jako zloděj.</span> <span class="verse"><a name="5">5</a>Vy všichni jste synové světla a synové dne. Nepatříme noci ani temnotě.</span> <span class="verse"><a name="6">6</a>Nespěme tedy jako ostatní, nýbrž bděme a buďme střízliví.</span> <span class="verse"><a name="7">7</a>Ti, kdo spí, spí v noci, a kdo se opíjejí, opíjejí se v noci.</span> <span class="verse"><a name="8">8</a>My však, kteří patříme dni, buďme střízliví, oblecme si víru a lásku jako pancíř a naději na spásu jako přílbu.</span> <span class="verse"><a name="9">9</a>Vždyť Bůh nás neurčil k tomu, abychom propadli jeho hněvu, nýbrž abychom došli spásy skrze našeho Pána Ježíše Krista.</span> <span class="verse"><a name="10">10</a>On zemřel za nás, abychom my, ať živí či zemřelí, žili spolu s ním.</span> <span class="verse"><a name="11">11</a>Proto se navzájem povzbuzujte a buďte jeden druhému oporou, jak to již činíte.</span> <span class="verse"><a name="12">12</a>Žádáme vás, bratří, abyste uznávali ty, kteří mezi vámi pracují, jsou vašimi představenými v Kristu a napomínají vás.</span> <span class="verse"><a name="13">13</a>Velmi si jich važte a milujte je pro jejich dílo. Žijte mezi sebou v pokoji.</span> <span class="verse"><a name="14">14</a>Klademe vám na srdce, bratří, kárejte neukázněné, těšte malomyslné, ujímejte se slabých, se všemi mějte trpělivost.</span> <span class="verse"><a name="15">15</a>Hleďte, aby nikdo neoplácel zlým za zlé, ale vždycky usilujte o dobré mezi sebou a vůči všem.</span> <span class="verse"><a name="16">16</a>Stále se radujte,</span> <span class="verse"><a name="17">17</a>v modlitbách neustávejte.</span> <span class="verse"><a name="18">18</a>Za všech okolností děkujte, neboť to je vůle Boží v Kristu Ježíši pro vás.</span> <span class="verse"><a name="19">19</a>Plamen Ducha nezhášejte,</span> <span class="verse"><a name="20">20</a>prorockými dary nepohrdejte.</span> <span class="verse"><a name="21">21</a>Všecko zkoumejte, dobrého se držte;</span> <span class="verse"><a name="22">22</a>zlého se chraňte v každé podobě.</span> <span class="verse"><a name="23">23</a>Sám Bůh pokoje nechť vás cele posvětí a zachová vašeho ducha, duši i tělo bez úrazu a poskvrny do příchodu našeho Pána Ježíše Krista.</span> <span class="verse"><a name="24">24</a>Věrný je ten, který vás povolal; on to také učiní.</span> <span class="verse"><a name="25">25</a>Bratří, modlete se i vy za nás!</span> <span class="verse"><a name="26">26</a>Pozdravte všecky bratry svatým políbením.</span> <span class="verse"><a name="27">27</a>Zavazuji vás v Pánu, abyste tento list dali přečíst všem bratřím.</span> <span class="verse"><a name="28">28</a>Milost našeho Pána Ježíše Krista buď s vámi.</span> </p></div</div></div></body></html>