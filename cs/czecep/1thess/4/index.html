<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1thess/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1thess">1 Thessalonians</a> &gt <strong>Chapter 4</strong></div><p><span class="verse"><a name="1">1</a>Konečně vás, bratří, prosíme a napomínáme v Pánu Ježíši, abyste vždy více prospívali v tom, co jste od nás přijali a co už také činíte: žijte tak, abyste se líbili Bohu.</span> <span class="verse"><a name="2">2</a>Vždyť víte, které příkazy jsme vám dali od Pána Ježíše.</span> <span class="verse"><a name="3">3</a>Neboť toto je vůle Boží, vaše posvěcení, abyste se zdržovali necudnosti</span> <span class="verse"><a name="4">4</a>a každý z vás aby uměl žít se svou vlastní ženou svatě a s úctou,</span> <span class="verse"><a name="5">5</a>ne ve vášnivé chtivosti jako pohané, kteří neznají Boha.</span> <span class="verse"><a name="6">6</a>Ať nikdo v této věci nevybočuje z mezí a neklame svého bratra, protože Pán ztrestá takové jednání, jak jsme vám už dříve řekli a dosvědčili.</span> <span class="verse"><a name="7">7</a>Vždyť Bůh nás nepovolal k nečistotě, nýbrž k posvěcení.</span> <span class="verse"><a name="8">8</a>Kdo tím pohrdá, nepohrdá člověkem, nýbrž Bohem, jenž vám dává svého svatého Ducha.</span> <span class="verse"><a name="9">9</a>O bratrské lásce není třeba, abych vám psal, neboť Bůh sám vás vyučil, jak se máte mít mezi sebou rádi.</span> <span class="verse"><a name="10">10</a>A takoví opravdu jste ke všem bratřím v celé Makedonii; jen vás prosíme, bratří, abyste v tom byli stále horlivější.</span> <span class="verse"><a name="11">11</a>Zakládejte si na tom, že budete žít pokojně, věnovat se své práci a získávat obživu vlastníma rukama, jak jsme vám již dříve uložili.</span> <span class="verse"><a name="12">12</a>Tak získáte úctu těch, kdo stojí mimo, a na nikoho nebudete odkázáni.</span> <span class="verse"><a name="13">13</a>Nechceme vás, bratří, nechat v nevědomosti o údělu těch, kdo zesnuli, abyste se nermoutili jako ti, kteří nemají naději.</span> <span class="verse"><a name="14">14</a>Věříme-li, že Ježíš zemřel a vstal z mrtvých, pak také víme, že Bůh ty, kdo zemřeli ve víře v Ježíše, přivede spolu s ním k životu.</span> <span class="verse"><a name="15">15</a>Toto vám říkáme podle slova Páně: My živí, kteří se dočkáme příchodu Páně, zesnulé nepředejdeme.</span> <span class="verse"><a name="16">16</a>Zazní povel, hlas archanděla a zvuk Boží polnice, sám Pán sestoupí z nebe, a ti, kdo zemřeli v Kristu, vstanou nejdříve;</span> <span class="verse"><a name="17">17</a>potom my živí, kteří se toho dočkáme, budeme spolu s nimi uchváceni v oblacích vzhůru vstříc Pánu. A pak už navždy budeme s Pánem.</span> <span class="verse"><a name="18">18</a>Těmito slovy se vzájemně potěšujte.</span> </p></div</div></div></body></html>