<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1cor">1 Corinthians</a> &gt <strong>Chapter 1</strong></div><p><span class="verse"><a name="1">1</a>Pavel, z vůle Boží povolaný apoštol Krista Ježíše, a bratr Sosthenes</span> <span class="verse"><a name="2">2</a>církvi Boží v Korintu, posvěceným v Kristu Ježíši, povolaným svatým, spolu se všemi, kteří vzývají jméno našeho Pána Ježíše Krista, ať jsou shromážděni kdekoliv, jinde či u nás:</span> <span class="verse"><a name="3">3</a>Milost vám a pokoj od Boha Otce našeho a Pána Ježíše Krista.</span> <span class="verse"><a name="4">4</a>Stále za vás Bohu děkuji pro milost Boží, která vám byla dána v Kristu Ježíši;</span> <span class="verse"><a name="5">5</a>on vás obohatil ve všem, v každém slovu i v každém poznání.</span> <span class="verse"><a name="6">6</a>Neboť svědectví o Kristu bylo mezi vámi potvrzeno,</span> <span class="verse"><a name="7">7</a>takže nejste pozadu v žádném daru milosti a čekáte, až se zjeví náš Pán Ježíš Kristus.</span> <span class="verse"><a name="8">8</a>On vám bude oporou až do konce, abyste v onen den našeho Pána Ježíše Krista nebyli obviněni.</span> <span class="verse"><a name="9">9</a>Věrný je Bůh, který vás povolal do společenství se svým Synem, naším Pánem Ježíšem Kristem.</span> <span class="verse"><a name="10">10</a>Prosím vás, bratří, pro jméno našeho Pána Ježíše Krista, abyste všichni byli svorni a neměli mezi sebou roztržky, nýbrž abyste dosáhli plné jednoty smýšlení i přesvědčení.</span> <span class="verse"><a name="11">11</a>Dověděl jsem se totiž o vás z domu Chloé, bratří, že jsou mezi vámi spory.</span> <span class="verse"><a name="12">12</a>Myslím tím to, že se mezi vámi říká: Já se hlásím k Pavlovi, já zase k Apollovi, já k Petrovi, já ke Kristu.</span> <span class="verse"><a name="13">13</a>Je snad Kristus rozdělen? Což byl Pavel za vás ukřižován? Nebo jste byli pokřtěni ve jméno Pavlovo?</span> <span class="verse"><a name="14">14</a>Děkuji Bohu, že jsem nikoho z vás nepokřtil kromě Krispa a Gaia;</span> <span class="verse"><a name="15">15</a>tak nemůže nikdo říci, že jste byli pokřtěni v moje jméno.</span> <span class="verse"><a name="16">16</a>Pokřtil jsem i rodinu Štěpánovu. Jinak už nevím, že bych byl ještě někoho pokřtil.</span> <span class="verse"><a name="17">17</a>Kristus mě totiž neposlal křtít, ale zvěstovat evangelium, ovšem ne moudrostí slov, aby Kristův kříž nepozbyl smyslu.</span> <span class="verse"><a name="18">18</a>Slovo o kříži je bláznovstvím těm, kdo jsou na cestě k záhubě; nám, kteří jdeme ke spáse, je mocí Boží.</span> <span class="verse"><a name="19">19</a>Je psáno: 'Zahubím moudrost moudrých a rozumnost rozumných zavrhnu.'</span> <span class="verse"><a name="20">20</a>Kde jsou učenci, kde znalci, kde řečníci tohoto věku? Neučinil Bůh moudrost světa bláznovstvím?</span> <span class="verse"><a name="21">21</a>Protože svět svou moudrostí nepoznal Boha v jeho moudrém díle, zalíbilo se Bohu spasit ty, kdo věří, bláznovskou zvěstí.</span> <span class="verse"><a name="22">22</a>Židé žádají zázračná znamení, Řekové vyhledávají moudrost,</span> <span class="verse"><a name="23">23</a>ale my kážeme Krista ukřižovaného. Pro Židy je to kámen úrazu, pro ostatní bláznovství,</span> <span class="verse"><a name="24">24</a>ale pro povolané, jak pro Židy, tak pro Řeky, je Kristus Boží moc a Boží moudrost.</span> <span class="verse"><a name="25">25</a>Neboť bláznovství Boží je moudřejší než lidé a slabost Boží je silnější než lidé.</span> <span class="verse"><a name="26">26</a>Pohleďte, bratří, koho si Bůh povolává: Není mezi vámi mnoho moudrých podle lidského soudu, ani mnoho mocných, ani mnoho urozených;</span> <span class="verse"><a name="27">27</a>ale co je světu bláznovstvím, to vyvolil Bůh, aby zahanbil moudré, a co je slabé, vyvolil Bůh, aby zahanbil silné;</span> <span class="verse"><a name="28">28</a>neurozené v očích světa a opovržené Bůh vyvolil, ano vyvolil to, co není, aby to, co jest, obrátil v nic -</span> <span class="verse"><a name="29">29</a>aby se tak žádný člověk nemohl vychloubat před Bohem.</span> <span class="verse"><a name="30">30</a>Vy však jste z Boží moci v Kristu Ježíši; on se nám stal moudrostí od Boha, spravedlností, posvěcením a vykoupením,</span> <span class="verse"><a name="31">31</a>jak je psáno: 'Kdo se chlubí, ať se chlubí v Pánu'.</span> </p></div</div></div></body></html>