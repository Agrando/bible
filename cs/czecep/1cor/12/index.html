<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1cor">1 Corinthians</a> &gt <strong>Chapter 12</strong></div><p><span class="verse"><a name="1">1</a>Pokud jde o duchovní dary, bratří, nechtěl bych vás nechat v nevědomosti.</span> <span class="verse"><a name="2">2</a>Pamatujete se, že když jste byli pohané, táhlo vás to neodolatelně k němým modlám.</span> <span class="verse"><a name="3">3</a>Proto vám zdůrazňuji, že žádný, kdo mluví z Ducha Božího, neřekne: "Ježíš buď proklet", a že nikdo nemůže říci: "Ježíš je Pán", leč v Duchu svatém.</span> <span class="verse"><a name="4">4</a>Jsou rozdílná obdarování, ale tentýž Duch;</span> <span class="verse"><a name="5">5</a>rozdílné služby, ale tentýž Pán;</span> <span class="verse"><a name="6">6</a>a rozdílná působení moci, ale tentýž Bůh, který působí všecko ve všech.</span> <span class="verse"><a name="7">7</a>Každému je dán zvláštní projev Ducha ke společnému prospěchu.</span> <span class="verse"><a name="8">8</a>Jednomu je skrze Ducha dáno slovo moudrosti, druhému slovo poznání podle téhož Ducha,</span> <span class="verse"><a name="9">9</a>někomu zase víra v témž Duchu, někomu dar uzdravování v jednom a témž Duchu,</span> <span class="verse"><a name="10">10</a>někomu působení mocných činů, dalšímu zase proroctví, jinému rozlišování duchů, někomu dar mluvit ve vytržení, jinému dar vykládat, co to znamená.</span> <span class="verse"><a name="11">11</a>To všechno působí jeden a týž Duch, který uděluje každému zvláštní dar, jak sám chce.</span> <span class="verse"><a name="12">12</a>Tak jako tělo je jedno, ale má mnoho údů, a jako všecky údy těla jsou jedno tělo, ač je jich mnoho, tak je to i s Kristem.</span> <span class="verse"><a name="13">13</a>Neboť my všichni, ať Židé či Řekové, ať otroci či svobodní, byli jsme jedním Duchem pokřtěni v jedno tělo a všichni jsme byli napojeni týmž Duchem.</span> <span class="verse"><a name="14">14</a>Tělo není jeden úd, nýbrž mnoho údů.</span> <span class="verse"><a name="15">15</a>Kdyby řekla noha: "Protože nejsem ruka, nepatřím k tělu", tím by ještě nepřestala být částí těla.</span> <span class="verse"><a name="16">16</a>A kdyby řeklo ucho "Protože nejsem oko, nepatřím k tělu," tím by ještě nepřestalo být částí těla.</span> <span class="verse"><a name="17">17</a>Kdyby celé tělo nebylo než oko, kde by byl sluch? A kdyby celé tělo nebylo než sluch, kde by byl čich?</span> <span class="verse"><a name="18">18</a>Ale Bůh dal tělu údy a každému z nich určil úkol, jak sám chtěl.</span> <span class="verse"><a name="19">19</a>Kdyby všechno bylo jen jedním údem, kam by se podělo tělo?</span> <span class="verse"><a name="20">20</a>Ve skutečnosti však je mnoho údů, ale jedno tělo.</span> <span class="verse"><a name="21">21</a>Oko nemůže říci ruce: "Nepotřebuji tě!" Ani hlava nemůže říci nohám: "Nepotřebuji vás!"</span> <span class="verse"><a name="22">22</a>A právě ty údy těla, které se zdají méně významné, jsou nezbytné,</span> <span class="verse"><a name="23">23</a>a které pokládáme za méně čestné, těm prokazujeme zvláštní čest, a neslušné slušněji zahalujeme,</span> <span class="verse"><a name="24">24</a>jak to naše slušné údy nepotřebují. Bůh zařídil tělo tak, že přehlíženým údům dal hojnější čest,</span> <span class="verse"><a name="25">25</a>aby v těle nedošlo k roztržce, ale aby údy shodně pečovaly jeden o druhý.</span> <span class="verse"><a name="26">26</a>Trpí-li jeden úd, trpí spolu s ním všechny. A dochází-li slávy jeden úd, všechny se radují spolu s ním.</span> <span class="verse"><a name="27">27</a>Vy jste tělo Kristovo, a každý z vás je jedním z jeho údů.</span> <span class="verse"><a name="28">28</a>A v církvi ustanovil Bůh jedny za apoštoly, druhé za proroky, třetí za učitele; potom jsou mocné činy, pak dary uzdravování, služba potřebným, řízení církve, řeč ve vytržení.</span> <span class="verse"><a name="29">29</a>Jsou snad všichni apoštoly? Jsou všichni proroky? Jsou všichni učiteli? Mají všichni moc činit divy?</span> <span class="verse"><a name="30">30</a>Mají všichni dar uzdravovat? Mají všichni schopnost mluvit ve vytržení rozličnými jazyky? Dovedou je všichni vykládat?</span> <span class="verse"><a name="31">31</a>Usilujte o vyšší dary! A ukážu vám ještě mnohem vzácnější cestu:</span> </p></div</div></div></body></html>