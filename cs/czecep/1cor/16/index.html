<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>Pokud jde o sbírku pro církev v Jeruzalémě, dělejte to podle pokynů, které jsem dal církvím v Galacii.</span> <span class="verse"><a name="2">2</a>V první den týdne nechť každý z vás dá stranou, co může postrádat, aby sbírka nezačala teprve tehdy, až k vám přijdu.</span> <span class="verse"><a name="3">3</a>Až budu u vás, vyšlu ty, které doporučíte, s průvodními listy, aby donesli dar vaší vděčnosti do Jeruzaléma.</span> <span class="verse"><a name="4">4</a>Ukáže-li se vhodné, abych tam šel také já, půjdou se mnou.</span> <span class="verse"><a name="5">5</a>Přijdu k vám, až dokončím cestu Makedonií. Makedonií totiž jen projdu,</span> <span class="verse"><a name="6">6</a>ale u vás bych chtěl zůstat déle, snad i přes celou zimu, abyste vy mne potom vypravili na další cestu.</span> <span class="verse"><a name="7">7</a>Nerad bych se u vás jen zastavil; doufám, že s vámi budu moci zůstat nějaký čas, dovolí-li to Pán.</span> <span class="verse"><a name="8">8</a>V Efezu zůstanu až do letnic;</span> <span class="verse"><a name="9">9</a>otevřela se mi zde veliká a nadějná příležitost, ale také protivníků je mnoho.</span> <span class="verse"><a name="10">10</a>Přijde-li Timoteus, hleďte, aby byl mezi vámi bez obav; vždyť koná dílo Páně stejně jako já.</span> <span class="verse"><a name="11">11</a>Ať ho nikdo z vás nepodceňuje! Vypravte ho na cestu ke mně s bratrskou láskou, neboť na něho čekám spolu s jinými bratry.</span> <span class="verse"><a name="12">12</a>Pokud jde o bratra Apolla, velice jsem na něj naléhal, aby k vám šel spolu s jinými bratry, ale v žádném případě nechtěl jít už nyní; půjde však, jakmile se ukáže vhodná příležitost.</span> <span class="verse"><a name="13">13</a>Buďte bdělí, stůjte pevně ve víře, buďte stateční a silní!</span> <span class="verse"><a name="14">14</a>Všecko nechť se mezi vámi děje v lásce.</span> <span class="verse"><a name="15">15</a>O něco vás prosím, bratří. Víte o rodině Štěpánově, že první z celé Achaje uvěřili a dali se do služby bratřím.</span> <span class="verse"><a name="16">16</a>I vy se ochotně podřizujte takovým lidem a každému, kdo pracuje na společném díle.</span> <span class="verse"><a name="17">17</a>Mám radost, že přišli Štěpán, Fortunát a Achaikos, neboť mi nahradili vaši nepřítomnost.</span> <span class="verse"><a name="18">18</a>Uklidnili mé i vaše srdce. Važte si takových lidí!</span> <span class="verse"><a name="19">19</a>Pozdravují vás církve v Asii. Velice vás v Pánu pozdravuje Akvilas a Priska spolu s církví, která se shromažďuje v jejich domě.</span> <span class="verse"><a name="20">20</a>Pozdravují vás všichni bratří. Pozdravte se navzájem svatým políbením.</span> <span class="verse"><a name="21">21</a>Pozdrav mou, Pavlovou rukou.</span> <span class="verse"><a name="22">22</a>Kdo nemiluje Pána, ať je proklet! Maranatha!</span> <span class="verse"><a name="23">23</a>Milost Pána Ježíše buď s vámi.</span> <span class="verse"><a name="24">24</a>Moje láska je s vámi všemi v Kristu Ježíši.</span> </p></div</div></div></body></html>