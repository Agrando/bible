<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1cor/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1cor">1 Corinthians</a> &gt <strong>Chapter 13</strong></div><p><span class="verse"><a name="1">1</a>Kdybych mluvil jazyky lidskými i andělskými, ale lásku bych neměl, jsem jenom dunící kov a zvučící zvon.</span> <span class="verse"><a name="2">2</a>Kdybych měl dar proroctví, rozuměl všem tajemstvím a obsáhl všecko poznání, ano kdybych měl tak velikou víru, že bych hory přenášel, ale lásku bych neměl, nic nejsem.</span> <span class="verse"><a name="3">3</a>A kdybych rozdal všecko, co mám, ano kdybych vydal sám sebe k upálení, ale lásku bych neměl, nic mi to neprospěje.</span> <span class="verse"><a name="4">4</a>Láska je trpělivá, laskavá, nezávidí, láska se nevychloubá a není domýšlivá.</span> <span class="verse"><a name="5">5</a>Láska nejedná nečestně, nehledá svůj prospěch, nedá se vydráždit, nepočítá křivdy.</span> <span class="verse"><a name="6">6</a>Nemá radost ze špatnosti, ale vždycky se raduje z pravdy.</span> <span class="verse"><a name="7">7</a>Ať se děje cokoliv, láska vydrží, láska věří, láska má naději, láska vytrvá.</span> <span class="verse"><a name="8">8</a>Láska nikdy nezanikne. Proroctví - to pomine; jazyky - ty ustanou; poznání - to bude překonáno.</span> <span class="verse"><a name="9">9</a>Vždyť naše poznání je jen částečné, i naše prorokování je jen částečné;</span> <span class="verse"><a name="10">10</a>až přijde plnost, tehdy to, co je částečné, bude překonáno.</span> <span class="verse"><a name="11">11</a>Dokud jsem byl dítě, mluvil jsem jako dítě, smýšlel jsem jako dítě, usuzoval jsem jako dítě; když jsem se stal mužem, překonal jsem to, co je dětinské.</span> <span class="verse"><a name="12">12</a>Nyní vidíme jako v zrcadle, jen v hádance, potom však uzříme tváří v tvář. Nyní poznávám částečně, ale potom poznám plně, jako Bůh zná mne.</span> <span class="verse"><a name="13">13</a>A tak zůstává víra, naděje, láska - ale největší z té trojice je láska.</span> </p></div</div></div></body></html>