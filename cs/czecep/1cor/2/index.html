<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1cor">1 Corinthians</a> &gt <strong>Chapter 2</strong></div><p><span class="verse"><a name="1">1</a>Ani já, bratří, když jsem přišel k vám, nepřišel jsem vám hlásat Boží tajemství nadnesenými slovy nebo moudrostí.</span> <span class="verse"><a name="2">2</a>Rozhodl jsem se totiž, že mezi vámi nebudu znát nic než Ježíše Krista, a to Krista ukřižovaného.</span> <span class="verse"><a name="3">3</a>Přišel jsem k vám sláb, s velkou bázní a chvěním;</span> <span class="verse"><a name="4">4</a>má řeč a mé kázání se neopíraly o vemlouvavá slova lidské moudrosti, ale prokazovaly se Duchem a mocí,</span> <span class="verse"><a name="5">5</a>aby se tak vaše víra nezakládala na moudrosti lidské, ale na moci Boží.</span> <span class="verse"><a name="6">6</a>Moudrosti sice učíme, ale jen ty, kteří jsou dospělí ve víře - ne ovšem moudrosti tohoto věku či vládců tohoto věku, spějících k záhubě,</span> <span class="verse"><a name="7">7</a>nýbrž moudrosti Boží, skryté v tajemství, kterou Bůh od věčnosti určil pro naše oslavení.</span> <span class="verse"><a name="8">8</a>Tu moudrost nikdo z vládců tohoto věku nepoznal; neboť kdyby ji byli poznali, nebyli by ukřižovali Pána slávy.</span> <span class="verse"><a name="9">9</a>Ale jak je psáno: 'Co oko nevidělo a ucho neslyšelo, co ani člověku na mysl nepřišlo, připravil Bůh těm, kdo ho milují.'</span> <span class="verse"><a name="10">10</a>Nám však to Bůh zjevil skrze Ducha; Duch totiž zkoumá všechno, i hlubiny Boží.</span> <span class="verse"><a name="11">11</a>Neboť kdo z lidí zná, co je v člověku, než jeho vlastní duch? Právě tak nikdo nepoznal, co je v Bohu, než Duch Boží.</span> <span class="verse"><a name="12">12</a>My jsme však nepřijali ducha světa, ale Ducha, který je z Boha,</span> <span class="verse"><a name="13">13</a>abychom poznali, co nám Bůh daroval. O tom i mluvíme ne tak, jak nás naučila lidská moudrost, ale jak nás naučil Duch, a duchovní věci vykládáme slovy Ducha.</span> <span class="verse"><a name="14">14</a>Přirozený člověk nemůže přijmout věci Božího Ducha; jsou mu bláznovstvím a nemůže je chápat, protože se dají posoudit jen Duchem.</span> <span class="verse"><a name="15">15</a>Člověk obdařený Duchem je schopen posoudit všecko, ale sám nemůže být nikým správně posouzen.</span> <span class="verse"><a name="16">16</a>Vždyť 'kdo poznal mysl Páně a kdo ho bude poučovat?' My však mysl Kristovu máme.</span> </p></div</div></div></body></html>