<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>Já jsem k vám, bratří, nemohl mluvit jako k těm, kteří mají Ducha, nýbrž jako k těm, kteří myslí jen po lidsku, jako k nedospělým v Kristu.</span> <span class="verse"><a name="2">2</a>Mlékem jsem vás živil, pokrm jsem vám jíst nedával, protože jste jej nemohli snést - ani teď ještě nemůžete,</span> <span class="verse"><a name="3">3</a>neboť dosud patříte světu. Odkud je mezi vámi závist a svár, ne-li z toho, že patříte světu a žijete jako ostatní lidé?</span> <span class="verse"><a name="4">4</a>Když se jeden z vás hlásí k Pavlovi a druhý k Apollovi, neznamená to, že jste lidé světa?</span> <span class="verse"><a name="5">5</a>Kdo je vlastně Apollos? A kdo je Pavel? Služebníci, kteří vás přivedli k víře, každý tak, jak mu dal Pán.</span> <span class="verse"><a name="6">6</a>Já jsem zasadil, Apollos zaléval, ale Bůh dal vzrůst;</span> <span class="verse"><a name="7">7</a>a tak nic neznamená ten, kdo sází, ani kdo zalévá, nýbrž Bůh, který dává vzrůst.</span> <span class="verse"><a name="8">8</a>Kdo sází a kdo zalévá, patří k sobě, ale každý podle vlastní práce obdrží svou odměnu.</span> <span class="verse"><a name="9">9</a>Jsme spolupracovníci na Božím díle, a vy jste Boží pole, Boží stavba.</span> <span class="verse"><a name="10">10</a>Podle milosti Boží, která mi byla dána, jako rozumný stavitel jsem položil základ a druhý na něm staví. Každý ať dává pozor, jak na něm staví.</span> <span class="verse"><a name="11">11</a>Nikdo totiž nemůže položit jiný základ než ten, který už je položen, a to je Ježíš Kristus.</span> <span class="verse"><a name="12">12</a>Zda někdo na tomto základu staví ze zlata, stříbra, drahého kamení, či ze dřeva, trávy, slámy -</span> <span class="verse"><a name="13">13</a>dílo každého vyjde najevo. Ukáže je onen den, neboť se zjeví v ohni; a oheň vyzkouší, jaké je dílo každého člověka.</span> <span class="verse"><a name="14">14</a>Když jeho dílo vydrží, dostane odměnu.</span> <span class="verse"><a name="15">15</a>Když mu dílo shoří, utrpí škodu; sám bude sice zachráněn, ale projde ohněm.</span> <span class="verse"><a name="16">16</a>Nevíte, že jste Boží chrám a že Duch Boží ve vás přebývá?</span> <span class="verse"><a name="17">17</a>Kdo ničí chrám Boží, toho zničí Bůh; neboť Boží chrám je svatý, a ten chrám jste vy.</span> <span class="verse"><a name="18">18</a>Ať nikdo sám sebe neklame. Domnívá-li se někdo z vás, že je v tomto světě moudrý, ať se stane bláznem, aby se stal opravdu moudrým.</span> <span class="verse"><a name="19">19</a>Moudrost tohoto věku je bláznovstvím před Bohem, neboť je psáno: 'Nachytá moudré na jejich vychytralost';</span> <span class="verse"><a name="20">20</a>a jinde: 'Hospodin zná úmysly moudrých a ví, že jsou marné.'</span> <span class="verse"><a name="21">21</a>A tak ať se nikdo nechlubí lidmi. Všechno je vaše,</span> <span class="verse"><a name="22">22</a>ať Pavel nebo Apollos nebo Petr, ať svět nebo život nebo smrt, přítomnost nebo budoucnost, všechno je vaše,</span> <span class="verse"><a name="23">23</a>vy však jste Kristovi a Kristus je Boží.</span> </p></div</div></div></body></html>