<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1cor">1 Corinthians</a> &gt <strong>Chapter 8</strong></div><p><span class="verse"><a name="1">1</a>Pokud jde o maso obětované modlám, víme, že 'všichni máme poznání'. Poznání však vede k domýšlivosti, kdežto láska buduje.</span> <span class="verse"><a name="2">2</a>Jestliže si někdo myslí, že něco už plně poznal, ten ještě nepoznal tak, jak je třeba.</span> <span class="verse"><a name="3">3</a>Kdo však miluje Boha, je od něho poznán.</span> <span class="verse"><a name="4">4</a>Pokud tedy jde o to, zda se smí jíst maso obětované modlám, víme, že modly ani bohové tohoto světa nic nejsou a že jest jen jeden Bůh.</span> <span class="verse"><a name="5">5</a>I když jsou tak zvaní bohové na nebi či na zemi - jakože je mnoho takových bohů a pánů -</span> <span class="verse"><a name="6">6</a>my přece víme, že je jediný Bůh Otec, od něhož je všecko, a my jsme tu pro něho, a jediný Pán Ježíš Kristus, skrze něhož je všecko, i my jsme skrze něho.</span> <span class="verse"><a name="7">7</a>Ale všichni nemají toto poznání. Někteří jsou až podnes tak zvyklí na modly, že jedí toto maso jako oběti modlám; jejich svědomí je nejisté, a proto je poskvrněno.</span> <span class="verse"><a name="8">8</a>Pokrm nás Bohu nepřiblíží; nejíme-li obětované maso, nic neztrácíme, jíme-li, nic nezískáme.</span> <span class="verse"><a name="9">9</a>Dejte si pozor, aby se tato vaše svoboda nestala kamenem úrazu pro slabé.</span> <span class="verse"><a name="10">10</a>Když někdo tebe, který máš poznání, uvidí za stolem v pohanském chrámě, zda tím nepřivedeš svědomí toho slabého bratra k tomu, aby také jedl maso obětované modlám?</span> <span class="verse"><a name="11">11</a>Jenže tak bude ten slabý tvým poznáním uveden do záhuby - bratr, pro kterého Kristus zemřel!</span> <span class="verse"><a name="12">12</a>Když takto hřešíte proti bratřím a ubíjíte jejich slabé svědomí, hřešíte proti Kristu.</span> <span class="verse"><a name="13">13</a>A proto: je-li jídlo kamenem úrazu pro mého bratra, nechci už nikdy jíst maso, abych nepřivedl svého bratra k pádu.</span> </p></div</div></div></body></html>