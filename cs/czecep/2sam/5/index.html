<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2sam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2sam">2 Samuel</a> &gt <strong>Chapter 5</strong></div><p><span class="verse"><a name="1">1</a>Všechny izraelské kmeny přišly k Davidovi do Chebrónu a prohlásily: "Hle, jsme tvá krev a tvé tělo.</span> <span class="verse"><a name="2">2</a>Už tenkrát, když králem nad námi byl Saul, vyváděl a přiváděl jsi Izraele ty. Tobě Hospodin řekl: »Ty budeš pást Izraele, můj lid, ty budeš vévodou nad Izraelem.«"</span> <span class="verse"><a name="3">3</a>Přišli i všichni izraelští starší ke králi do Chebrónu a král David s nimi v Chebrónu uzavřel před Hospodinem smlouvu. I pomazali Davida za krále nad Izraelem.</span> <span class="verse"><a name="4">4</a>Davidovi bylo třicet let, když se stal králem; kraloval čtyřicet let.</span> <span class="verse"><a name="5">5</a>V Chebrónu kraloval nad Judou sedm let a šest měsíců, v Jeruzalémě kraloval třiatřicet let nad celým Izraelem i nad Judou.</span> <span class="verse"><a name="6">6</a>Král šel se svými muži na Jeruzalém proti Jebúsejcům, obyvatelům země. Ti Davidovi řekli: "Sem nevstoupíš, leč bys odstranil slepé a kulhaví." Prohlásili: "Sem David nevstoupí."</span> <span class="verse"><a name="7">7</a>Ale David dobyl skalní pevnost Sijón, to je Město Davidovo.</span> <span class="verse"><a name="8">8</a>Onoho dne David řekl: "Každý, kdo chce bít Jebúsejce, ať pronikne vodní štolou na ty kulhavé a slepé, které David z duše nenávidí." Proto se říká: »Slepý a kulhavý nevstoupí do Božího domu.«</span> <span class="verse"><a name="9">9</a>David se usadil ve skalní pevnosti a nazval ji Město Davidovo. Vybudoval okruh od Miló až k domu.</span> <span class="verse"><a name="10">10</a>David se stále více vzmáhal a Hospodin, Bůh zástupů, byl s ním.</span> <span class="verse"><a name="11">11</a>Týrský král Chíram poslal k Davidovi posly; poslal mu cedrové dřevo, tesaře a kameníky; ti postavili Davidovi dům.</span> <span class="verse"><a name="12">12</a>David poznal, že jej Hospodin potvrdil za krále nad Izraelem a že kvůli svému izraelskému lidu povznese jeho království.</span> <span class="verse"><a name="13">13</a>Po svém příchodu z Chebrónu si vzal David další ženiny a ženy z Jeruzaléma. Davidovi se narodili další synové a dcery.</span> <span class="verse"><a name="14">14</a>Toto jsou jména těch, kteří se mu narodili v Jeruzalémě: Šamúa, Šóbab, Nátan, Šalomoun,</span> <span class="verse"><a name="15">15</a>Jibchár, Elíšúa, Nefeg a Jafía,</span> <span class="verse"><a name="16">16</a>Elíšáma, Eljáda a Elífelet.</span> <span class="verse"><a name="17">17</a>Když Pelištejci uslyšeli, že byl David pomazán za krále nad Izraelem, vytáhli všichni Pelištejci Davida hledat. David o tom uslyšel a sestoupil ke skalní pevnosti.</span> <span class="verse"><a name="18">18</a>Pelištejci přitáhli a rozložili se v dolině Refájců.</span> <span class="verse"><a name="19">19</a>David se doptával Hospodina: "Mám proti Pelištejcům vytáhnout? Vydáš mi je do rukou?" Hospodin Davidovi odpověděl: "Vytáhni. Určitě ti vydám Pelištejce do rukou."</span> <span class="verse"><a name="20">20</a>David přišel do Baal-perasímu. Tam je David pobil. Prohlásil: "Hospodin jako prudké vody prolomil přede mnou řady mých nepřátel." Proto pojmenovali to místo Baal-perasím (to je Pán průlomů).</span> <span class="verse"><a name="21">21</a>Pelištejci tam zanechali své modlářské stvůry; David a jeho muži je odnesli.</span> <span class="verse"><a name="22">22</a>Pelištejci potom vytáhli znovu a rozložili se v dolině Refájců.</span> <span class="verse"><a name="23">23</a>Když se David doptával Hospodina, on odpověděl: "Netáhni. Obejdi je zezadu a napadni je směrem od balzámovníků.</span> <span class="verse"><a name="24">24</a>Jakmile uslyšíš v korunách balzámovníků šelest kroků, tehdy si pospěš, neboť tehdy vyjde před tebou Hospodin a pobije tábor Pelištejců."</span> <span class="verse"><a name="25">25</a>David vykonal, co mu Hospodin přikázal, a pobíjel Pelištejce od Geby až do Gezeru.</span> </p></div</div></div></body></html>