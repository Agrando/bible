<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2sam/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2sam">2 Samuel</a> &gt <strong>Chapter 23</strong></div><p><span class="verse"><a name="1">1</a>Toto jsou Davidova poslední slova: "Výrok Davida, syna Jišajova, výrok muže Nejvyšším povýšeného, pomazaného Bohem Jákobovým, líbezného pěvce izraelských žalmů.</span> <span class="verse"><a name="2">2</a>Hospodinův duch skrze mne mluvil, na mém jazyku byla řeč jeho.</span> <span class="verse"><a name="3">3</a>Pravil mi Bůh Izraele, skála Izraele ke mně promluvila: Kdo člověku vládne spravedlivě, ten, kdo vládne v Boží bázni,</span> <span class="verse"><a name="4">4</a>je jak jitřní světlo při východu slunce, jak bez mráčku jitro, od jehož jasu a vláhy se zelená země.</span> <span class="verse"><a name="5">5</a>I když můj dům před Bohem takový není, ustanovil pro mne věčnou smlouvu ve všem uspořádanou a dodrženou. Je to veškerá má spása a veškeré blaho, odjinud nevzejde nic.</span> <span class="verse"><a name="6">6</a>Ničemník bude jak trní zavržené všemi, nikdo na ně rukou nesáhne.</span> <span class="verse"><a name="7">7</a>Ten, kdo by se ho chtěl dotknout, vezme železo, násadu kopí. Budou sežehnuti a spáleni ohněm ve svém sídle."</span> <span class="verse"><a name="8">8</a>Toto jsou jména Davidových bohatýrů: Jóšeb Bašebet Tachkemónský, vůdce osádky. Ten s rozkoší vrhal oštěp; naráz jich proklál osm set.</span> <span class="verse"><a name="9">9</a>Po něm Eleazar, syn Dóda, syna Achóchiova, jeden ze tří bohatýrů, kteří byli s Davidem, když dráždili Pelištejce a ti se tam shromáždili k boji; izraelští muži též přitáhli.</span> <span class="verse"><a name="10">10</a>Povstal a bil Pelištejce, až se mu ruka unavila a křečovitě svírala meč. Toho dne připravil Hospodin veliké vysvobození. Lid se obrátil za ním a už jen obíral pobité.</span> <span class="verse"><a name="11">11</a>Po něm byl Šama, syn Ageův, Hararský. Pelištejci se shromáždili do houfu; byl tam díl pole plný čočky. Lid před Pelištejci utíkal.</span> <span class="verse"><a name="12">12</a>On se postavil doprostřed toho dílu, osvobodil jej a bil Pelištejce. Tak Hospodin připravil veliké vysvobození.</span> <span class="verse"><a name="13">13</a>Jiní tři ze třiceti vůdců sestoupili a přišli o žních k Davidovi do jeskyně Adulámu. Pelištejský houf ležel v dolině Refájců.</span> <span class="verse"><a name="14">14</a>David byl tehdy ve skalní skrýši, postavení Pelištejců bylo tenkrát u Betléma.</span> <span class="verse"><a name="15">15</a>Tu David zatoužil: "Kdo mi dá napít vody z betlémské studny, která je u brány?"</span> <span class="verse"><a name="16">16</a>Ti tři bohatýři vtrhli do pelištejského tábora, načerpali vodu z betlémské studny, která je u brány, a přinesli ji Davidovi. On však nechtěl pít, nýbrž vykonal jí úlitbu Hospodinu.</span> <span class="verse"><a name="17">17</a>Řekl: "Hospodine, nechť jsem dalek toho, abych udělal něco takového. Což to není krev mužů, kteří šli s nasazením života?" Proto se jí nechtěl napít. To vykonali ti tři bohatýři.</span> <span class="verse"><a name="18">18</a>Také Abíšaj, bratr Jóabův, syn Serújin, byl vůdce tří. I on zamával kopím a proklál jich na tři sta. Mezi těmi třemi byl nejproslulejší.</span> <span class="verse"><a name="19">19</a>Byl z těch tří nejváženější a byl jejich velitelem, ale oněm třem prvním se nevyrovnal.</span> <span class="verse"><a name="20">20</a>Benajáš, syn Jójady, syna zdatného muže z Kabseelu, muže mnoha činů, ubil dva moábské reky a sestoupil a ubil v jámě lva; byl tehdy sníh.</span> <span class="verse"><a name="21">21</a>Ubil též Egypťana hrozného vzezření; Egypťan měl v ruce kopí. Sestoupil k němu s holí, vytrhl Egypťanovi kopí z ruky a jeho vlastním kopím ho zabil.</span> <span class="verse"><a name="22">22</a>Toto vykonal Benajáš, syn Jójadův. A byl mezi těmi třemi bohatýry proslulý.</span> <span class="verse"><a name="23">23</a>Z těch třiceti byl nejváženější, ale oněm třem prvním se nevyrovnal. David ho přidělil ke své tělesné stráži.</span> <span class="verse"><a name="24">24</a>Mezi těmi třiceti byl také Asáel, bratr Jóabův, Elchánan, syn Dóda Betlémského,</span> <span class="verse"><a name="25">25</a>Šama Charódský, Elíka Charódský,</span> <span class="verse"><a name="26">26</a>Cheles Paltejský, Íra, syn Íkeše Tekójského,</span> <span class="verse"><a name="27">27</a>Abíezer Anatótský, Mebúnaj Chúšatský,</span> <span class="verse"><a name="28">28</a>Salmón Achóchejský, Mahraj Netófský,</span> <span class="verse"><a name="29">29</a>Cheleb, syn Baany Netófského, Ítaj, syn Ríbaje z Gibeje Benjamínovců,</span> <span class="verse"><a name="30">30</a>Benajáš Pireatónský, Hidaj z Gaašských úvalů,</span> <span class="verse"><a name="31">31</a>Abí-albón Arbátský, Azmávet Barchúmský,</span> <span class="verse"><a name="32">32</a>Eljachba Šaalbónský, ze synů Jášenových Jónatan,</span> <span class="verse"><a name="33">33</a>Šama Hararský, Achíam, syn Šárara Ararského,</span> <span class="verse"><a name="34">34</a>Elífelet, syn Achasbaje, syna Maakaťanova, Elíam, syn Achítofela Gíloského,</span> <span class="verse"><a name="35">35</a>Chesrav Karmelský, Paaraj Arbejský,</span> <span class="verse"><a name="36">36</a>Jigál, syn Nátana ze Sóby, Bání Gádský,</span> <span class="verse"><a name="37">37</a>Selek Amónský, Nacharaj Beerótský, zbrojnoš Jóaba, syna Serújina,</span> <span class="verse"><a name="38">38</a>Íra Jitrejský, Gáreb Jitrejský</span> <span class="verse"><a name="39">39</a>a Urijáš Chetejský. Všech bylo třicet sedm.</span> </p></div</div></div></body></html>