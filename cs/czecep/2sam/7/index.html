<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2sam/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2sam">2 Samuel</a> &gt <strong>Chapter 7</strong></div><p><span class="verse"><a name="1">1</a>Když král už sídlil ve svém domě a Hospodin mu dopřál klid ode všech jeho okolních nepřátel,</span> <span class="verse"><a name="2">2</a>tu řekl král proroku Nátanovi: "Hleď, já sídlím v domě cedrovém, a Boží schrána sídlí pod stanovou houní."</span> <span class="verse"><a name="3">3</a>Nátan králi odvětil: "Jen udělej vše, co máš na srdci, neboť Hospodin je s tebou."</span> <span class="verse"><a name="4">4</a>Ale té noci se stalo slovo Hospodinovo k Nátanovi:</span> <span class="verse"><a name="5">5</a>"Jdi a řekni mému služebníku Davidovi: Toto praví Hospodin: Ty mi chceš vybudovat dům, abych v něm sídlil?</span> <span class="verse"><a name="6">6</a>Nesídlil jsem v domě od toho dne, kdy jsem syny Izraele vyvedl z Egypta, až do dne tohoto. Přecházel jsem se stanem a s příbytkem.</span> <span class="verse"><a name="7">7</a>Ať jsem přecházel se všemi Izraelci kudykoli, zdalipak jsem kdy řekl některému z izraelských vůdců, jemuž jsem přikázal pást Izraele, svůj lid: »Proč mi nezbudujete cedrový dům?«</span> <span class="verse"><a name="8">8</a>Nyní tedy promluvíš takto k mému služebníku Davidovi: Toto praví Hospodin zástupů: Vzal jsem tě z pastvin od stáda, abys byl vévodou nad mým lidem, nad Izraelem.</span> <span class="verse"><a name="9">9</a>Byl jsem s tebou, ať jsi šel kamkoli. Vyhladil jsem před tebou všechny tvé nepřátele. Tvé jméno jsem učinil tak veliké, jako je jméno velikánů na zemi.</span> <span class="verse"><a name="10">10</a>I svému lidu, Izraeli, jsem připravil místo a zasadil jej; tam bude bydlet a už nikdy nebude znepokojován, už jej nebudou ponižovat bídáci jako dřív,</span> <span class="verse"><a name="11">11</a>ode dne, kdy jsem správou svého izraelského lidu pověřil soudce. Tobě jsem dopřál klid ode všech tvých nepřátel. Hospodin ti oznamuje, že on vybuduje dům tobě.</span> <span class="verse"><a name="12">12</a>Až se naplní tvé dny a ty ulehneš ke svým otcům, dám po tobě povstat tvému potomku, který vzejde z tvého lůna, a upevním jeho království.</span> <span class="verse"><a name="13">13</a>Ten vybuduje dům pro mé jméno a já upevním jeho královský trůn navěky.</span> <span class="verse"><a name="14">14</a>Já mu budu Otcem a on mi bude synem. Když se proviní, budu ho trestat metlou a ranami jako kteréhokoli člověka.</span> <span class="verse"><a name="15">15</a>Avšak svoje milosrdenství mu neodejmu, jako jsem je odňal Saulovi, kterého jsem před tebou odvrhl.</span> <span class="verse"><a name="16">16</a>Tvůj dům a tvé království budou před tebou trvat navěky, tvůj trůn bude navěky upevněn."</span> <span class="verse"><a name="17">17</a>Nátan k Davidovi promluvil ve smyslu všech těchto slov a celého tohoto vidění.</span> <span class="verse"><a name="18">18</a>Král David pak vešel, usedl před Hospodinem a řekl: "Co jsem já, Panovníku Hospodine, a co je můj dům, že jsi mě přivedl až sem?</span> <span class="verse"><a name="19">19</a>A i to bylo v tvých očích málo, Panovníku Hospodine. Dokonce přislibuješ domu služebníka svého dlouhá léta. Takové naučení dopřáváš člověku, Panovníku Hospodine.</span> <span class="verse"><a name="20">20</a>O čem by ještě mohl David k tobě promluvit? Panovníku Hospodine, ty znáš svého služebníka.</span> <span class="verse"><a name="21">21</a>Pro své slovo a podle svého srdce jsi učinil celou tuto velikou věc a dal o ní vědět svému služebníku.</span> <span class="verse"><a name="22">22</a>Vždyť jsi tak veliký, Hospodine Bože. Není žádného jako ty, není Boha kromě tebe, podle toho všeho, co jsme na vlastní uši slyšeli.</span> <span class="verse"><a name="23">23</a>Kdo je jako tvůj lid, jako Izrael, jediný pronárod na zemi, jejž si Bůh přišel vykoupit jako svůj lid, a tak si učinil jméno! Vykonal jsi pro něj veliké a hrozné věci, pro svou zemi, před svým lidem, který sis vykoupil z Egypta, z pronárodů, z jeho bohů.</span> <span class="verse"><a name="24">24</a>Pevně jsi podepřel svůj izraelský lid, je tvým lidem navěky. A sám ses jim stal, Hospodine, Bohem.</span> <span class="verse"><a name="25">25</a>Nyní tedy, Hospodine Bože, potvrď navěky své slovo, které jsi promluvil o svém služebníku a o jeho domě. Učiň, jak jsi promluvil.</span> <span class="verse"><a name="26">26</a>Ať je navěky veliké tvé jméno, ať se říká: »Hospodin zástupů je Bůh nad Izraelem.« A dům tvého služebníka Davida ať je před tebou pevný.</span> <span class="verse"><a name="27">27</a>Neboť ty, Hospodine zástupů, Bože Izraele, jsi svému služebníku ohlásil: »Vybuduji ti dům.« Proto tvůj služebník našel odvahu modlit se k tobě tuto modlitbu.</span> <span class="verse"><a name="28">28</a>Ano, Panovníku Hospodine, ty sám jsi Bůh, tvá slova jsou pravda. Přislíbil jsi svému služebníku takové dobrodiní.</span> <span class="verse"><a name="29">29</a>Nyní tedy požehnej laskavě domu svého služebníka, aby trval před tebou navěky. Vždyť jsi to, Panovníku Hospodine, přislíbil. Tvým požehnáním bude dům tvého služebníka požehnán navěky."</span> </p></div</div></div></body></html>