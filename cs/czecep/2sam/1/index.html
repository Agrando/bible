<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>Po Saulově smrti se David vrátil z vítězné bitvy s Amálekem a zůstal dva dny v Siklagu.</span> <span class="verse"><a name="2">2</a>Třetího dne přišel nějaký muž ze Saulova tábora s roztrženým šatem a s prstí na hlavě. Přišel k Davidovi, padl na zem a poklonil se.</span> <span class="verse"><a name="3">3</a>David se ho zeptal: "Odkud jdeš?" On mu řekl: "Unikl jsem z izraelského tábora."</span> <span class="verse"><a name="4">4</a>David se dále tázal: "Pověz, co se stalo?" On řekl, že lid utekl z bitvy, že také mnoho lidu padlo a našlo smrt, že i Saul a jeho syn Jónatan zahynuli.</span> <span class="verse"><a name="5">5</a>David se zeptal mládence, který mu to oznámil: "Jak víš, že zemřel Saul a jeho syn Jónatan?"</span> <span class="verse"><a name="6">6</a>Mládenec, který mu to oznámil, odvětil: "Náhodou jsem se ocitl v pohoří Gilbóa. A hle, Saul se opíral o své kopí a vozy a jezdci už na něj dotírali.</span> <span class="verse"><a name="7">7</a>Ještě se obrátil, spatřil mě a zavolal na mě. Ozval jsem se: »Tu jsem.«</span> <span class="verse"><a name="8">8</a>Zeptal se: »Kdo jsi?« Odvětil jsem mu: »Jsem Amálekovec.«</span> <span class="verse"><a name="9">9</a>Vyzval mě: »Postav se ke mně a usmrť mě, neboť mě svírá smrtelná křeč, ale ještě je ve mně život.«</span> <span class="verse"><a name="10">10</a>Postavil jsem se k němu a usmrtil jsem ho. Poznal jsem, že po svém pádu stejně nebude živ. Sňal jsem mu z hlavy královskou čelenku a z paže náramek a přinesl jsem je sem svému pánu."</span> <span class="verse"><a name="11">11</a>David uchopil svůj šat a roztrhl jej, stejně tak i všichni muži, kteří byli s ním.</span> <span class="verse"><a name="12">12</a>Naříkali, plakali a postili se až do večera pro Saula a pro jeho syna Jónatana i pro Hospodinův lid, pro dům izraelský, že padli mečem.</span> <span class="verse"><a name="13">13</a>David se zeptal mládence, který mu to oznámil: "Odkud jsi?" On řekl: "Jsem syn Amálekovského bezdomovce."</span> <span class="verse"><a name="14">14</a>David se na něj rozkřikl: "Jak to, že ses nebál vztáhnout ruku a zahubit Hospodinova pomazaného?"</span> <span class="verse"><a name="15">15</a>David zavolal jednoho z družiny a poručil: "Přistup a sraz ho!" A on ho ubil k smrti.</span> <span class="verse"><a name="16">16</a>David mu totiž řekl: "Krev, kterou jsi prolil, ať padne na tvou hlavu. Tvá ústa tě usvědčila, když jsi řekl: »Já jsem usmrtil Hospodinova pomazaného.«"</span> <span class="verse"><a name="17">17</a>I zpíval David nad Saulem a nad jeho synem Jónatanem tento žalozpěv.</span> <span class="verse"><a name="18">18</a>Vyzval také Judejce, aby se při něm učili zacházet s lukem. Je zapsán v Knize Přímého.</span> <span class="verse"><a name="19">19</a>"Ozdoba tvá, Izraeli, na tvých návrších skolena leží. Tak padli bohatýři!</span> <span class="verse"><a name="20">20</a>Neoznamujte to v Gatu, nezvěstujte to v ulicích Aškalónu, ať se neradují dcery pelištejské, dcery neobřezanců ať nejásají.</span> <span class="verse"><a name="21">21</a>Hory v Gilbóe, rosa ani déšť ať na vás nesestoupí, ať se v oběť nepozdvihuje nic z vašich polí, neboť tam byl pohozen štít bohatýrů, štít Saulův, nepomazán olejem,</span> <span class="verse"><a name="22">22</a>nýbrž krví skolených a tukem bohatýrů. Jónatanův luk neselhal nikdy, Saulův meč doprázdna nebil.</span> <span class="verse"><a name="23">23</a>Saul a Jónatan, v životě hodni líbezné lásky, neodloučili se od sebe ani v smrti. Bývali nad orly bystřejší a nad lvy udatnější.</span> <span class="verse"><a name="24">24</a>Dcery izraelské, plačte pro Saula, který vás odíval karmínem a rozkošemi, jenž zlatou okrasou zdobil váš oděv.</span> <span class="verse"><a name="25">25</a>Tak padli bohatýři uprostřed boje, Jónatan na tvých návrších skolen!</span> <span class="verse"><a name="26">26</a>Stýská se mi po tobě, můj bratře Jónatane, byls ke mně pln něhy, tvá láska ke mně byla podivuhodnější nad lásku žen.</span> <span class="verse"><a name="27">27</a>Tak padli bohatýři, v zmar přišla válečná zbroj!"</span> </p></div</div></div></body></html>