<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Nechlub se zítřejším dnem, vždyť nevíš, co den zrodí.</span> <span class="verse"><a name="2">2</a>Ať tě chválí cizí a ne tvá vlastní ústa, cizinec a ne tvoje rty.</span> <span class="verse"><a name="3">3</a>Těžký je kámen, písek má váhu, ale hoře, jež působí pošetilec, je těžší než obojí.</span> <span class="verse"><a name="4">4</a>Rozhořčení je kruté, hněv je jak povodeň, ale před žárlivostí kdo obstojí?</span> <span class="verse"><a name="5">5</a>Lepší jsou zjevná kárání než skrývaná láska.</span> <span class="verse"><a name="6">6</a>Věrně jsou míněny šlehy od milujícího, ale záludné jsou polibky nenávidícího.</span> <span class="verse"><a name="7">7</a>Sytý šlape i po plástvi medu, kdežto hladovému je každá hořkost sladká.</span> <span class="verse"><a name="8">8</a>Jako pták vyplašený z hnízda je muž, který prchá ze svého místa.</span> <span class="verse"><a name="9">9</a>Olej a kadidlo jsou pro radost srdci, přítel je sladší než chtění vlastní duše.</span> <span class="verse"><a name="10">10</a>Svého přítele a přítele svého otce neopouštěj, ale v den svých běd nechoď ani do domu vlastního bratra. Lepší je blízký soused než vzdálený bratr.</span> <span class="verse"><a name="11">11</a>Buď moudrý, můj synu, dělej radost mému srdci, abych mohl odpovědět tomu, kdo mě tupí.</span> <span class="verse"><a name="12">12</a>Chytrý vidí nebezpečí a skryje se, prostoduší jdou dál a doplatí na to.</span> <span class="verse"><a name="13">13</a>Šaty zadrž tomu, kdo se zaručuje za cizáka, a když za cizinku, vezmi od něho zástavu.</span> <span class="verse"><a name="14">14</a>Kdo za časného jitra příliš hlasitě dobrořečí svému bližnímu, tomu se to bude počítat za zlořečení.</span> <span class="verse"><a name="15">15</a>Neustálé zatékání vody v době dešťů a svárlivá žena jsou totéž;</span> <span class="verse"><a name="16">16</a>kdo ji chce zvládnout, chce zvládnout vítr, pravicí chytá olej.</span> <span class="verse"><a name="17">17</a>Železo se ostří železem a jeden ostří tvář druhého.</span> <span class="verse"><a name="18">18</a>Kdo hlídá fíkovník, bude jíst jeho plody, a kdo střeží svého pána, získá vážnost.</span> <span class="verse"><a name="19">19</a>Jako se na vodě zrcadlí tvář, tak srdce člověka na člověku.</span> <span class="verse"><a name="20">20</a>Podsvětí, říše zkázy, se nenasytí; nenasytí se ani oči člověka.</span> <span class="verse"><a name="21">21</a>Na stříbro kelímek, na zlato pec; a muž prověřuje ústa, která ho chválí.</span> <span class="verse"><a name="22">22</a>Kdybys pošetilce roztloukl v hmoždíři na padrť tloukem, pošetilost z něho nedostaneš.</span> <span class="verse"><a name="23">23</a>Dobře si všímej, jak vypadá tvůj brav, starej se pečlivě o svá stáda,</span> <span class="verse"><a name="24">24</a>vždyť žádná klenotnice není věčně plná, ani královská čelenka nepřetrvá všechna pokolení.</span> <span class="verse"><a name="25">25</a>Tráva se poseká, ukáže se otava, sklízí se píce z hor,</span> <span class="verse"><a name="26">26</a>z beránků máš oděv, za kozly koupíš pole,</span> <span class="verse"><a name="27">27</a>máš dostatek kozího mléka k své obživě i k obživě své rodiny, máš živobytí pro své děvečky.</span> </p></div</div></div></body></html>