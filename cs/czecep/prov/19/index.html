<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 19</strong></div><p><span class="verse"><a name="1">1</a>Lepší je chudák žijící bezúhonně než falešník a k tomu hlupák.</span> <span class="verse"><a name="2">2</a>Bez poznání nemůže být nikdo dobrý, kdo je zbrklý, hřeší.</span> <span class="verse"><a name="3">3</a>Pošetilostí si člověk podvrací cestu, ale jeho srdce má zlost na Hospodina.</span> <span class="verse"><a name="4">4</a>Majetek zjednává víc a víc přátel, nuzáka se i přítel zřekne.</span> <span class="verse"><a name="5">5</a>Křivý svědek nezůstane bez trestu, neunikne ten, kdo šíří lži.</span> <span class="verse"><a name="6">6</a>Urozenému pochlebují mnozí, se štědrým mužem se přátelí kdekdo.</span> <span class="verse"><a name="7">7</a>Chudáka nenávidí všichni jeho bratři, tím spíš se mu vzdalují jeho přátelé. Kdo se honí za slovy, nemá z toho nic.</span> <span class="verse"><a name="8">8</a>Kdo získal rozum, má rád svůj život, kdo dbá na rozumnost, najde dobro.</span> <span class="verse"><a name="9">9</a>Křivý svědek nezůstane bez trestu, zahyne ten, kdo šíří lži.</span> <span class="verse"><a name="10">10</a>Nepřísluší blahobyt hlupákovi, natož otroku vláda nad knížaty.</span> <span class="verse"><a name="11">11</a>Prozíravost činí člověka shovívavým, promíjet přestupky je jeho ozdobou.</span> <span class="verse"><a name="12">12</a>Jak řev mladého lva je králova zlost, jak rosa na bylinu jeho přízeň.</span> <span class="verse"><a name="13">13</a>Neštěstím pro otce je syn hlupák; svárlivá žena jak neustálé zatékání vody.</span> <span class="verse"><a name="14">14</a>Dům a majetek lze zdědit po otcích, ale prozíravá žena je od Hospodina.</span> <span class="verse"><a name="15">15</a>Lenost uvede do mrákot; zahálčivá duše bude hladovět.</span> <span class="verse"><a name="16">16</a>Kdo zachovává přikázání, střeží svůj život, zemře, kdo jeho cestami zhrdá.</span> <span class="verse"><a name="17">17</a>Hospodinu půjčuje, kdo se nad nuzným smilovává, on mu odplatí jeho dobročinnost.</span> <span class="verse"><a name="18">18</a>Trestej syna, dokud je naděje, a nechtěj mu přivodit smrt!</span> <span class="verse"><a name="19">19</a>Velká vznětlivost volá po pokutě, odpustíš-li, budeš muset přidat.</span> <span class="verse"><a name="20">20</a>Poslechni radu, přijmi i trest, abys byl napříště moudrý.</span> <span class="verse"><a name="21">21</a>Člověk má v srdci mnoho plánů, ale úradek Hospodinův obstojí.</span> <span class="verse"><a name="22">22</a>Na člověku se žádá, aby byl milosrdný; chudák je na tom lépe než lhář.</span> <span class="verse"><a name="23">23</a>Bázeň před Hospodinem vede k životu; nasycen přečkáš noc a nic zlého tě nepostihne.</span> <span class="verse"><a name="24">24</a>Lenoch sáhne rukou do mísy, ale k ústům už ji nevrátí.</span> <span class="verse"><a name="25">25</a>Bij posměvače a prostoduchý se stane chytřejším, domluv rozumnému a porozumí poznání.</span> <span class="verse"><a name="26">26</a>Kdo týrá otce a vyhání matku, je syn hanebný a hnusný.</span> <span class="verse"><a name="27">27</a>Přestaneš-li, synu, poslouchat kárání, od výroků poznání zbloudíš.</span> <span class="verse"><a name="28">28</a>Ničemný svědek se posmívá právu a ústa svévolníků hltají ničemnosti.</span> <span class="verse"><a name="29">29</a>Na posměvače jsou schystány soudy, na hřbet hlupáků výprask.</span> </p></div</div></div></body></html>