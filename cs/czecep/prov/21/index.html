<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Královo srdce je v Hospodinových rukou jako vodní toky; nakloní je, kam se mu zlíbí.</span> <span class="verse"><a name="2">2</a>Člověku se všechny jeho cesty zdají přímé, ale srdce zpytuje Hospodin.</span> <span class="verse"><a name="3">3</a>Prosazovat spravedlnost a právo je před Hospodinem výbornější než oběť.</span> <span class="verse"><a name="4">4</a>Pýcha očí a nadutost srdce, ač jsou svévolníkům světlem, jsou hříchem.</span> <span class="verse"><a name="5">5</a>Plány jsou pilnému k užitku, ale každý, kdo se ukvapuje, bude mít nedostatek.</span> <span class="verse"><a name="6">6</a>Poklady dobývané zrádným jazykem jsou jen odvátý přelud těch, kdo vyhledávají smrt.</span> <span class="verse"><a name="7">7</a>Svévolníky zachvátí zhouba, kterou rozpoutali, neboť odmítali zjednat právo.</span> <span class="verse"><a name="8">8</a>Klikatá je cesta muže proradného, ryzí člověk v jednání je přímý.</span> <span class="verse"><a name="9">9</a>Lépe je bydlet na střeše v koutku než se svárlivou ženou ve společném domě.</span> <span class="verse"><a name="10">10</a>Svévolník je chtivý zlého, v jeho očích nenalezne slitování ani přítel.</span> <span class="verse"><a name="11">11</a>Když pokutují posměvače, prostoduchý zmoudří, když je k prozíravosti veden moudrý, nabývá poznání.</span> <span class="verse"><a name="12">12</a>Spravedlivý prozíravě vede v patrnosti dům svévolníka; svévolníky vyvrací pro jejich zlobu.</span> <span class="verse"><a name="13">13</a>Kdo před křikem nuzného si zacpe uši, bude také volat, a odpověď nedostane.</span> <span class="verse"><a name="14">14</a>Tajný dar tlumí hněv a postranní úplatek prudké rozhořčení.</span> <span class="verse"><a name="15">15</a>Prosazovat právo je radostí spravedlivému, ale zkázou pachatelům ničemnosti.</span> <span class="verse"><a name="16">16</a>Člověk zbloudivší z cesty prozíravosti spočine v shromáždění říše stínů.</span> <span class="verse"><a name="17">17</a>Nedostatek pozná, kdo miluje radovánky, kdo miluje víno a olej, nezbohatne.</span> <span class="verse"><a name="18">18</a>Výkupným za spravedlivého bude svévolník, za přímé lidi věrolomník.</span> <span class="verse"><a name="19">19</a>Lépe je bydlet v zemi pusté než se ženou svárlivou a zlostnou.</span> <span class="verse"><a name="20">20</a>Žádoucí poklad a olej jsou v obydlí moudrého, kdežto hloupý člověk je prohýří.</span> <span class="verse"><a name="21">21</a>Kdo jde za spravedlností a milosrdenstvím, najde život, spravedlnost a slávu.</span> <span class="verse"><a name="22">22</a>Moudrý vstoupí do města bohatýrů a srazí baštu, na niž spoléhali.</span> <span class="verse"><a name="23">23</a>Kdo střeží svá ústa a jazyk, střeží svou duši před soužením.</span> <span class="verse"><a name="24">24</a>Pyšný opovážlivec jménem posměvač jedná bezmezně zpupně.</span> <span class="verse"><a name="25">25</a>Lenocha usmrtí choutky, neboť jeho ruce odmítají práci;</span> <span class="verse"><a name="26">26</a>choutky ho stravují neustále, ale spravedlivý dává a nešetří.</span> <span class="verse"><a name="27">27</a>Oběť svévolníků je ohavností, tím spíše, když se přináší s mrzkým záměrem.</span> <span class="verse"><a name="28">28</a>Lživý svědek zahyne, ale muž, který vypoví, co slyšel, bude mít poslední slovo.</span> <span class="verse"><a name="29">29</a>Svévolník vystupuje s nestoudnou tváří, přímý jde však rovnou cestou.</span> <span class="verse"><a name="30">30</a>Žádná moudrost, žádná rozumnost, žádný úradek nic nesvedou proti Hospodinu.</span> <span class="verse"><a name="31">31</a>Kůň je strojen pro den boje, ale vítězství je u Hospodina.</span> </p></div</div></div></body></html>