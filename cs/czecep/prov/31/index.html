<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Slova krále Lemúela, výnos, jímž ho napomínala jeho matka:</span> <span class="verse"><a name="2">2</a>Co mám říci, můj synu? Co, synu života mého? Co, synu mých slibů?</span> <span class="verse"><a name="3">3</a>Nevydávej své síly ženám a svoje cesty tomu, co ničí krále.</span> <span class="verse"><a name="4">4</a>Nehodí se králům, Lemóeli, nehodí se králům být pijany vína a vládcům toužit po opojném nápoji,</span> <span class="verse"><a name="5">5</a>aby nikdo z nich v opilosti nezapomněl na Boží nařízení a nepřevrátil při nikoho z utištěných.</span> <span class="verse"><a name="6">6</a>Dejte opojný nápoj hynoucímu a víno těm, kterým je hořko,</span> <span class="verse"><a name="7">7</a>ať se napije a zapomene na svou chudobu a na své plahočení již nevzpomíná.</span> <span class="verse"><a name="8">8</a>Otevři svá ústa za němého, za právo všech postižených,</span> <span class="verse"><a name="9">9</a>ústa otevři, suď spravedlivě a zastaň se utištěného a ubožáka.</span> <span class="verse"><a name="10">10</a>Ženu statečnou kdo nalezne? Je daleko cennější než perly.</span> <span class="verse"><a name="11">11</a>Srdce jejího muže na ni spoléhá a nepostrádá kořist.</span> <span class="verse"><a name="12">12</a>Prokazuje mu jen dobro a žádné zlo po celý svůj život.</span> <span class="verse"><a name="13">13</a>Stará se o vlnu a o len, pracuje s chutí vlastníma rukama.</span> <span class="verse"><a name="14">14</a>Podobna obchodním lodím zdaleka přiváží svůj chléb.</span> <span class="verse"><a name="15">15</a>Ještě za noci vstává dát potravu svému domu a příkazy služkám.</span> <span class="verse"><a name="16">16</a>Vyhlédne si pole a získá je, z ovoce svých rukou vysází vinici.</span> <span class="verse"><a name="17">17</a>Bedra si opáše silou a posílí své paže.</span> <span class="verse"><a name="18">18</a>Okusí, jak je dobré její podnikání. Její svítilna nehasne ani v noci.</span> <span class="verse"><a name="19">19</a>Vztahuje ruce po přeslenu, svými prsty se chápe vřetena.</span> <span class="verse"><a name="20">20</a>Dlaň má otevřenou pro utištěného a ruce vztahuje k ubožáku.</span> <span class="verse"><a name="21">21</a>Nebojí se o svůj dům, když sněží, celý její dům je oblečen do dvojího šatu.</span> <span class="verse"><a name="22">22</a>Zhotovuje si přikrývky. Z jemného plátna a šarlatu je její oděv.</span> <span class="verse"><a name="23">23</a>Uznáván je v branách její manžel, když zasedá se staršími země.</span> <span class="verse"><a name="24">24</a>Zhotovuje plátno na prodej a pásy dodává kupci.</span> <span class="verse"><a name="25">25</a>Síla a důstojnost je jejím šatem, s úsměvem hledí vstříc příštím dnům.</span> <span class="verse"><a name="26">26</a>Její ústa promlouvají moudře, na jazyku mívá vlídné naučení.</span> <span class="verse"><a name="27">27</a>Pozorně sleduje chod svého domu a chleba lenosti nejí.</span> <span class="verse"><a name="28">28</a>Její synové povstávají a blahořečí jí, též její manžel ji chválí:</span> <span class="verse"><a name="29">29</a>"Statečně si vedly mnohé dcery, ale ty je všechny předčíš."</span> <span class="verse"><a name="30">30</a>Klamavá je líbeznost, pomíjivá krása; žena, jež se bojí Hospodina, dojde chvály.</span> <span class="verse"><a name="31">31</a>Dejte jí z ovoce jejích rukou, ať ji chválí v branách její činy!</span> </p></div</div></div></body></html>