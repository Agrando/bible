<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 9</strong></div><p><span class="verse"><a name="1">1</a>Moudrost si vystavěla dům, vytesala sedm sloupů.</span> <span class="verse"><a name="2">2</a>Porazila dobytče, smísila víno a prostřela svůj stůl.</span> <span class="verse"><a name="3">3</a>Vyslala své dívky, volá na vrcholu městských výšin:</span> <span class="verse"><a name="4">4</a>"Kdo je prostoduchý, ať se sem uchýlí!" Toho, kdo nemá rozum, zve:</span> <span class="verse"><a name="5">5</a>"Pojďte, jezte můj chléb a pijte víno, které jsem smísila,</span> <span class="verse"><a name="6">6</a>nechte prostoduchosti a budete živi, kráčejte cestou rozumnosti!"</span> <span class="verse"><a name="7">7</a>Kdo napomíná posměvače, dojde pohany, kdo domlouvá svévolníku, poskvrní se!</span> <span class="verse"><a name="8">8</a>Nedomlouvej posměvači, aby tě nezačal nenávidět. Domlouvej moudrému a bude tě milovat.</span> <span class="verse"><a name="9">9</a>Moudrému dej a bude ještě moudřejší, pouč spravedlivého a přibude mu znalostí.</span> <span class="verse"><a name="10">10</a>Začátek moudrosti je bázeň před Hospodinem a poznat Svatého je rozumnost.</span> <span class="verse"><a name="11">11</a>Neboť skrze mne se rozhojní tvé dny, přibude ti let života.</span> <span class="verse"><a name="12">12</a>Jsi-li moudrý, k svému prospěchu jsi moudrý, jsi-li posměvač, sám na to doplatíš.</span> <span class="verse"><a name="13">13</a>Paní Hloupost je halasná, prostoduchá, vůbec nic nezná.</span> <span class="verse"><a name="14">14</a>Sedá u vchodu do svého domu, na křesle na městských výšinách,</span> <span class="verse"><a name="15">15</a>a volá na mimojdoucí, kteří jdou po přímých stezkách:</span> <span class="verse"><a name="16">16</a>"Kdo je prostoduchý, ať odbočí sem!" Toho, kdo nemá rozum, zve:</span> <span class="verse"><a name="17">17</a>"Kradená voda je sladká a pokoutný chléb blaží."</span> <span class="verse"><a name="18">18</a>Ale on neví, že je tam říše stínů a že v hlubinách podsvětí jsou ti, jež pozvala.</span> </p></div</div></div></body></html>