<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Jestliže zasedneš k jídlu s vladařem, dobře rozvaž, co je před tebou.</span> <span class="verse"><a name="2">2</a>Nasadíš si nůž na hrdlo, budeš-li nenasytný.</span> <span class="verse"><a name="3">3</a>Nedychti po jeho pochoutkách, je to ošidný pokrm.</span> <span class="verse"><a name="4">4</a>Neštvi se za bohatstvím, z vlastního rozumu toho zanech.</span> <span class="verse"><a name="5">5</a>Jen letmo na ně pohlédneš, už není! Vždycky si opatří křídla, jak orel odlétne k nebi.</span> <span class="verse"><a name="6">6</a>Nejez pokrm nepřejícího, nedychti po jeho pochoutkách!</span> <span class="verse"><a name="7">7</a>Vždyť je to duše vypočítavá. Říká ti: "Jez a pij", ale jeho srdce s tebou není.</span> <span class="verse"><a name="8">8</a>Snědené sousto zvrátíš a pokazíš svá vlídná slova.</span> <span class="verse"><a name="9">9</a>Nedomlouvej hlupákovi, neboť pohrdne tvou prozíravou řečí.</span> <span class="verse"><a name="10">10</a>Neposunuj dávné mezníky a nevstupuj na pole sirotků,</span> <span class="verse"><a name="11">11</a>neboť jejich zastánce je mocný, on povede jejich spor proti tobě.</span> <span class="verse"><a name="12">12</a>Ber si k srdci napomenutí a pozorně naslouchej výrokům poznání.</span> <span class="verse"><a name="13">13</a>Nepřipravuj chlapce o trest! Nezemře, když mu nabiješ holí.</span> <span class="verse"><a name="14">14</a>Nabiješ mu holí a jeho život vysvobodíš od podsvětí.</span> <span class="verse"><a name="15">15</a>Můj synu, bude-li tvé srdce moudré, zaraduje se i moje vlastní srdce.</span> <span class="verse"><a name="16">16</a>Zajásá mé ledví, když tvé rty budou mluvit, co je správné.</span> <span class="verse"><a name="17">17</a>Ať tvé srdce nezávidí hříšníkům, ale ať horlí pro bázeň před Hospodinem po všechny dny.</span> <span class="verse"><a name="18">18</a>Však to budoucnost ukáže! Tvá naděje nebude zmařena.</span> <span class="verse"><a name="19">19</a>Ty, můj synu, poslouchej a zmoudříš, veď své srdce touto cestou:</span> <span class="verse"><a name="20">20</a>Nebývej mezi pijany vína, mezi žrouty masa,</span> <span class="verse"><a name="21">21</a>vždyť pijan a žrout přijdou na mizinu, dřímota je oblékne v cáry.</span> <span class="verse"><a name="22">22</a>Poslouchej otce, on tě zplodil, a matkou nepohrdej, když zestárla.</span> <span class="verse"><a name="23">23</a>Pravdu získej a nekupči moudrostí, kázní a rozumností.</span> <span class="verse"><a name="24">24</a>Otec spravedlivého velice jásá, zplodil moudrého a raduje se z něho.</span> <span class="verse"><a name="25">25</a>Ať se raduje tvůj otec i tvá matka, tvoje rodička ať jásá.</span> <span class="verse"><a name="26">26</a>Můj synu, dej mi své srdce, ať si tvé oči oblíbí mé cesty.</span> <span class="verse"><a name="27">27</a>Vždyť nevěstka je hluboká jáma, těsná studna je cizinka.</span> <span class="verse"><a name="28">28</a>Číhá jak zákeřník a zaviní, že přibývá mezi lidmi věrolomných.</span> <span class="verse"><a name="29">29</a>Komu zbude "Ach" a komu "Běda"? Komu sváry? Komu plané řeči? Komu zbytečné modřiny? Komu zkalený zrak?</span> <span class="verse"><a name="30">30</a>Těm, kdo se zdržují u vína, kdo chodí okoušet kořeněný nápoj.</span> <span class="verse"><a name="31">31</a>Nehleď na víno, jak se rdí, jak jiskří v poháru. Vklouzne hladce</span> <span class="verse"><a name="32">32</a>a nakonec uštkne jako had a štípne jako zmije.</span> <span class="verse"><a name="33">33</a>Tvé oči budou hledět na nepřístojnosti, z tvého srdce budou vycházet proradné řeči.</span> <span class="verse"><a name="34">34</a>Bude ti, jako bys ležel v srdci moře, jako bys ležel s rozbitou hlavou.</span> <span class="verse"><a name="35">35</a>"Zbili mě a nic mě nebolí, ztloukli mě a nevím o tom. Až procitnu, vyhledám to zas a zase."</span> </p></div</div></div></body></html>