<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 12</strong></div><p><span class="verse"><a name="1">1</a>Kdo miluje napomenutí, miluje poznání, kdežto kdo domluvy nenávidí, je tupec.</span> <span class="verse"><a name="2">2</a>Dobrý dochází u Hospodina zalíbení, kdežto pleticháře prohlašuje Hospodin za svévolníka.</span> <span class="verse"><a name="3">3</a>Svévolí se nikdo nezajistí, kořen spravedlivých se nezviklá.</span> <span class="verse"><a name="4">4</a>Žena statečná je korunou svého manžela, kdežto ostudná mu je jako kostižer v kostech.</span> <span class="verse"><a name="5">5</a>Spravedliví přemýšlejí o právu, svévolníci rozvažují o lsti.</span> <span class="verse"><a name="6">6</a>Slova svévolníků jsou vražedné úklady, kdežto přímé jejich ústa vysvobodí.</span> <span class="verse"><a name="7">7</a>Svévolníci budou podvráceni a nebudou již, kdežto dům spravedlivých obstojí.</span> <span class="verse"><a name="8">8</a>Muž bude chválen pro svá prozíravá ústa, kdežto ten, kdo má zvrácené srdce, upadne v pohrdání.</span> <span class="verse"><a name="9">9</a>Lépe je být zlehčován a mít otroka, než pokládat se za slavného a nemít chleba.</span> <span class="verse"><a name="10">10</a>Spravedlivý cítí i se svým dobytkem, kdežto nitro svévolníků je nelítostné.</span> <span class="verse"><a name="11">11</a>Kdo obdělává svou půdu, nasytí se chlebem, kdežto kdo následuje povaleče, nemá rozum.</span> <span class="verse"><a name="12">12</a>Svévolník dychtivě loví kdejaké zlo, kdežto kořen spravedlivých vydává dobro.</span> <span class="verse"><a name="13">13</a>Zlovolník se chytí do přestupků svých rtů, kdežto spravedlivý vyvázne ze soužení.</span> <span class="verse"><a name="14">14</a>Ovocem svých úst se každý dobře nasytí, skutek rukou se člověku vrátí.</span> <span class="verse"><a name="15">15</a>Pošetilci zdá se, že je jeho cesta přímá, kdežto kdo poslouchá rady, je moudrý.</span> <span class="verse"><a name="16">16</a>U pošetilce se jeho hoře pozná týž den, kdežto chytrý přikryje hanbu.</span> <span class="verse"><a name="17">17</a>Kdo šíří pravdu, hlásá spravedlnost, kdežto křivý svědek lest.</span> <span class="verse"><a name="18">18</a>Někdo tlachá, jako by probodával mečem, kdežto jazyk moudrých hojí.</span> <span class="verse"><a name="19">19</a>Pravdivé rty se zajistí navždy, kdežto jazyk zrádný na okamžik.</span> <span class="verse"><a name="20">20</a>Lest mají v srdci ti, kdo osnují zlo, kdežto radost ti, kdo radí ku pokoji.</span> <span class="verse"><a name="21">21</a>Žádná ničemnost nezasáhne spravedlivého, kdežto svévolníci okusí zlého vrchovatě.</span> <span class="verse"><a name="22">22</a>Zrádné rty jsou Hospodinu ohavností, kdežto zalíbení má v těch, kdo prosazují pravdu.</span> <span class="verse"><a name="23">23</a>Chytrý člověk poznání skrývá, kdežto srdce hlupáků pošetilosti provolává.</span> <span class="verse"><a name="24">24</a>Ruka pilných bude vládnout, kdežto zahálka vede do poroby.</span> <span class="verse"><a name="25">25</a>Obavy lidské srdce tíží, ale dobré slovo vrací radost.</span> <span class="verse"><a name="26">26</a>Spravedlivý prozkoumává svému příteli cestu, kdežto svévolníky jejich cesta zavede.</span> <span class="verse"><a name="27">27</a>Zahálčivý nebude si péci úlovek, kdežto vzácným jměním pro člověka je píle.</span> <span class="verse"><a name="28">28</a>Na stezce spravedlnosti je život, tato cesta nesměřuje k smrti.</span> </p></div</div></div></body></html>