<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Jako sníh v létě a déšť ve žni, tak se nehodí k hlupákovi sláva.</span> <span class="verse"><a name="2">2</a>Vrabec přeletuje, vlaštovka poletuje, bezdůvodné zlořečení nezasáhne.</span> <span class="verse"><a name="3">3</a>Na koně bič, na osla uzdu, na hřbet hlupáků hůl.</span> <span class="verse"><a name="4">4</a>Neodpovídej hlupákovi podle jeho pošetilosti, abys nebyl jako on.</span> <span class="verse"><a name="5">5</a>Odpověz hlupákovi podle jeho pošetilosti, aby se sám sobě nezdál moudrý.</span> <span class="verse"><a name="6">6</a>Nohy si mrzačí, zakusí příkoří, kdo posílá vzkaz po hlupákovi.</span> <span class="verse"><a name="7">7</a>Slabé jsou nohy chromého i přísloví v ústech hlupáků.</span> <span class="verse"><a name="8">8</a>Jako oblázek vložený do praku je pocta vzdaná hlupákovi.</span> <span class="verse"><a name="9">9</a>Jako trn v ruce opilého, tak přísloví v ústech hlupáků.</span> <span class="verse"><a name="10">10</a>Jako střelec, který chce všechno zasáhnout, je ten, kdo najímá hlupáka a kdejaké tuláky.</span> <span class="verse"><a name="11">11</a>Jako se pes vrací ke svému zvratku, tak hlupák opakuje svou pošetilost.</span> <span class="verse"><a name="12">12</a>Uvidíš-li muže, který si připadá moudrý, věz, že hlupák má víc naděje než on.</span> <span class="verse"><a name="13">13</a>Lenoch říká: "Na cestě je lvíče, v ulicích je lev."</span> <span class="verse"><a name="14">14</a>Dveře se otáčejí ve svém čepu a lenoch na svém loži.</span> <span class="verse"><a name="15">15</a>Lenoch sáhne rukou do mísy, ale je mu zatěžko vrátit ji k ústům.</span> <span class="verse"><a name="16">16</a>Lenoch si připadá moudřejší než sedm zkušeně odpovídajících.</span> <span class="verse"><a name="17">17</a>Chytá psa za uši, kdo se rozlítí ve sporu, který se ho netýká.</span> <span class="verse"><a name="18">18</a>Jako pomatený, který střílí ohnivé šípy a smrtící střely,</span> <span class="verse"><a name="19">19</a>tak jedná muž, který obelstí bližního a řekne: "Já jsem jen žertoval."</span> <span class="verse"><a name="20">20</a>Není-li už dřevo, uhasne oheň, není-li klevetník, utichne svár.</span> <span class="verse"><a name="21">21</a>Uhlí do výhně, dříví na oheň - tím je svárlivý muž pro vzplanutí sporu.</span> <span class="verse"><a name="22">22</a>Řeči klevetníkovy jsou jak pamlsky, sestoupí až do nejvnitřnějších útrob.</span> <span class="verse"><a name="23">23</a>Stříbrná poleva na hliněném střepu jsou planoucí rty, ale zlé srdce.</span> <span class="verse"><a name="24">24</a>Na rtech má přetvářku, kdo nenávidí, ve svém nitru chová lest.</span> <span class="verse"><a name="25">25</a>Mluví-li přívětivě, nevěř mu. Vždyť v jeho srdci je sedmerá ohavnost;</span> <span class="verse"><a name="26">26</a>nenávist může podvodně zakrýt, ale ve shromáždění bude jeho zloba odhalena.</span> <span class="verse"><a name="27">27</a>Kdo kope jámu, padne do ní, a kdo valí balvan, na toho se zvrátí.</span> <span class="verse"><a name="28">28</a>Zrádný jazyk nenávidí ty, na které dotírá, úlisná ústa přivodí pád.</span> </p></div</div></div></body></html>