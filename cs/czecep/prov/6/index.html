<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Můj synu, jestliže ses zaručil za svého druha nebo se zavázal rukoudáním za cizáka</span> <span class="verse"><a name="2">2</a>a zapletl se výroky svých úst, a výroky svých úst se chytil,</span> <span class="verse"><a name="3">3</a>udělej, můj synu, toto: Hleď se vyprostit. Dostal ses do rukou svého druha. Jdi, vrhni se do bláta a naléhej na svého druha.</span> <span class="verse"><a name="4">4</a>Nedopřej svým očím spánku, ani zdřímnout nedávej svým víčkům.</span> <span class="verse"><a name="5">5</a>Jak gazela vytrhni se z rukou, jako ptáče z rukou čihařových.</span> <span class="verse"><a name="6">6</a>Jdi k mravenci, lenochu, dívej se, jak žije, ať zmoudříš.</span> <span class="verse"><a name="7">7</a>Ač nemá žádného vůdce, dozorce či vládce,</span> <span class="verse"><a name="8">8</a>opatřuje si v létě pokrm, o žních sklízí svou potravu.</span> <span class="verse"><a name="9">9</a>Jak dlouho, lenochu, budeš ležet? Kdy se probudíš ze svého spánku?</span> <span class="verse"><a name="10">10</a>Trochu si pospíš, trochu zdřímneš, trochu složíš ruce v klín a poležíš si</span> <span class="verse"><a name="11">11</a>a tvá chudoba přijde jak pobuda a tvá nouze jako ozbrojenec.</span> <span class="verse"><a name="12">12</a>Ničemný člověk, muž propadlý ničemnostem, má plná ústa falše,</span> <span class="verse"><a name="13">13</a>mrká očima, nohama cosi naznačuje, svými prsty ukazuje.</span> <span class="verse"><a name="14">14</a>V srdci má proradnost, osnuje zlo v každém čase, vyvolává sváry.</span> <span class="verse"><a name="15">15</a>Proto náhlá pohroma ho stihne, bude nenadále rozdrcen a nezhojí ho nikdo.</span> <span class="verse"><a name="16">16</a>Těchto šest věcí Hospodin nenávidí a sedmá je mu ohavností:</span> <span class="verse"><a name="17">17</a>přezíravé oči, zrádný jazyk, ruce, které prolévají nevinnou krev,</span> <span class="verse"><a name="18">18</a>srdce osnující ničemné plány, nohy rychle spěchající za zlem,</span> <span class="verse"><a name="19">19</a>křivý svědek, který šíří lži, a ten, kdo vyvolává mezi bratry sváry.</span> <span class="verse"><a name="20">20</a>Dodržuj, můj synu, otcovy příkazy, a matčiným poučováním neopovrhuj.</span> <span class="verse"><a name="21">21</a>Přivaž si je natrvalo k srdci, oviň si je kolem hrdla.</span> <span class="verse"><a name="22">22</a>Povedou tě, kamkoli půjdeš, když budeš ležet, budou tě střežit, procitneš a budou s tebou rozmlouvat.</span> <span class="verse"><a name="23">23</a>Vždyť příkaz je světlem a vyučování osvěcuje, domluvy a kárání jsou cesty k životu:</span> <span class="verse"><a name="24">24</a>Budou tě střežit před špatnou ženou, před úlisným jazykem cizinky.</span> <span class="verse"><a name="25">25</a>Nedychti v srdci po její kráse, ať tě svými řasami neuchvátí!</span> <span class="verse"><a name="26">26</a>Nevěstce zaplatíš bochníčkem chleba, žena jiného však loví drahou duši.</span> <span class="verse"><a name="27">27</a>Může si kdo shrnout do klína oheň a nespálit si šaty?</span> <span class="verse"><a name="28">28</a>Což může někdo chodit po žhavém uhlí, a nepopálit si nohy?</span> <span class="verse"><a name="29">29</a>Tak dopadne ten, kdo vchází k ženě svého druha; nezůstane bez trestu, kdo se jí dotkne.</span> <span class="verse"><a name="30">30</a>Nepohrdá se zlodějem, že kradl, aby se nasytil, když měl hlad.</span> <span class="verse"><a name="31">31</a>Je-li však přistižen, nahradí to sedmeronásobně, dá všechen majetek svého domu.</span> <span class="verse"><a name="32">32</a>Kdo s ženou cizoloží, nemá rozum, k vlastní zkáze to činí.</span> <span class="verse"><a name="33">33</a>Sklidí jen rány a hanbu a jeho potupa nebude smazána.</span> <span class="verse"><a name="34">34</a>Neboť žárlivost rozpálí muže, ten bude v den pomsty nelítostný.</span> <span class="verse"><a name="35">35</a>Nepřijme žádný dar na usmířenou, nepovolí, i kdybys sebevíc úplatků dával.</span> </p></div</div></div></body></html>