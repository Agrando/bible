<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Vlídná odpověď odvrací rozhořčení, kdežto slovo, které ubližuje, popouzí k hněvu.</span> <span class="verse"><a name="2">2</a>Jazyk moudrých přináší dobré poznání, kdežto ústa hlupáků chrlí pošetilost.</span> <span class="verse"><a name="3">3</a>Oči Hospodinovy jsou na každém místě, pozorně sledují zlé i dobré.</span> <span class="verse"><a name="4">4</a>Mírný jazyk je stromem života, kdežto pokřivený rozkládá ducha.</span> <span class="verse"><a name="5">5</a>Pošetilec znevažuje otcovské kárání, kdežto kdo na domluvy dbá, jedná chytře.</span> <span class="verse"><a name="6">6</a>Dům spravedlivého je rozsáhlou klenotnicí, kdežto z výtěžku svévolníkova vzejde rozvrat.</span> <span class="verse"><a name="7">7</a>Rty moudrých rozsívají poznání, ale ne tak srdce hlupáků.</span> <span class="verse"><a name="8">8</a>Hospodinu je ohavností oběť svévolníků, kdežto v modlitbě přímých má zalíbení.</span> <span class="verse"><a name="9">9</a>Hospodinu je ohavností cesta svévolníka, ale miluje toho, kdo následuje spravedlnost.</span> <span class="verse"><a name="10">10</a>Tvrdý trest postihne toho, kdo opouští stezku, kdo domluvy nenávidí, zemře.</span> <span class="verse"><a name="11">11</a>I podsvětí, říše zkázy, je na očích Hospodinu, tím spíše srdce synů lidských.</span> <span class="verse"><a name="12">12</a>Posměvač nemiluje toho, kdo mu domlouvá, k moudrým nechodí.</span> <span class="verse"><a name="13">13</a>Radostným srdcem zkrásní tvář, kdežto trápení srdce ubíjí ducha.</span> <span class="verse"><a name="14">14</a>Rozumné srdce hledá poznání, kdežto ústa hlupáků se honí za pošetilostí.</span> <span class="verse"><a name="15">15</a>Všechny dny utištěného jsou zlé, kdežto kdo je dobré mysli, má hody každodenně.</span> <span class="verse"><a name="16">16</a>Je lépe mít málo a bát se Hospodina, než mít velký poklad a s ním neklid.</span> <span class="verse"><a name="17">17</a>Lepší je jídlo ze zeleniny a k tomu láska, než z vykrmeného býka a s tím nenávist.</span> <span class="verse"><a name="18">18</a>Vznětlivý muž rozněcuje sváry, kdežto shovívavý spory uklidňuje.</span> <span class="verse"><a name="19">19</a>Cesta lenocha je zarostlá trním, kdežto stezka přímých je upravená.</span> <span class="verse"><a name="20">20</a>Syn moudrý dělá radost otci, kdežto člověk hloupý pohrdá svou matkou.</span> <span class="verse"><a name="21">21</a>Z pošetilosti se raduje, kdo nemá rozum, kdežto rozumný muž chodí přímo.</span> <span class="verse"><a name="22">22</a>Plány selžou bez společné porady, kdežto při množství rádců se uskuteční.</span> <span class="verse"><a name="23">23</a>Člověk má radost, když může dát odpověď, jak je dobré slovo v pravý čas!</span> <span class="verse"><a name="24">24</a>Stezka života vede prozíravého vzhůru, aby unikl podsvětí dole.</span> <span class="verse"><a name="25">25</a>Hospodin strhne dům pyšných, kdežto mezníky vdovy vytyčuje.</span> <span class="verse"><a name="26">26</a>Zlé plány jsou Hospodinu ohavností, kdežto vlídná řeč je čistá.</span> <span class="verse"><a name="27">27</a>Kdo se žene za ziskem, rozvrací svůj dům, kdežto kdo o dary nestojí, bude živ.</span> <span class="verse"><a name="28">28</a>Srdce spravedlivého rozjímá, co odpovědět, kdežto ústa svévolníků chrlí samou zlobu.</span> <span class="verse"><a name="29">29</a>Hospodin je daleko od svévolníků, kdežto modlitbu spravedlivých vyslýchá.</span> <span class="verse"><a name="30">30</a>Zářivý pohled vlévá do srdce radost, dobrá zpráva vzpružuje kosti.</span> <span class="verse"><a name="31">31</a>Ucho, které poslouchá životodárné domluvy, bude přebývat mezi moudrými.</span> <span class="verse"><a name="32">32</a>Kdo se vyhýbá trestu, neváží si vlastního života, kdežto kdo domluvy poslouchá, získává rozum.</span> <span class="verse"><a name="33">33</a>Bázeň před Hospodinem napomíná k moudrosti, slávu předchází pokora.</span> </p></div</div></div></body></html>