<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 4</strong></div><p><span class="verse"><a name="1">1</a>Synové, slyšte otcovské kárání, pozornost věnujte poznávání rozumnosti.</span> <span class="verse"><a name="2">2</a>Vždyť jsem vám předal výborné znalosti, moje učení neopouštějte:</span> <span class="verse"><a name="3">3</a>Když jsem byl jako syn u svého otce, útlý jedináček při své matce,</span> <span class="verse"><a name="4">4</a>on mě vyučoval, říkával mi: "Drž se celým srdcem mých slov, dbej na mé příkazy a budeš živ.</span> <span class="verse"><a name="5">5</a>Získej moudrost, získej rozumnost. Na výroky mých úst nezapomeň, neodchyl se od nich.</span> <span class="verse"><a name="6">6</a>Neopouštěj ji, bude tě střežit. Miluj ji, bude tě chránit.</span> <span class="verse"><a name="7">7</a>Počátek moudrosti je: Snaž se získat moudrost, za všechno své jmění získej rozumnost.</span> <span class="verse"><a name="8">8</a>Obklop se jí, vyvýší tě; oslaví tě, když ji obejmeš.</span> <span class="verse"><a name="9">9</a>Vloží ti na hlavu půvabný věnec, ozdobnou korunu ti předá.</span> <span class="verse"><a name="10">10</a>Slyš, můj synu, přijmi mé výroky, živ budeš mnoho let.</span> <span class="verse"><a name="11">11</a>Cestě moudrosti jsem tě učil, vodil tě stopami přímosti.</span> <span class="verse"><a name="12">12</a>Půjdeš-li jimi, kroky tvé neuvíznou, jestliže poběžíš, neklopýtneš.</span> <span class="verse"><a name="13">13</a>Napomenutí se chop a neochabuj, dodržuj je, to je tvůj život.</span> <span class="verse"><a name="14">14</a>Nevcházej na stezku svévolníků, cestou zlých se neubírej.</span> <span class="verse"><a name="15">15</a>Vyhni se jí, nechoď po ní, odstup od ní a jdi dál.</span> <span class="verse"><a name="16">16</a>Neusnou, když nespáchají něco zlého, o spánek jsou připraveni, když někoho nepřivedou k pádu.</span> <span class="verse"><a name="17">17</a>Chlebem svévole se živí, vínem násilí se napájejí.</span> <span class="verse"><a name="18">18</a>Stezka spravedlivých je jak jasné světlo, které svítí stále víc, až je tu den.</span> <span class="verse"><a name="19">19</a>Cesta svévolníků je však jako soumrak, nevědí, o co klopýtnou.</span> <span class="verse"><a name="20">20</a>Můj synu, věnuj pozornost mým slovům, k mým výrokům nakloň ucho.</span> <span class="verse"><a name="21">21</a>Ať nesejdou ti z očí, střez je v hloubi srdce.</span> <span class="verse"><a name="22">22</a>Dají život těm, kteří je nalézají, a zdraví celému jejich tělu.</span> <span class="verse"><a name="23">23</a>Především střez a chraň své srdce, vždyť z něho vychází život.</span> <span class="verse"><a name="24">24</a>Odvracej svá ústa od falše a od svých rtů vzdal neupřímnost.</span> <span class="verse"><a name="25">25</a>Tvé oči ať hledí rovně, zpříma před sebe se dívej.</span> <span class="verse"><a name="26">26</a>Sleduj stopy svých nohou, všechny tvé cesty ať jsou pevné.</span> <span class="verse"><a name="27">27</a>Napravo ani nalevo se neuchyluj, odvrať od zlého svou nohu.</span> </p></div</div></div></body></html>