<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 13</strong></div><p><span class="verse"><a name="1">1</a>Syn otcovským káráním zmoudří, kdežto posměvač pohrůžky neposlouchá.</span> <span class="verse"><a name="2">2</a>Ovoce svých úst se každý dobře nají, duše věrolomných okusí násilí.</span> <span class="verse"><a name="3">3</a>Kdo hlídá svá ústa, střeží svůj život, kdo se pošklebuje, toho stihne zkáza.</span> <span class="verse"><a name="4">4</a>Lenoch jen touží a ničeho nedosáhne, kdežto pilní se nasytí tukem.</span> <span class="verse"><a name="5">5</a>Spravedlivý nenávidí jakýkoli klam, kdežto svévolník vzbuzuje nelibost a hnus.</span> <span class="verse"><a name="6">6</a>Spravedlnost chrání toho, kdo žije bezúhonně, kdežto svévole vyvrací hříšníka.</span> <span class="verse"><a name="7">7</a>Leckdo se vydává za bohatého, ačkoli nic nemá, někdo se vydává za chudého, a má velké jmění.</span> <span class="verse"><a name="8">8</a>Bohatstvím se člověk může vyplatit, kdežto chudý vyhrožování neslýchá.</span> <span class="verse"><a name="9">9</a>Světlo spravedlivých radostně září, kdežto svévolníkům svítilna hasne.</span> <span class="verse"><a name="10">10</a>Ze zpupnosti vzniká jen hádka, kdežto u těch, kdo si dají poradit, je moudrost.</span> <span class="verse"><a name="11">11</a>Jmění snadno nabyté se zmenšuje, kdežto kdo shromažďuje vlastní prací, tomu přibývá.</span> <span class="verse"><a name="12">12</a>Dlouhým čekáním zemdlívá srdce, kdežto splněná touha je stromem života.</span> <span class="verse"><a name="13">13</a>Kdo pohrdá slovem, přivádí se do záhuby, kdežto kdo se bojí přikázání, dochází odplaty.</span> <span class="verse"><a name="14">14</a>Učení moudrého je zdrojem života, pomůže uniknout léčkám smrti.</span> <span class="verse"><a name="15">15</a>Prozíravost zjednává přízeň, kdežto věrolomní vytrvávají na své cestě.</span> <span class="verse"><a name="16">16</a>Kdo je chytrý, počíná si podle poznání, kdežto hlupák roztrušuje pošetilost.</span> <span class="verse"><a name="17">17</a>Svévolný posel propadne zkáze, kdežto věrný vyslanec přináší zdraví.</span> <span class="verse"><a name="18">18</a>Chudoba a hanba stihnou toho, kdo se vyhýbá trestu, kdežto kdo dbá na domluvu, bude vážený.</span> <span class="verse"><a name="19">19</a>Když se naplní touha, je sladko v duši, kdežto hlupákům se hnusí odvrátit se od zlého.</span> <span class="verse"><a name="20">20</a>Kdo chodívá s moudrými, stane se moudrým, kdežto tomu, kdo se přátelí s hlupáky, se povede zle.</span> <span class="verse"><a name="21">21</a>Hříšníky stíhá zlo, kdežto spravedlivým je odplatou dobro.</span> <span class="verse"><a name="22">22</a>Dobrý zanechá dědictví vnukům, kdežto jmění hříšníka bývá uchováno pro spravedlivého.</span> <span class="verse"><a name="23">23</a>Úhor dává chudým mnoho pokrmu, ale bývá ničen bezprávím.</span> <span class="verse"><a name="24">24</a>Kdo šetří hůl, nenávidí svého syna, kdežto kdo jej miluje, trestá ho včas.</span> <span class="verse"><a name="25">25</a>Spravedlivý se nají dosyta, kdežto břicho svévolníků trpí nedostatkem.</span> </p></div</div></div></body></html>