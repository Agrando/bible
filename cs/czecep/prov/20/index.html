<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Víno je posměvač, opojný nápoj je křikloun; kdo se v něm kochá, ten moudrý není.</span> <span class="verse"><a name="2">2</a>Král budí hrůzu, jako když zařve mladý lev; kdo ho rozlítí, hřeší sám proti sobě.</span> <span class="verse"><a name="3">3</a>Je ctí pro muže upustit od sporu, kdejaký pošetilec jej však rozpoutává.</span> <span class="verse"><a name="4">4</a>Na podzim lenoch neorá, o žních bude žebrat, ale nic nebude.</span> <span class="verse"><a name="5">5</a>Jak hluboké vody je rada v srdci muže, muž rozumný z ní čerpá.</span> <span class="verse"><a name="6">6</a>Mnoho lidí rozhlašuje své milosrdenství, ale muže spolehlivého kdo najde?</span> <span class="verse"><a name="7">7</a>Spravedlivý žije bezúhonně; blaze bude po něm jeho synům!</span> <span class="verse"><a name="8">8</a>Král sedí na soudném stolci a očima převívá vše, co je zlé.</span> <span class="verse"><a name="9">9</a>Kdo může říci: "Zachoval jsem si ryzí srdce, jsem čistý, bez hříchu"?</span> <span class="verse"><a name="10">10</a>Dvojí závaží a dvojí míra, obojí je Hospodinu ohavností.</span> <span class="verse"><a name="11">11</a>Už na chlapci se z jeho způsobů pozná, zda bude v jednání ryzí a přímý.</span> <span class="verse"><a name="12">12</a>Ucho, které slyší, a oko, které vidí, obojí učinil Hospodin.</span> <span class="verse"><a name="13">13</a>Nemiluj spánek, ať nezchudneš, nech oči otevřené a nasytíš se chlebem.</span> <span class="verse"><a name="14">14</a>"Špatné, špatné", říká kupující, ale jen poodejde, už se tím chlubí.</span> <span class="verse"><a name="15">15</a>Někdo má zlato a množství perel, ale nejdrahocennější skvost jsou rty plné poznání.</span> <span class="verse"><a name="16">16</a>Šaty zadrž tomu, kdo se zaručuje za cizáka, a když za cizinku, vezmi od něho zástavu.</span> <span class="verse"><a name="17">17</a>Někomu je lahodný chléb klamu, ale nakonec má plná ústa štěrku.</span> <span class="verse"><a name="18">18</a>Úmysly se zajišťují poradou, boj veď s rozvahou.</span> <span class="verse"><a name="19">19</a>Utrhač, kudy chodí, vynáší důvěrnosti, nezaplétej se tedy s mluvkou.</span> <span class="verse"><a name="20">20</a>Kdo zlořečí otci a matce, tomu zhasne jeho světlo v nejhlubší tmě.</span> <span class="verse"><a name="21">21</a>Dědictví, na jehož počátku je nečestnost, nebývá nakonec požehnané.</span> <span class="verse"><a name="22">22</a>Neříkej: "Odplatím za zlo!" Čekej na Hospodina a on tě zachrání.</span> <span class="verse"><a name="23">23</a>Dvojí závaží je Hospodinu ohavností, falešné váhy nejsou nic dobrého.</span> <span class="verse"><a name="24">24</a>Kroky muže určuje Hospodin; jak by mohl člověk rozumět své cestě?</span> <span class="verse"><a name="25">25</a>Člověku je léčkou nerozvážně říci: "Je to zasvěceno", a po slibu si to rozmýšlet.</span> <span class="verse"><a name="26">26</a>Moudrý král převívá svévolníky, dá je přejet koly mlátícího vozu.</span> <span class="verse"><a name="27">27</a>Lidský duch je světlo od Hospodina; to propátrá všechny nejvnitřnější útroby.</span> <span class="verse"><a name="28">28</a>Milosrdenství a věrnost chrání krále, milosrdenstvím podepře svůj trůn.</span> <span class="verse"><a name="29">29</a>Ozdobou jinochů je jejich síla, důstojností starců jsou šediny.</span> <span class="verse"><a name="30">30</a>Jizvy a modřiny vydrhnou špatnost a rány pročistí nejvnitřnější útroby.</span> </p></div</div></div></body></html>