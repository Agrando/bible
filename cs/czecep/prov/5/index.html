<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 5</strong></div><p><span class="verse"><a name="1">1</a>Můj synu, věnuj pozornost mé moudrosti, nakloň své ucho k mé rozumnosti,</span> <span class="verse"><a name="2">2</a>dbej na obezřetné rady, poznání ať zachovávají tvé rty.</span> <span class="verse"><a name="3">3</a>Ze rtů cizí ženy sice kape med, a její jazyk je hladší než olej,</span> <span class="verse"><a name="4">4</a>nakonec je však hořká jako pelyněk, ostrá jak dvojsečný meč.</span> <span class="verse"><a name="5">5</a>Její nohy sestupují k smrti, její kroky uvíznou v podsvětí.</span> <span class="verse"><a name="6">6</a>Nevysleduješ stezku života, její stopy se motají, nevíš kam.</span> <span class="verse"><a name="7">7</a>Proto, synové, poslyšte mě, neodvracejte se od výroků mých úst.</span> <span class="verse"><a name="8">8</a>Ať jde tvá cesta daleko od ní, nepřibližuj se ke dveřím jejího domu,</span> <span class="verse"><a name="9">9</a>ať nevydáš svou důstojnost jiným, ukrutníkovi svá léta,</span> <span class="verse"><a name="10">10</a>ať se tvou silou nesytí cizáci a ovocem tvého trápení dům cizí.</span> <span class="verse"><a name="11">11</a>Nakonec budeš skučet, až celé tvé tělo zchátrá.</span> <span class="verse"><a name="12">12</a>Řekneš: "Jak jsem mohl nenávidět napomínání? Jak mohlo mé srdce znevažovat domlouvání?</span> <span class="verse"><a name="13">13</a>Svoje vychovatele jsem neposlouchal, nenaslouchal jsem svým učitelům.</span> <span class="verse"><a name="14">14</a>Málem bych byl propadl nejhoršímu uprostřed shromáždění a pospolitosti."</span> <span class="verse"><a name="15">15</a>Pij vodu z vlastní nádrže, tu, jež vyvěrá z tvé studnice.</span> <span class="verse"><a name="16">16</a>Mají se tvé prameny roztékat ven do široka jako vodní toky?</span> <span class="verse"><a name="17">17</a>Tobě mají patřit, tobě jedinému, a ne cizím spolu s tebou.</span> <span class="verse"><a name="18">18</a>Buď požehnán tvůj zdroj, raduj se z ženy svého mládí,</span> <span class="verse"><a name="19">19</a>z milované laně, z líbezné srny; její prsy ať tě vždycky opojují, kochej se v jejím milování ustavičně.</span> <span class="verse"><a name="20">20</a>Proč by ses kochal, můj synu, v cizačce, proč bys v náručí cizinku svíral?</span> <span class="verse"><a name="21">21</a>Cesty člověka jsou Hospodinu zřejmé, on sleduje všechny jeho stopy.</span> <span class="verse"><a name="22">22</a>Svévolníka polapí jeho zločiny, bude spoután provazy svého hříchu.</span> <span class="verse"><a name="23">23</a>Nedbal na napomenutí, proto zemře; bloudí pro svou velkou pošetilost.</span> </p></div</div></div></body></html>