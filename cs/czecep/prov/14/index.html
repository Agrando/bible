<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Moudrá žena buduje svůj dům, kdežto pošetilá jej vlastníma rukama boří.</span> <span class="verse"><a name="2">2</a>Kdo se bojí Hospodina, chodí přímo, kdežto kdo jím pohrdá, chodí cestou neupřímnosti.</span> <span class="verse"><a name="3">3</a>Z úst pošetilce vyrůstá povýšenost, kdežto moudré jejich rty střeží.</span> <span class="verse"><a name="4">4</a>Kde není skot, je čistý žlab, kdežto hojná úroda bývá, kde jsou silní býci.</span> <span class="verse"><a name="5">5</a>Spolehlivý svědek nelže, kdežto křivý svědek šíří lži.</span> <span class="verse"><a name="6">6</a>Posměvač hledá moudrost, ale marně, kdežto rozumný má poznání usnadněné.</span> <span class="verse"><a name="7">7</a>Jdi z cesty muži hloupému, neboť na jeho rtech poznání nenalezneš.</span> <span class="verse"><a name="8">8</a>Moudrost chytrého je v tom, že rozumí své cestě, kdežto pošetilost hlupáků je v záludnosti.</span> <span class="verse"><a name="9">9</a>Oběť za vinu je pošetilcům směšná, kdežto u přímých nalézá zalíbení.</span> <span class="verse"><a name="10">10</a>Jen srdce zná hořkost vlastní duše, ani do jeho radosti se nikdo cizí nemůže vmísit.</span> <span class="verse"><a name="11">11</a>Dům svévolníků bude vyhlazen, kdežto stánek přímých bude vzkvétat.</span> <span class="verse"><a name="12">12</a>Někdy se člověku zdá cesta přímá, ale nakonec přivede k smrti.</span> <span class="verse"><a name="13">13</a>Také při smíchu bolívá srdce a na konci radosti bývá žal.</span> <span class="verse"><a name="14">14</a>Odpadlík se sytí svými cestami, kdežto člověk dobrý tím, co je mu dáno.</span> <span class="verse"><a name="15">15</a>Prostoduchý kdečemu důvěřuje, kdežto chytrý promýšlí své kroky.</span> <span class="verse"><a name="16">16</a>Moudrý se bojí a odvrací se od zlého, kdežto hlupák se vypíná a cítí se v bezpečí.</span> <span class="verse"><a name="17">17</a>Nedočkavý se dopouští pošetilosti a pletichář je nenáviděn.</span> <span class="verse"><a name="18">18</a>Prostoduší dědí pošetilost, kdežto chytří jsou korunováni poznáním.</span> <span class="verse"><a name="19">19</a>Zlí se skloní před dobrými a svévolníci u bran spravedlivého.</span> <span class="verse"><a name="20">20</a>Chudého nemá rád ani jeho druh, kdežto mnoho je těch, kdo milují bohatého.</span> <span class="verse"><a name="21">21</a>Kdo pohrdá svým druhem, hřeší, kdežto blaze tomu, kdo se slitovává nad utištěnými.</span> <span class="verse"><a name="22">22</a>Což nebloudí ti, kdo osnují zlé věci? Kdežto milosrdenství a věrnost provází ty, kdo chystají dobro.</span> <span class="verse"><a name="23">23</a>Každé trápení je k užitku, ale pouhé mluvení vede k nedostatku.</span> <span class="verse"><a name="24">24</a>Korunou moudrých je jejich bohatství, ale pošetilost hlupáků zůstává pošetilostí.</span> <span class="verse"><a name="25">25</a>Pravdivý svědek druhé vysvobodí, kdežto lstivý šíří lži.</span> <span class="verse"><a name="26">26</a>V bázni před Hospodinem má člověk pevné bezpečí a útočiště pro své syny.</span> <span class="verse"><a name="27">27</a>Bázeň před Hospodinem je zdroj života, pomůže uniknout léčkám smrti.</span> <span class="verse"><a name="28">28</a>V množství lidu spočívá důstojnost krále, kdežto úbytek národa je zkáza pro vládce.</span> <span class="verse"><a name="29">29</a>Shovívavý oplývá rozumností, kdežto ukvapený vystavuje na odiv pošetilost.</span> <span class="verse"><a name="30">30</a>Mírné srdce je tělu k životu, kdežto žárlivost je jako kostižer.</span> <span class="verse"><a name="31">31</a>Kdo utiskuje nuzného, tupí toho, kdo jej učinil, kdežto ctí ho ten, kdo se nad ubožákem slitovává.</span> <span class="verse"><a name="32">32</a>Svévolník bude sražen zlem, jež páchá, kdežto spravedlivý má útočiště i při smrti.</span> <span class="verse"><a name="33">33</a>V srdci rozumného spočívá moudrost, kdežto co je v nitru hlupáků, se pozná.</span> <span class="verse"><a name="34">34</a>Spravedlnost vyvyšuje pronárody, kdežto hřích je národům pro potupu.</span> <span class="verse"><a name="35">35</a>Král má zalíbení v prozíravém služebníku, kdežto jeho prchlivost dolehne na toho, kdo jedná ostudně.</span> </p></div</div></div></body></html>