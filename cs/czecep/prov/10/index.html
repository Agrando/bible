<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/prov">Proverbs</a> &gt <strong>Chapter 10</strong></div><p><span class="verse"><a name="1">1</a>Přísloví Šalomounova. Syn moudrý dělá radost otci, kdežto syn hloupý působí žal matce.</span> <span class="verse"><a name="2">2</a>Neprávem nabyté poklady neprospějí, kdežto spravedlnost vysvobodí od smrti.</span> <span class="verse"><a name="3">3</a>Hospodin nedopustí, aby hladověl spravedlivý, kdežto choutkám svévolníků činí přítrž.</span> <span class="verse"><a name="4">4</a>Zchudne, kdo pracuje zahálčivou dlaní, kdežto pilné jejich ruka obohatí.</span> <span class="verse"><a name="5">5</a>Kdo v létě sklízí, je syn prozíravý, kdo prospí žně, je pro ostudu.</span> <span class="verse"><a name="6">6</a>Mnohé požehnání spočine na hlavě spravedlivého, kdežto v ústech svévolníků se skrývá násilí.</span> <span class="verse"><a name="7">7</a>Památka spravedlivého bude k požehnání, kdežto jméno svévolníků zpráchniví.</span> <span class="verse"><a name="8">8</a>Kdo je moudrého srdce, přijímá příkazy, kdežto kdo je pošetilých rtů, ten padne.</span> <span class="verse"><a name="9">9</a>Kdo žije bezúhonně, žije bezpečně, kdežto kdo chodí křivolakými cestami, bude odhalen.</span> <span class="verse"><a name="10">10</a>Kdo mrká okem, působí trápení, a kdo je pošetilých rtů, ten padne.</span> <span class="verse"><a name="11">11</a>Ústa spravedlivého jsou zdrojem života, kdežto v ústech svévolníků se skrývá násilí.</span> <span class="verse"><a name="12">12</a>Nenávist vyvolává sváry, kdežto láska přikrývá všechna přestoupení.</span> <span class="verse"><a name="13">13</a>Na rtech rozumného se nalézá moudrost, kdežto hůl dopadne na hřbet toho, kdo je bez rozumu.</span> <span class="verse"><a name="14">14</a>Moudří uchovávají poznání, kdežto ústa pošetilce přinášejí zkázu.</span> <span class="verse"><a name="15">15</a>Majetek bohatého je jeho pevnou tvrzí, chudoba nuzných je jejich zkázou.</span> <span class="verse"><a name="16">16</a>Výdělek spravedlivého slouží k životu, výtěžek svévolníkův k hříchu.</span> <span class="verse"><a name="17">17</a>Ukazuje stezku k životu, kdo dbá na napomenutí, kdežto kdo si domluv nevšímá, zavádí na scestí.</span> <span class="verse"><a name="18">18</a>Kdo skrývá nenávist za zrádné rty, i ten, kdo šíří pomluvy, je hlupák.</span> <span class="verse"><a name="19">19</a>Mnohomluvnost nezůstává bez přestoupení, kdežto kdo krotí své rty, je prozíravý.</span> <span class="verse"><a name="20">20</a>Jazyk spravedlivého je výborné stříbro, srdce svévolníků nestojí za nic.</span> <span class="verse"><a name="21">21</a>Rty spravedlivého připravují pastvu mnohým, ale pošetilci umírají na to, že jsou bez rozumu.</span> <span class="verse"><a name="22">22</a>Hospodinovo požehnání obohacuje a trápení s sebou nepřináší.</span> <span class="verse"><a name="23">23</a>Radostnou hrou je pro hlupáka mrzké jednání, kdežto pro rozumného muže moudrost.</span> <span class="verse"><a name="24">24</a>Čeho se leká svévolník, to na něj přijde, kdežto touha spravedlivých se splní.</span> <span class="verse"><a name="25">25</a>Když se přižene vichřice, je po svévolníkovi, kdežto spravedlivý má základ věčný.</span> <span class="verse"><a name="26">26</a>Jako ocet zubům a kouř očím, tak je lenoch těm, kteří ho posílají.</span> <span class="verse"><a name="27">27</a>Bázeň před Hospodinem přidává dnů, kdežto svévolníkům se léta zkrátí.</span> <span class="verse"><a name="28">28</a>Očekávání spravedlivých je radostné, kdežto naděje svévolníků přijde vniveč.</span> <span class="verse"><a name="29">29</a>Cesta Hospodinova je záštitou bezúhonnému, kdežto zkázou pro ty, kdo páchají ničemnosti.</span> <span class="verse"><a name="30">30</a>Spravedlivý se nikdy nezhroutí, kdežto svévolníci zemi nezabydlí.</span> <span class="verse"><a name="31">31</a>Ústa spravedlivého plodí moudrost, kdežto jazyk proradný bude vyťat.</span> <span class="verse"><a name="32">32</a>Rty spravedlivého vědí, v čem má Bůh zalíbení, kdežto ústa svévolníků znají jen proradnost.</span> </p></div</div></div></body></html>