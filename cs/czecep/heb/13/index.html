<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Bratrská láska ať trvá;</span> <span class="verse"><a name="2">2</a>s láskou přijímejte i ty, kdo přicházejí odjinud - tak někteří, aniž to tušili, měli za hosty anděly.</span> <span class="verse"><a name="3">3</a>Pamatujte na vězně, jako byste byli uvězněni s nimi; pamatujte na ty, kdo trpí, vždyť i vás může potkat utrpení.</span> <span class="verse"><a name="4">4</a>Manželství ať mají všichni v úctě a manželé ať jsou si věrni, neboť neřestné a nevěrné bude soudit Bůh.</span> <span class="verse"><a name="5">5</a>Nedejte se vést láskou k penězům; buďte spokojeni s tím, co máte. Vždyť Bůh řekl: 'Nikdy tě neopustím a nikdy se tě nezřeknu.'</span> <span class="verse"><a name="6">6</a>Proto smíme říkat s důvěrou: 'Pán při mně stojí, nebudu se bát. Co mi může udělat člověk?'</span> <span class="verse"><a name="7">7</a>Mějte v paměti ty, kteří vás vedli a kázali vám slovo Boží. Myslete na to, jak dovršili svůj život, a následujte je ve víře!</span> <span class="verse"><a name="8">8</a>Ježíš Kristus je tentýž včera i dnes i na věky.</span> <span class="verse"><a name="9">9</a>Nedejte se strhnout všelijakými cizími naukami. Je dobré spolehnout se na milost a nikoli na předpisy o pokrmech; kdo je dodržoval, nic tím nezískal.</span> <span class="verse"><a name="10">10</a>Máme oltář, z něhož nemají právo jíst ti, kdo přinášejí oběti ve stánku.</span> <span class="verse"><a name="11">11</a>Vždyť těla zvířat, jejichž krev vnáší velekněz do svatyně jako oběť za hřích, spalují se za hradbami.</span> <span class="verse"><a name="12">12</a>Proto také Ježíš trpěl venku za branou, aby posvětil lid svou vlastní krví.</span> <span class="verse"><a name="13">13</a>Vyjděme tedy s ním za hradby, nesouce jeho potupu.</span> <span class="verse"><a name="14">14</a>Vždyť zde nemáme trvalý domov, nýbrž vyhlížíme město, které přijde.</span> <span class="verse"><a name="15">15</a>Přinášejme tedy skrze Ježíše stále oběť chvály Bohu; naše rty nechť vyznávají jeho jméno.</span> <span class="verse"><a name="16">16</a>Nezapomínejme také na dobročinnost a štědrost, takové oběti se Bohu líbí.</span> <span class="verse"><a name="17">17</a>Poslouchejte ty, kteří vás vedou, a podřizujte se jim, protože oni bdí nad vámi a budou se za vás zodpovídat. Kéž to mohou činit s radostí, a ne s nářkem; to by vám nebylo na prospěch.</span> <span class="verse"><a name="18">18</a>Modlete se za nás. Jsme sice jisti svým dobrým svědomím, neboť se snažíme jednat tak, aby nám nemohli nic vytknout;</span> <span class="verse"><a name="19">19</a>a přece vás důtklivě prosím, modlete se za mne, abych vám byl co nejdříve zase navrácen.</span> <span class="verse"><a name="20">20</a>A Bůh pokoje, který pro krev stvrzující věčnou smlouvu vyvedl z mrtvých velikého pastýře ovcí, našeho Pána Ježíše,</span> <span class="verse"><a name="21">21</a>nechť vás posílí ve všem dobrém, abyste plnili jeho vůli; on v nás působí to, co se mu líbí, skrze Ježíše Krista. Jemu buď sláva na věky věků! Amen.</span> <span class="verse"><a name="22">22</a>Prosím vás, bratří, přijměte toto slovo napomenutí; píšu vám jen krátce.</span> <span class="verse"><a name="23">23</a>Sděluji vám, že náš bratr Timoteus je na svobodě. Přijde-li sem brzo, navštívím vás s ním.</span> <span class="verse"><a name="24">24</a>Pozdravujte všecky své představené i všecky bratry. Pozdravují vás bratří z Itálie.</span> <span class="verse"><a name="25">25</a>Milost se všemi vámi!</span> </p></div</div></div></body></html>