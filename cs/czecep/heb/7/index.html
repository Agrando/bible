<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Tento Melchisedech, král Sálemu a kněz nejvyššího Boha, vyšel vstříc Abrahamovi, když se vracel po vítězství nad králi. Požehnal mu</span> <span class="verse"><a name="2">2</a>a Abraham mu z veškeré kořisti dal desátý díl. Jméno Melchisedech se vykládá jako král spravedlnosti, král Sálemu pak znamená král pokoje.</span> <span class="verse"><a name="3">3</a>Je bez otce, bez matky, bez předků, jeho dny nemají počátek a jeho život je bez konce. A tak podoben Synu Božímu zůstává knězem navždy.</span> <span class="verse"><a name="4">4</a>Hleďte, jak vznešený je ten, jemuž sám praotec Abraham dal jako desátek nejlepší část své kořisti.</span> <span class="verse"><a name="5">5</a>Levité, pověření kněžskou službou, mají podle zákona příkaz brát desátky od Božího lidu, to jest od svých bratří, ačkoli všichni pocházejí z Abrahamova rodu.</span> <span class="verse"><a name="6">6</a>Od Abrahama však dostal desátek ten, který nepocházel z rodu Levi, a Abraham, který měl zaslíbení, přijal od něho požehnání.</span> <span class="verse"><a name="7">7</a>A není sporu, že větší žehná menšímu.</span> <span class="verse"><a name="8">8</a>Levité dostávají desátky jako smrtelní lidé, Melchisedech však jako ten, o kom Písmo svědčí, že žije.</span> <span class="verse"><a name="9">9</a>Prostřednictvím Abrahamovým dal tak desátky i Levi, který sám desátky přijímá.</span> <span class="verse"><a name="10">10</a>Ještě se totiž nenarodil a byl v těle svého praotce Abrahama, když mu Melchisedech vyšel vstříc.</span> <span class="verse"><a name="11">11</a>Kdyby služba levitských kněží, která vedla lid k poslušnosti zákona, přinesla dokonalost, nač by ještě bylo třeba ustanovovat jiného kněze podle řádu Melchisedechova, a nezůstat při kněžství podle řádu Áronova?</span> <span class="verse"><a name="12">12</a>Avšak mění-li se kněžství, nutně nastává i změna zákona.</span> <span class="verse"><a name="13">13</a>A ten, na nějž se to slovo vztahuje, pocházel z jiného pokolení, z něhož nikdo nekonal službu u oltáře.</span> <span class="verse"><a name="14">14</a>Je dobře známo, že náš Pán pocházel z Judy, a u Mojžíše není zmínky o kněžích z tohoto pokolení.</span> <span class="verse"><a name="15">15</a>To vše je ještě zřejmější, když podobně jako Melchisedech je ustanoven jiný kněz</span> <span class="verse"><a name="16">16</a>ne podle zákona o tělesném původu, nýbrž na základě svého nepomíjejícího života,</span> <span class="verse"><a name="17">17</a>jak se o něm svědčí: 'Ty jsi kněz navěky podle řádu Melchisedechova.'</span> <span class="verse"><a name="18">18</a>Tím se ovšem ruší předchozí příkaz jako neúčinný a neužitečný -</span> <span class="verse"><a name="19">19</a>zákon totiž nic nepřivedl k dokonalosti - avšak na jeho místo přichází lepší naděje, jejíž mocí přistupujeme až k Bohu.</span> <span class="verse"><a name="20">20</a>A navíc se to nestalo bez přísahy. Levité se totiž stávali kněžími bez Boží přísahy.</span> <span class="verse"><a name="21">21</a>Ježíš však se jím stal s přísahou; vždyť mu bylo řečeno: 'Hospodin přísahal a nebude toho litovat: Ty jsi kněz navěky.'</span> <span class="verse"><a name="22">22</a>Proto se Ježíš stal ručitelem lepší smlouvy.</span> <span class="verse"><a name="23">23</a>A dále: Levitských kněží muselo být mnoho, protože umírali a nemohli sloužit trvale.</span> <span class="verse"><a name="24">24</a>Ježíšovo kněžství však nepřechází na jiného, neboť on zůstává navěky.</span> <span class="verse"><a name="25">25</a>Proto přináší dokonalé spasení těm, kdo skrze něho přistupují k Bohu; je stále živ a přimlouvá se za ně.</span> <span class="verse"><a name="26">26</a>To je ten velekněz, jakého jsme potřebovali: svatý, nevinný, neposkvrněný, oddělený od hříšníků a vyvýšený nad nebesa,</span> <span class="verse"><a name="27">27</a>který nemusí jako dřívější velekněží denně přinášet oběti napřed za vlastní hříchy a pak teprve za hříchy lidu. Ježíš to učinil jednou provždy, když obětoval sebe sama.</span> <span class="verse"><a name="28">28</a>Zákon totiž ustanovuje za velekněze lidi, podléhající slabosti, ale slovo přísahy, dané až po zákonu, ustanovuje Syna navěky dokonalého.</span> </p></div</div></div></body></html>