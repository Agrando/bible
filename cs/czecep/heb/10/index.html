<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 10</strong></div><p><span class="verse"><a name="1">1</a>V zákoně je pouze náznak budoucího dobra, ne sama jeho skutečnost. Proto stále stejné oběti, přinášené každoročně znovu a znovu, nemohou nikdy dokonale očistit ty, kdo s nimi přicházejí.</span> <span class="verse"><a name="2">2</a>Kdyby ti, kdo je přinášejí, neměli už vědomí hříchu, protože byli jednou provždy očištěni, dávno by byly tyto oběti přestaly.</span> <span class="verse"><a name="3">3</a>Ale těmito oběťmi se hříchy naopak každoročně připomínají,</span> <span class="verse"><a name="4">4</a>neboť krev býků a kozlů není s to hříchy odstranit.</span> <span class="verse"><a name="5">5</a>Proto Kristus říká, když přichází na svět: 'Oběti ani dary jsi nechtěl, ale dal jsi mi tělo.</span> <span class="verse"><a name="6">6</a>V zápalné oběti ani v oběti za hřích, Bože, jsi nenašel zalíbení.</span> <span class="verse"><a name="7">7</a>Proto jsem řekl: Zde jsem, abych konal, Bože, tvou vůli, jak je o mně v tvé knize psáno.'</span> <span class="verse"><a name="8">8</a>Předně říká: 'Oběti ani dary, oběti zápalné ani oběti za hřích jsi nechtěl a nenašel jsi v nich zalíbení' - totiž v takových, jaké se obětují podle zákona.</span> <span class="verse"><a name="9">9</a>Potom však řekne: 'Zde jsem, abych konal tvou vůli.' Tak ruší prvé, aby ustanovil druhé.</span> <span class="verse"><a name="10">10</a>Tou vůlí jsme posvěceni, neboť Ježíš Kristus jednou provždy obětoval své tělo.</span> <span class="verse"><a name="11">11</a>Každý kněz stojí a koná denně bohoslužbu, znovu a znovu přináší tytéž oběti, ale ty nikdy nemohou navždy zahladit hříchy.</span> <span class="verse"><a name="12">12</a>Kristus však přinesl za hříchy jedinou oběť, navěky usedl po pravici Boží</span> <span class="verse"><a name="13">13</a>a hledí vstříc tomu, 'až mu budou nepřátelé dáni za podnož jeho trůnu'.</span> <span class="verse"><a name="14">14</a>Tak jedinou obětí navždy přivedl k dokonalosti ty, které posvěcuje.</span> <span class="verse"><a name="15">15</a>Dosvědčuje nám to i Duch svatý, když říká:</span> <span class="verse"><a name="16">16</a>'Toto je smlouva, kterou s nimi uzavřu po oněch dnech, praví Pán; dám své zákony do jejich srdce a vepíšu jim je do mysli;</span> <span class="verse"><a name="17">17</a>na jejich hříchy a nepravosti už nikdy nevzpomenu.'</span> <span class="verse"><a name="18">18</a>Tam, kde jsou hříchy odpuštěny, není už třeba přinášet za ně oběti.</span> <span class="verse"><a name="19">19</a>Protože Ježíš obětoval svou krev, smíme se, bratří, odvážit vejít do svatyně</span> <span class="verse"><a name="20">20</a>cestou novou a živou, kterou nám otevřel zrušením opony - to jest obětováním svého těla.</span> <span class="verse"><a name="21">21</a>Máme-li tedy tak velikého kněze nad celým Božím domem,</span> <span class="verse"><a name="22">22</a>přistupujme před Boha s opravdovým srdcem a v plné jistotě víry, se srdcem očištěným od zlého svědomí a s tělem obmytým čistou vodou.</span> <span class="verse"><a name="23">23</a>Držme se neotřesitelné naděje, kterou vyznáváme, protože ten, kdo nám dal zaslíbení, je věrný.</span> <span class="verse"><a name="24">24</a>Mějme zájem jeden o druhého a povzbuzujme se k lásce a k dobrým skutkům.</span> <span class="verse"><a name="25">25</a>Nezanedbávejte společná shromáždění, jak to někteří mají ve zvyku, ale napomínejte se tím více, čím více vidíte, že se blíží den Kristův.</span> <span class="verse"><a name="26">26</a>Jestliže svévolně hřešíme i po tom, když jsme už poznali pravdu, nemůžeme počítat s žádnou obětí za hříchy,</span> <span class="verse"><a name="27">27</a>ale jen s hrozným soudem a 'žárem ohně, který stráví Boží odpůrce'.</span> <span class="verse"><a name="28">28</a>Už ten, kdo pohrdne zákonem Mojžíšovým, nedojde slitování a propadá smrti na základě svědectví dvou nebo tří svědků.</span> <span class="verse"><a name="29">29</a>Pomyslete, oč hroznějšího trestu si zaslouží ten, kdo zneuctí Božího Syna a za nic nemá krev smlouvy, jíž byl posvěcen, a tak se vysmívá Duchu milosti.</span> <span class="verse"><a name="30">30</a>Vždyť víme, kdo řekl: 'Já budu trestat, má je odplata.' A jinde: 'Pán bude soudit svůj lid.'</span> <span class="verse"><a name="31">31</a>Je hrozné upadnout do ruky živého Boha.</span> <span class="verse"><a name="32">32</a>Jen si vzpomeňte na dřívější dny! Sotva jste byli osvíceni, už jste museli podstoupit mnohý zápas s utrpením;</span> <span class="verse"><a name="33">33</a>někteří tím, že byli před očima všech uráženi a utiskováni, jiní tím, že stáli při postižených.</span> <span class="verse"><a name="34">34</a>Vždyť jste trpěli spolu s uvězněnými a s radostí jste snesli i to, že jste byli připraveni o majetek, neboť víte, že máte bohatství lepší a trvalé.</span> <span class="verse"><a name="35">35</a>Neztrácejte proto odvahu, neboť bude bohatě odměněna.</span> <span class="verse"><a name="36">36</a>Potřebujete však vytrvalost, abyste splnili Boží vůli a dosáhli toho, co bylo zaslíbeno.</span> <span class="verse"><a name="37">37</a>Vždyť už jen 'docela krátký čas, a přijde ten, který má přijít, a neopozdí se.</span> <span class="verse"><a name="38">38</a>Avšak můj spravedlivý - říká Bůh - bude žít, protože uvěřil. Kdo by však odpadl, v tom nenajdu zalíbení.'</span> <span class="verse"><a name="39">39</a>Ale my přece nepatříme k těm, kdo odpadají a zahynou, nýbrž k těm, kdo věří a dosáhnou života.</span> </p></div</div></div></body></html>