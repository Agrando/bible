<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 2</strong></div><p><span class="verse"><a name="1">1</a>Proto se tím více musíme držet toho, co jsme slyšeli, abychom nebyli strženi proudem.</span> <span class="verse"><a name="2">2</a>Jestliže už slovo zákona, které vyslovili andělé, bylo pevné a každý přestupek i každá neposlušnost došla spravedlivé odplaty,</span> <span class="verse"><a name="3">3</a>jak bychom mohli uniknout my, pohrdneme-li tak slavným spasením? První je zvěstoval sám Pán, a ti, kdo uslyšeli, dosvědčili toto spasení i nám;</span> <span class="verse"><a name="4">4</a>Bůh potvrzoval jejich svědectví znameními, divy i rozličnými projevy své moci a rozdílením Ducha svatého podle své vůle.</span> <span class="verse"><a name="5">5</a>Andělům Bůh také nepodřídil budoucí svět, o němž mluvíme,</span> <span class="verse"><a name="6">6</a>kdežto o Synu je na jednom místě řečeno: 'Co je člověk, že ho máš, Bože, na mysli, a Syn člověka, že na něj hledíš?</span> <span class="verse"><a name="7">7</a>Jen nakrátko jsi ho postavil níž než anděly, pak jsi ho korunoval ctí a slávou,</span> <span class="verse"><a name="8">8</a>všecko jsi podrobil pod jeho nohy.' Když mu tedy podrobil všecko, znamená to, že nezůstalo nic, co by mu nebylo podmaněno. Nyní ovšem ještě nevidíme, že by mu vše bylo podmaněno.</span> <span class="verse"><a name="9">9</a>Ale vidíme toho, který byl nakrátko postaven níže než andělé, Ježíše, jak je pro utrpení smrti korunován ctí a slávou; neboť měl z milosti Boží zakusit smrt za všecky.</span> <span class="verse"><a name="10">10</a>Bylo přirozené, že Bůh, pro něhož je vše a skrze něhož je vše, přivedl mnoho synů k slávě, když skrze utrpení učinil dokonalým původce jejich spásy.</span> <span class="verse"><a name="11">11</a>A on, který posvěcuje, i ti, kdo jsou posvěcováni, jsou z téhož Otce. Proto se nestydí nazývat je svými bratry, když říká:</span> <span class="verse"><a name="12">12</a>'Budu zvěstovat tvé jméno svým bratřím, uprostřed shromáždění tě budu chválit.'</span> <span class="verse"><a name="13">13</a>A jinde praví: 'Také já svou důvěru složím v Boha.' A dále: 'Hle, já a děti, které mi dal Bůh.'</span> <span class="verse"><a name="14">14</a>Protože sourozence spojuje krev a tělo, i on se stal jedním z nich, aby svou smrtí zbavil moci toho, kdo smrtí vládne, totiž ďábla,</span> <span class="verse"><a name="15">15</a>a aby tak vysvobodil ty, kdo byli strachem před smrtí drženi po celý život v otroctví.</span> <span class="verse"><a name="16">16</a>Neujímá se přece andělů, ale 'ujímá se potomků Abrahamových'.</span> <span class="verse"><a name="17">17</a>Proto musil být ve všem jako jeho bratří, aby se stal veleknězem milosrdným a věrným v Boží službě a mohl tak smířit hříchy lidu.</span> <span class="verse"><a name="18">18</a>Protože sám prošel zkouškou utrpení, může pomoci těm, na které přicházejí zkoušky.</span> </p></div</div></div></body></html>