<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 9</strong></div><p><span class="verse"><a name="1">1</a>I ta první smlouva měla ovšem bohoslužebný řád i posvátné místo, ale pozemské.</span> <span class="verse"><a name="2">2</a>To byl stánek, v jehož přední části, zvané svatyně, byly svícny a stůl na předložené chleby.</span> <span class="verse"><a name="3">3</a>Za oponou byla druhá část stánku, nazývaná nejsvětější svatyně.</span> <span class="verse"><a name="4">4</a>Tam byl zlatý kadidlový oltář, truhla smlouvy, ze všech stran krytá zlatem, v ní pak byla zlatá nádoba s manou, Áronova hůl, která se kdysi zazelenala, a desky smlouvy.</span> <span class="verse"><a name="5">5</a>Nad ní byli cherubové Boží slávy, kteří zastiňovali slitovnici. O tom teď není třeba dopodrobna mluvit.</span> <span class="verse"><a name="6">6</a>Od té doby, kdy bylo všecko tak zařízeno, vcházeli stále do přední části stánku kněží a konali tam bohoslužbu.</span> <span class="verse"><a name="7">7</a>Do druhé části stánku vcházel jen jednou za rok sám velekněz, a to nikdy bez krve, kterou obětoval za sebe i za přestoupení lidu.</span> <span class="verse"><a name="8">8</a>Tím Duch svatý naznačuje, že ještě nebyla otevřena cesta do nejsvětější svatyně, pokud stála přední část stánku.</span> <span class="verse"><a name="9">9</a>To bylo podobenstvím pro nynější čas, neboť dary a oběti, které se tam přinášely, nemohly dokonale očistit svědomí toho, kdo je obětuje;</span> <span class="verse"><a name="10">10</a>jde jen o pokrmy, nápoje a různá omývání, tedy o vnější předpisy, platné jen do nového uspořádání.</span> <span class="verse"><a name="11">11</a>Ale když přišel Kristus, velekněz, který nám přináší skutečné dobro, neprošel stánkem zhotoveným rukama, to jest patřícím k tomuto světu, nýbrž stánkem větším a dokonalejším.</span> <span class="verse"><a name="12">12</a>A nevešel do svatyně s krví kozlů a telat, ale jednou provždy dal svou vlastní krev, a tak nám získal věčné vykoupení.</span> <span class="verse"><a name="13">13</a>Jestliže již pokropení krví kozlů a býků a popel z jalovice posvěcuje poskvrněné a zevně je očišťuje,</span> <span class="verse"><a name="14">14</a>čím více krev Kristova očistí naše svědomí od mrtvých skutků k službě živému Bohu! Vždyť on přinesl sebe sama jako neposkvrněnou oběť Bohu mocí Ducha, který nepomíjí.</span> <span class="verse"><a name="15">15</a>Proto je Kristus prostředníkem nové smlouvy, aby ti, kdo jsou od Boha povoláni, přijali věčné dědictví, které jim bylo zaslíbeno - neboť jeho smrt přinesla vykoupení z hříchů, spáchaných za první smlouvy.</span> <span class="verse"><a name="16">16</a>Při závěti se musí prokázat smrt toho, kdo ji ustanovil.</span> <span class="verse"><a name="17">17</a>Jen závěť zemřelých je totiž platná; nemá však platnost, dokud žije ten, kdo ji ustanovil.</span> <span class="verse"><a name="18">18</a>Proto ani první smlouva nebyla uzavřena bez vylití krve;</span> <span class="verse"><a name="19">19</a>když Mojžíš všemu lidu oznámil všecka přikázání podle zákona, vzal krev telat a kozlů, vodu, červenou vlnu s yzopem a pokropil knihu Zákona i všechen lid. A řekl jim:</span> <span class="verse"><a name="20">20</a>"Toto je krev smlouvy, kterou s vámi uzavřel Bůh."</span> <span class="verse"><a name="21">21</a>Podobně pokropil krví i stánek a všecko bohoslužebné náčiní.</span> <span class="verse"><a name="22">22</a>Podle zákona se skoro vše očišťuje krví, a bez vylití krve není odpuštění.</span> <span class="verse"><a name="23">23</a>To, co je jen náznakem nebeských věcí, bylo nutno očišťovat takovým způsobem; nebeské věci samy však vyžadují vzácnějších obětí.</span> <span class="verse"><a name="24">24</a>Vždyť Kristus nevešel do svatyně, kterou lidské ruce udělaly jen jako napodobení té pravé, nýbrž vešel do samého nebe, aby se za nás postavil před Boží tváří.</span> <span class="verse"><a name="25">25</a>Není třeba, aby sám sebe obětoval vždy znovu, jako když velekněz rok co rok s cizí krví vchází do svatyně;</span> <span class="verse"><a name="26">26</a>jinak by musel trpět mnohokrát od založení světa. On se však zjevil jen jednou na konci věků, aby svou obětí sňal hřích.</span> <span class="verse"><a name="27">27</a>A jako každý člověk jen jednou umírá, a potom bude soud,</span> <span class="verse"><a name="28">28</a>tak i Kristus byl jen jednou obětován, aby na sebe vzal hříchy mnohých; po druhé se zjeví ne už kvůli hříchu, ale ke spáse těm, kdo ho očekávají.</span> </p></div</div></div></body></html>