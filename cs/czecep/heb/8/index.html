<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 8</strong></div><p><span class="verse"><a name="1">1</a>Z toho, co bylo řečeno, plyne: máme velekněze, který usedl po pravici Božího trůnu</span> <span class="verse"><a name="2">2</a>v nebesích jako služebník pravé svatyně a stánku, který zřídil sám Hospodin, a nikoli člověk.</span> <span class="verse"><a name="3">3</a>Každý velekněz bývá ustanoven k tomu, aby přinášel dary a oběti; proto musel i Ježíš nutně přinést oběť.</span> <span class="verse"><a name="4">4</a>Na zemi by nemohl být knězem, protože zde už byli kněží, kteří přinášeli dary podle zákona.</span> <span class="verse"><a name="5">5</a>Ti však sloužili ve svatyni, která je jen náznakem a stínem svatyně nebeské. Vždyť Bůh uložil Mojžíšovi, když měl zřídit stánek: 'Hleď, ať uděláš vše podle vzoru, který ti byl ukázán na hoře.'</span> <span class="verse"><a name="6">6</a>Avšak Ježíš dosáhl vznešenější služby, právě tak jako je prostředníkem vyšší smlouvy, založené na lepších zaslíbeních.</span> <span class="verse"><a name="7">7</a>Kdyby totiž ta první smlouva byla bez vady, nebylo by třeba připravovat druhou.</span> <span class="verse"><a name="8">8</a>Ale když Bůh kárá svůj lid, říká: 'Hle, přicházejí dny, praví Hospodin, kdy s domem izraelským i s domem judským uzavřu smlouvu novou,</span> <span class="verse"><a name="9">9</a>ne jako byla ta smlouva, kterou jsem uzavřel s jejich otci v den, kdy jsem je vzal za ruku, abych je vyvedl ze země egyptské. Neboť oni nezůstali v mé smlouvě, a já jsem se jich zřekl, praví Hospodin.</span> <span class="verse"><a name="10">10</a>A toto je smlouva, kterou uzavřu s domem izraelským po oněch dnech, praví Hospodin: Dám své zákony do jejich mysli a napíšu jim je na srdce. Budu jim Bohem a oni budou mým lidem.</span> <span class="verse"><a name="11">11</a>Pak už nebude učit druh druha a bratr bratra a nebude vybízet: 'Poznej Pána', protože mě budou znát všichni, od nejmenšího až do největšího.</span> <span class="verse"><a name="12">12</a>Slituji se nad jejich nepravostmi a na jejich hříchy už nevzpomenu.'</span> <span class="verse"><a name="13">13</a>Když Bůh mluví o nové smlouvě, říká tím, že první je zastaralá. Co je zastaralé a vetché, blíží se zániku.</span> </p></div</div></div></body></html>