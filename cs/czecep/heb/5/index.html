<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 5</strong></div><p><span class="verse"><a name="1">1</a>Každý velekněz, vybraný z lidí, bývá ustanoven jako zástupce lidí před Bohem, aby přinášel dary i oběti za hříchy.</span> <span class="verse"><a name="2">2</a>Má mít soucit s těmi, kdo chybují a bloudí, protože sám také podléhá slabosti.</span> <span class="verse"><a name="3">3</a>A proto je povinen přinášet oběti za hřích nejenom za lid, ale i sám za sebe.</span> <span class="verse"><a name="4">4</a>Hodnost velekněze si nikdo nemůže přisvojit sám, nýbrž povolává ho Bůh jako kdysi Árona.</span> <span class="verse"><a name="5">5</a>Tak ani Kristus si nepřisvojil slávu velekněze sám, ale dal mu ji ten, který řekl: 'Ty jsi můj Syn, já jsem tě dnes zplodil.'</span> <span class="verse"><a name="6">6</a>A na jiném místě říká: 'Ty jsi kněz navěky podle řádu Melchisedechova.'</span> <span class="verse"><a name="7">7</a>Ježíš za svého pozemského života přinesl s bolestným voláním a slzami oběť modliteb a úpěnlivých proseb Bohu, který ho mohl zachránit před smrtí; a Bůh ho pro jeho pokoru slyšel.</span> <span class="verse"><a name="8">8</a>Ačkoli to byl Boží Syn, naučil se poslušnosti z utrpení, jímž prošel,</span> <span class="verse"><a name="9">9</a>tak dosáhl dokonalosti a všem, kteří ho poslouchají, stal se původcem věčné spásy,</span> <span class="verse"><a name="10">10</a>když ho Bůh prohlásil veleknězem podle řádu Melchisedechova.</span> <span class="verse"><a name="11">11</a>O tom by bylo mnoho co mluvit, ale je těžké vám to vyložit, protože nejste ochotni slyšet.</span> <span class="verse"><a name="12">12</a>Za takovou dobu už byste měli být sami učiteli, a zatím opět potřebujete, aby vás někdo učil abecedě Boží řeči; potřebujete mléko, ne hutný pokrm.</span> <span class="verse"><a name="13">13</a>Každý, kdo potřebuje mléko, protože nepřivykl slovu spravedlnosti, je jako nemluvně.</span> <span class="verse"><a name="14">14</a>Hutný pokrm je pro vyspělé, pro ty, kdo mají cvičením své smysly vypěstovány tak, že rozeznají dobré od špatného.</span> </p></div</div></div></body></html>