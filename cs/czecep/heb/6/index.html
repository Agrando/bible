<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 6</strong></div><p><span class="verse"><a name="1">1</a>Proto nezůstávejme již u počátečního učení o Kristu, ale směřujme k dospělosti. Nevracejme se k základním článkům o pokání z mrtvých skutků, o víře v Boha,</span> <span class="verse"><a name="2">2</a>k učení o křtu a vzkládání rukou, o vzkříšení z mrtvých a o posledním soudu.</span> <span class="verse"><a name="3">3</a>Budeme moci jít dále, když to Bůh dovolí.</span> <span class="verse"><a name="4">4</a>Kdo byli už jednou osvíceni a okusili nebeského daru, kdo se stali účastníky Ducha svatého</span> <span class="verse"><a name="5">5</a>a zakusili pravdivost Božího slova i moc budoucího věku,</span> <span class="verse"><a name="6">6</a>a pak odpadli, s těmi není možno znovu začínat a vést je k pokání, protože znovu křižují Božího Syna a uvádějí ho v posměch.</span> <span class="verse"><a name="7">7</a>Země, která často přijímá déšť a rodí užitečnou rostlinu těm, kdo ji obdělávají, má účast na Božím požehnání.</span> <span class="verse"><a name="8">8</a>Rodí-li však jen trní a bodláčí, je nepotřebná a blízká prokletí a nakonec bývá vypálena.</span> <span class="verse"><a name="9">9</a>I když takto mluvíme, jsme o vás přesvědčeni, milovaní, že jste na dobré cestě ke spáse.</span> <span class="verse"><a name="10">10</a>Bůh není nespravedlivý, a proto nezapomene, jak jste se činem své lásky k němu přiznali, když jste sloužili a ještě sloužíte bratřím.</span> <span class="verse"><a name="11">11</a>Toužíme jen, aby na každém z vás bylo vidět neutuchající horlivost až do konce, kdy se naplní naše naděje;</span> <span class="verse"><a name="12">12</a>proto neochabujte, ale vezměte si za vzor ty, kdo pro víru a trpělivost mají podíl na zaslíbení.</span> <span class="verse"><a name="13">13</a>Tak dal Bůh zaslíbení Abrahamovi. Poněvadž při nikom vyšším přísahat nemohl, přísahal při sobě samém:</span> <span class="verse"><a name="14">14</a>'Hojně ti požehnám a dám ti mnoho potomků.'</span> <span class="verse"><a name="15">15</a>A protože byl Abraham trpělivý, dosáhl splnění Božího slibu.</span> <span class="verse"><a name="16">16</a>Lidé totiž přísahají při někom větším a přísaha je zárukou, kterou končí každý spor.</span> <span class="verse"><a name="17">17</a>Když Bůh chtěl účastníkům zaslíbení přesvědčivě prokázat nezměnitelnost svého rozhodnutí, potvrdil své zaslíbení ještě přísahou.</span> <span class="verse"><a name="18">18</a>A tak tyto dvě nezměnitelné věci, v nichž Bůh přece nemůže lhát, jsou mocným povzbuzením pro nás, kteří jsme nalezli útočiště v naději nám dané.</span> <span class="verse"><a name="19">19</a>V ní jsme bezpečně a pevně zakotveni, jí pronikáme až do nitra nebeské svatyně,</span> <span class="verse"><a name="20">20</a>kam jako první za nás vstoupil Ježíš, kněz na věky podle řádu Melchisedechova.</span> </p></div</div></div></body></html>