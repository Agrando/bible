<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 3</strong></div><p><span class="verse"><a name="1">1</a>Proto, bratří, vy, kteří jste svatí a máte účast na nebeském povolání, hleďte na apoštola a velekněze našeho vyznání, Ježíše:</span> <span class="verse"><a name="2">2</a>byl věrný tomu, kdo jej ustanovil, jako i 'Mojžíš byl věrný v celém Božím domě'.</span> <span class="verse"><a name="3">3</a>Ježíš je však hoden větší slávy než Mojžíš, tak jako stavitel domu je víc nežli dům sám.</span> <span class="verse"><a name="4">4</a>Každý dům někdo staví; ten, kdo postavil vše, je Bůh.</span> <span class="verse"><a name="5">5</a>Mojžíš byl věrný v celém Božím domě, ale jen jako služebník, který měl dosvědčit to, co teprve bude vysloveno.</span> <span class="verse"><a name="6">6</a>Kristus však jako Syn je nad celým Božím domem. A tímto Božím domem jsme my, pokud si až do konce zachováme smělou jistotu a radostnou naději.</span> <span class="verse"><a name="7">7</a>Proto, jak říká Duch svatý: 'Jestliže dnes uslyšíte jeho hlas,</span> <span class="verse"><a name="8">8</a>nezatvrzujte svá srdce ve vzdoru jako v den pokušení na poušti,</span> <span class="verse"><a name="9">9</a>kde si vaši otcové žádali důkazy a tak mě pokoušeli, ač viděli mé skutky</span> <span class="verse"><a name="10">10</a>po čtyřicet let. Proto jsem se na to pokolení rozhněval a řekl jsem: Jejich srdce stále bloudí, dodnes mé cesty nepoznali.</span> <span class="verse"><a name="11">11</a>Ve svém hněvu jsem přísahal: Nevejdou do mého odpočinutí!'</span> <span class="verse"><a name="12">12</a>Dejte si pozor, bratří, aby někdo z vás neměl srdce zlé a nevěrné, takže by odpadl od živého Boha.</span> <span class="verse"><a name="13">13</a>Naopak, povzbuzujte se navzájem den co den, dokud ještě trvá ono 'dnes', aby se nikdo z vás, oklamán hříchem, nezatvrdil.</span> <span class="verse"><a name="14">14</a>Vždyť máme účast na Kristu, jen když své počáteční předsevzetí zachováme pevné až do konce.</span> <span class="verse"><a name="15">15</a>Je řečeno: 'Jestliže dnes uslyšíte jeho hlas, nezatvrzujte svá srdce ve vzdoru!'</span> <span class="verse"><a name="16">16</a>Kdo slyšel a zatvrdil se? Což to nebyli všichni, kdo vyšli z Egypta pod Mojžíšovým vedením?</span> <span class="verse"><a name="17">17</a>A na koho se Bůh hněval po čtyřicet let? Zdali ne na ty, kdo zhřešili a jejichž těla padla na poušti?</span> <span class="verse"><a name="18">18</a>A komu přísahal, že nevejdou do jeho odpočinutí, ne-li těm, kdo se vzepřeli?</span> <span class="verse"><a name="19">19</a>Tak vidíme, že nemohli vejít pro svou nevěru.</span> </p></div</div></div></body></html>