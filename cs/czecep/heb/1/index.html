<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 1</strong></div><p><span class="verse"><a name="1">1</a>Mnohokrát a mnohými způsoby mluvíval Bůh k otcům ústy proroků;</span> <span class="verse"><a name="2">2</a>v tomto posledním čase k nám promluvil ve svém Synu, jehož ustanovil dědicem všeho a skrze něhož stvořil i věky.</span> <span class="verse"><a name="3">3</a>On, odlesk Boží slávy a výraz Boží podstaty, nese všecko svým mocným slovem. Když dokonal očištění od hříchů, usedl po pravici Božího majestátu na výsostech</span> <span class="verse"><a name="4">4</a>a stal se o to vznešenějším než andělé, oč je převyšuje jménem, které mu bylo dáno.</span> <span class="verse"><a name="5">5</a>Komu kdy z andělů Bůh řekl: 'Ty jsi můj Syn, já jsem tě dnes zplodil!' A jinde se praví: 'Já mu budu Otcem a on mi bude Synem.'</span> <span class="verse"><a name="6">6</a>A když chce uvést Prvorozeného do světa, praví opět: 'Ať se mu pokloní všichni andělé Boží!'</span> <span class="verse"><a name="7">7</a>O andělích je řečeno: 'Jeho andělé jsou vanutí větru a jeho služebníci plápolající oheň.'</span> <span class="verse"><a name="8">8</a>O Synovi však: 'Tvůj trůn, Bože, je na věky věků a žezlo práva je žezlem tvého království,</span> <span class="verse"><a name="9">9</a>Miluješ spravedlnost a nenávidíš nepravost, proto pomazal tě, Bože, Bůh tvůj olejem radosti nad všechny tvé druhy.'</span> <span class="verse"><a name="10">10</a>A dále: 'Ty, Pane, jsi na počátku založil zemi, i nebesa jsou dílem tvých rukou.</span> <span class="verse"><a name="11">11</a>Ona pominou, ty však zůstáváš; nebesa zvetšejí jako oděv,</span> <span class="verse"><a name="12">12</a>svineš je jako plášť a jako šat se změní, ty však jsi stále týž a tvá léta nikdy neustanou.'</span> <span class="verse"><a name="13">13</a>Kterému z andělů kdy řekl: 'Usedni po mé pravici, dokud ti nedám nepřátele za podnož tvého trůnu!'</span> <span class="verse"><a name="14">14</a>Což není každý anděl jen duchem, vyslaným k službě těm, kdo mají dojít spasení?</span> </p></div</div></div></body></html>