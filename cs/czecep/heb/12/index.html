<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/heb/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/heb">Hebrews</a> &gt <strong>Chapter 12</strong></div><p><span class="verse"><a name="1">1</a>Proto i my, obklopeni takovým zástupem svědků, odhoďme všecku přítěž i hřích, který se nás tak snadno přichytí, a vytrvejme v běhu, jak je nám uloženo,</span> <span class="verse"><a name="2">2</a>s pohledem upřeným na Ježíše, který vede naši víru od počátku až do cíle. Místo radosti, která se mu nabízela, podstoupil kříž, nedbaje na potupu; proto usedl po pravici Božího trůnu.</span> <span class="verse"><a name="3">3</a>Myslete na to, co všecko on musel snést od hříšníků, abyste neochabovali a neklesali na duchu.</span> <span class="verse"><a name="4">4</a>Ještě jste v zápase s hříchem nemuseli prolít svou krev.</span> <span class="verse"><a name="5">5</a>Což jste zapomněli na slova, jimiž vás Bůh povzbuzuje jako své syny: 'Synu můj, podrobuj se kázni Páně a neklesej na mysli, když tě kárá.</span> <span class="verse"><a name="6">6</a>Koho Pán miluje, toho přísně vychovává, a trestá každého, koho přijímá za syna.'</span> <span class="verse"><a name="7">7</a>Podvolujte se jeho výchově; Bůh s vámi jedná jako se svými syny. Byl by to vůbec syn, kdyby ho otec nevychovával?</span> <span class="verse"><a name="8">8</a>Jste-li bez takové výchovy, jaké se dostává všem synům, pak nejste synové, ale cizí děti.</span> <span class="verse"><a name="9">9</a>Naši tělesní otcové nás trestali, a přece jsme je měli v úctě; nemáme být mnohem víc poddáni tomu Otci, který dává Ducha a život?</span> <span class="verse"><a name="10">10</a>A to nás naši tělesní otcové vychovávali podle svého uvážení a jen pro krátký čas, kdežto nebeský Otec nás vychovává k vyššímu cíli, k podílu na své svatosti.</span> <span class="verse"><a name="11">11</a>Přísná výchova se ovšem v tu chvíli nikdy nezdá příjemná, nýbrž krušná, později však přináší ovoce pokoje a spravedlnost těm, kdo jí prošli.</span> <span class="verse"><a name="12">12</a>'Posilněte proto své zemdlené ruce i klesající kolena'</span> <span class="verse"><a name="13">13</a>a 'vykročte jistým krokem', aby to, co je chromé, docela nezchromlo, ale naopak se uzdravilo.</span> <span class="verse"><a name="14">14</a>Usilujte o pokoj se všemi a o svatost, bez níž nikdo nespatří Pána.</span> <span class="verse"><a name="15">15</a>Dbejte na to, ať nikdo nepromešká Boží milost; ať se nerozbují nějaký jedovatý kořen, který by nakazil mnohé.</span> <span class="verse"><a name="16">16</a>Ať nikdo není nevěrný a bezbožný jako Ezau, který prodal prvorozenství za jediný pokrm.</span> <span class="verse"><a name="17">17</a>Víte přece, že když se potom chtěl stát dědicem požehnání, byl odmítnut. Neměl už příležitost k nápravě, ačkoliv ji s pláčem hledal.</span> <span class="verse"><a name="18">18</a>Nestanuli jste jako Izrael před tím, co je hmatatelné: před 'hořícím ohněm, temnotou, mrákotou, bouří,</span> <span class="verse"><a name="19">19</a>zvukem polnice a před hlasem Božích slov', při němž posluchači prosili, aby toho byli ušetřeni.</span> <span class="verse"><a name="20">20</a>Nemohli totiž snést slova výstrahy: 'Dotkne-li se i jen zvíře té hory, bude ukamenováno.'</span> <span class="verse"><a name="21">21</a>Pohled na to, co viděli, byl tak hrozný, že Mojžíš řekl: 'Třesu se hrůzou a děsem.'</span> <span class="verse"><a name="22">22</a>Vy stojíte před horou Siónem a městem Boha živého, nebeským Jeruzalémem, před nesčetným zástupem andělů</span> <span class="verse"><a name="23">23</a>a slavnostním shromážděním církve prvorozených, jejichž jména jsou zapsána v nebi, a před Bohem, soudcem všech, a před zesnulými spravedlivými, kteří již dosáhli cíle,</span> <span class="verse"><a name="24">24</a>a před Ježíšem, prostředníkem nové smlouvy, a před jeho krví, která nás očišťuje, neboť volá naléhavěji než krev Ábelova.</span> <span class="verse"><a name="25">25</a>Varujte se tedy odmítnout toho, kdo k vám mluví. Jestliže neunikli trestu ti, kdo odmítli tlumočníka Božích příkazů na zemi, tím spíše neunikneme my, odvrátíme-li se od toho, který mluví z nebe.</span> <span class="verse"><a name="26">26</a>Jeho hlas tehdy zatřásl zemí, nyní však slibuje: 'Ještě jednou otřesu' nejen 'zemí', nýbrž i 'nebem'.</span> <span class="verse"><a name="27">27</a>Těmito slovy naznačuje, že otřese vším stvořením a promění je, aby zůstalo jen to, co je neotřesitelné.</span> <span class="verse"><a name="28">28</a>Buďme vděčni za to, že dostáváme neotřesitelné království, a služme proto Bohu tak, jak se jemu líbí, s bázní a úctou.</span> <span class="verse"><a name="29">29</a>Vždyť 'náš Bůh je oheň stravující'.</span> </p></div</div></div></body></html>