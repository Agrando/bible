<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/rom/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/rom">Romans</a> &gt <strong>Chapter 16</strong></div><p><span class="verse"><a name="1">1</a>Doporučuji vám naši sestru Foibé, diakonku církve v Kenchrejích.</span> <span class="verse"><a name="2">2</a>Přijměte ji v Pánu, jak se sluší mezi věřícími, pomáhejte jí, kdyby vás v něčem potřebovala, neboť i ona byla pomocnicí mnohým i mně samému.</span> <span class="verse"><a name="3">3</a>Pozdravujte Prisku a Akvilu, mé spolupracovníky v díle Krista Ježíše,</span> <span class="verse"><a name="4">4</a>kteří pro mne nasadili život; jsem jim zavázán vděčností nejen já sám, ale i všechny církve z pohanských národů.</span> <span class="verse"><a name="5">5</a>Pozdravujte také shromáždění v jejich domě. Pozdravujte Epaineta, mně velmi drahého, který se jako první v provincii Asii oddal Kristu.</span> <span class="verse"><a name="6">6</a>Pozdravujte Marii - tolik se pro vás napracovala!</span> <span class="verse"><a name="7">7</a>Pozdravujte Andronika a Junia, původem židy jako já a kdysi spoluvězně, apoštoly, kteří se těší zvláštní vážnosti a uvěřili v Krista dříve než já.</span> <span class="verse"><a name="8">8</a>Pozdravujte Ampliata, kterého miluji v Pánu.</span> <span class="verse"><a name="9">9</a>Pozdravujte Urbana, mého spolupracovníka v díle Kristově, a Stachya, mně velmi drahého.</span> <span class="verse"><a name="10">10</a>Pozdravujte Apella, osvědčeného v Kristu. Pozdravujte ty, kteří jsou z domu Aristobulova.</span> <span class="verse"><a name="11">11</a>Pozdravujte mého krajana Herodiona. Pozdravujte ty z domu Narcisova, kteří se oddali Pánu.</span> <span class="verse"><a name="12">12</a>Pozdravujte Tryfainu a Tryfósu, které pracují v díle Páně. Pozdravujte Persidu, mně velmi drahou; horlivě pracovala v díle Páně.</span> <span class="verse"><a name="13">13</a>Pozdravujte Rufa, vyvoleného v Pánu, a jeho matku, která i mně byla matkou.</span> <span class="verse"><a name="14">14</a>Pozdravujte Asynkrita, Flegonta, Herma, Patrobia, Hermia i bratry, kteří jsou s nimi.</span> <span class="verse"><a name="15">15</a>Pozdravujte Filologa a Julii, Nerea a jeho sestru, Olympia a všecky věřící, kteří jsou s nimi.</span> <span class="verse"><a name="16">16</a>Pozdravte jedni druhé svatým políbením. Pozdravují vás všecky církve Kristovy.</span> <span class="verse"><a name="17">17</a>Prosím vás, bratří, abyste si dali pozor na ty, kdo působí roztržky a chtěli by vás svést od učení, které jste přijali. Vyhýbejte se jim!</span> <span class="verse"><a name="18">18</a>Takoví lidé totiž neslouží Kristu, našemu Pánu, nýbrž svému prospěchu a snaží se krásnými a pobožnými řečmi oklamat mysli bezelstných lidí.</span> <span class="verse"><a name="19">19</a>Všude se ví o vaší oddanosti evangeliu. Mám z vás proto radost a přeji si, abyste byli moudří v dobru a nezkušení ve zlu.</span> <span class="verse"><a name="20">20</a>Bůh pokoje brzo srazí satana pod vaše nohy. Milost Ježíše, našeho Pána, buď s vámi.</span> <span class="verse"><a name="21">21</a>Pozdravuje vás můj spolupracovník Timoteus i Lucius a Jáson a Sosipatros, moji krajané.</span> <span class="verse"><a name="22">22</a>Pozdravuji vás já Tercius, písař tohoto dopisu.</span> <span class="verse"><a name="23">23</a>Pozdravuje vás Gaius, který svůj dům otevřel mně i veškeré církvi. Pozdravuje vás Erastos, správce městské pokladny, a bratr Kvartus.</span> <span class="verse"><a name="24">24</a>--- fehlt/missing</span> <span class="verse"><a name="25">25</a>Sláva tomu, který má moc upevnit vás ve víře podle mého evangelia a podle zvěsti Ježíše Krista: v ní je odhaleno tajemství, které od věčných časů nebylo vysloveno,</span> <span class="verse"><a name="26">26</a>nyní je však zjeveno prorockými Písmy a z příkazu věčného Boha stalo se známým mezi všemi národy, aby je poslušně přijali vírou.</span> <span class="verse"><a name="27">27</a>Jedinému moudrému Bohu buď skrze Ježíše Krista sláva na věky věků. Amen.</span> </p></div</div></div></body></html>