<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/rom/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/rom">Romans</a> &gt <strong>Chapter 11</strong></div><p><span class="verse"><a name="1">1</a>Chci tím říci, že Bůh zavrhl svůj lid? Naprosto ne! Vždyť i já jsem Izraelec, z potomstva Abrahamova, z pokolení Benjamínova.</span> <span class="verse"><a name="2">2</a>Bůh nezavrhl svůj lid, který si předem vyhlédl. Nevíte z Písma, jak si Eliáš Bohu naříká na Izrael?</span> <span class="verse"><a name="3">3</a>'Hospodine, proroky tvé pobili a oltáře tvé pobořili, já jediný jsem zůstal, a také mně ukládají o život!'</span> <span class="verse"><a name="4">4</a>Jakou však dostal odpověď? 'Zachoval jsem si sedm tisíc mužů, kteří nesklonili kolena před Baalem.'</span> <span class="verse"><a name="5">5</a>A tak i nyní je tu zbytek lidu vyvolený z milosti.</span> <span class="verse"><a name="6">6</a>Když z milosti, tedy ne na základě skutků - jinak by milost nebyla milostí.</span> <span class="verse"><a name="7">7</a>Co z toho plyne? Izrael nedosáhl, oč usiluje. Dosáhli toho jen vyvolení z Izraele, ale ostatní zůstali zatvrzelí,</span> <span class="verse"><a name="8">8</a>jak je psáno: 'Bůh otupil jejich mysl, dal jim oči, aby neviděli, uši, aby neslyšeli, až do dnešního dne.'</span> <span class="verse"><a name="9">9</a>A David praví: 'Ať se jim jejich stůl stane léčkou a pastí, kamenem úrazu a odplatou,</span> <span class="verse"><a name="10">10</a>ať se jim oči zatmějí, aby neviděli, a jejich šíje ať je navždy sehnutá.'</span> <span class="verse"><a name="11">11</a>Chci tedy snad říci, že klopýtli tak, aby nadobro padli? Naprosto ne! Ale jejich selhání přineslo pohanům spásu, aby to vzbudilo žárlivost židů.</span> <span class="verse"><a name="12">12</a>Jestliže tedy jejich selháním svět získal a jejich úpadek obohatil pohany, co teprve, až se všichni obrátí?</span> <span class="verse"><a name="13">13</a>Vám z pohanských národů říkám, že právě já, apoštol pohanů, vidím slávu své služby v tom,</span> <span class="verse"><a name="14">14</a>abych vzbudil žárlivost svých pokrevních bratří a některé z nich přivedl ke spasení.</span> <span class="verse"><a name="15">15</a>Jestliže jejich zavržení znamenalo smíření světa s Bohem, co jiného bude znamenat jejich přijetí než vzkříšení mrtvých!</span> <span class="verse"><a name="16">16</a>Je-li první chléb zasvěcen, je svatý všechen chléb; je-li kořen svatý, jsou svaté i větve.</span> <span class="verse"><a name="17">17</a>Jestliže však některé větve byly vylomeny a ty, planá oliva, jsi byl naroubován na jejich místo a bereš sílu z kořene ušlechtilé olivy,</span> <span class="verse"><a name="18">18</a>nevynášej se nad ty větve! Začneš-li se vynášet, vzpomeň si, že ty neneseš kořen, nýbrž kořen nese tebe!</span> <span class="verse"><a name="19">19</a>Řekneš snad: Ty větve byly vylomeny, abych já byl naroubován.</span> <span class="verse"><a name="20">20</a>Dobře. Byly vylomeny pro svou nevěru, ty však stojíš vírou. Nepovyšuj se, ale boj se!</span> <span class="verse"><a name="21">21</a>Jestliže Bůh neušetřil přirozených větví, tím spíše neušetří tebe!</span> <span class="verse"><a name="22">22</a>Považ dobrotu i přísnost Boží: přísnost k těm, kteří odpadli, avšak dobrotu Boží k tobě, budeš-li se jeho dobroty držet. Jinak i ty budeš vyťat,</span> <span class="verse"><a name="23">23</a>oni však, nesetrvají-li v nevěře, budou naroubováni, neboť Bůh má moc naroubovat je znovu.</span> <span class="verse"><a name="24">24</a>Jestliže tys byl vyťat ze své plané olivy a proti přírodě naroubován na ušlechtilou olivu, tím spíše budou na svou vlastní olivu naroubováni ti, kteří k ní od přírody patří!</span> <span class="verse"><a name="25">25</a>Abyste nespoléhali na svou vlastní moudrost, chtěl bych, bratří, abyste věděli o tomto tajemství: Část Izraele propadla zatvrzení, avšak jen do té doby, pokud nevejde plný počet pohanů.</span> <span class="verse"><a name="26">26</a>Pak bude spasen všechen Izrael, jak je psáno: 'Přijde ze Sióna vysvoboditel, odvrátí od Jákoba bezbožnost;</span> <span class="verse"><a name="27">27</a>to bude má smlouva s nimi, až sejmu jejich hříchy.'</span> <span class="verse"><a name="28">28</a>Pokud jde o evangelium, stali se Božími nepřáteli, ale vám to přineslo prospěch; pokud jde o vyvolení, zůstávají Bohu milí pro své otce.</span> <span class="verse"><a name="29">29</a>Vždyť Boží dary a jeho povolání jsou neodvolatelná.</span> <span class="verse"><a name="30">30</a>Jako vy jste kdysi Boha neposlouchali, nyní však jste došli slitování pro jejich neposlušnost,</span> <span class="verse"><a name="31">31</a>tak i oni nyní upadli v neposlušnost, aby také došli slitování, jakého se dostalo vám.</span> <span class="verse"><a name="32">32</a>Bůh totiž všecky uzavřel pod neposlušnost, aby se nade všemi slitoval.</span> <span class="verse"><a name="33">33</a>Jak nesmírná je hloubka Božího bohatství, jeho moudrosti i vědění! Jak nevyzpytatelné jsou jeho soudy a nevystopovatelné jeho cesty!</span> <span class="verse"><a name="34">34</a>'Kdo poznal mysl Hospodinovu a kdo se stal jeho rádcem?'</span> <span class="verse"><a name="35">35</a>'Kdo mu něco dal, aby mu to on musel vrátit?'</span> <span class="verse"><a name="36">36</a>Vždyť z něho a skrze něho a pro něho je všecko! Jemu buď sláva na věky. Amen.</span> </p></div</div></div></body></html>