<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/rom/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/rom">Romans</a> &gt <strong>Chapter 10</strong></div><p><span class="verse"><a name="1">1</a>Bratří, toužím z celého srdce a modlím se k Bohu, aby Izrael došel spásy.</span> <span class="verse"><a name="2">2</a>Vždyť jim mohu dosvědčit, že jsou plni horlivosti pro Boha, jenže bez pravého poznání.</span> <span class="verse"><a name="3">3</a>Nevědí, že spravedlnost je od Boha, a chtějí uplatnit svou vlastní; proto se spravedlnosti Boží nepodřídili.</span> <span class="verse"><a name="4">4</a>Vždyť Kristus je konec zákona, aby spravedlnosti došel každý, kdo věří.</span> <span class="verse"><a name="5">5</a>Mojžíš píše o spravedlnosti, založené na zákoně: 'Člověk, který tak jedná, bude živ.'</span> <span class="verse"><a name="6">6</a>Avšak spravedlnost založená na víře mluví takto: 'Nezabývej se myšlenkou: kdo vystoupí na nebe?' - aby Krista přivedl dolů -</span> <span class="verse"><a name="7">7</a>'ani neříkej: kdo sestoupí do propasti?' - aby Krista vyvedl z říše mrtvých.</span> <span class="verse"><a name="8">8</a>Co však praví? 'Blízko tebe je slovo, v tvých ústech a ve tvém srdci'; je to slovo víry, které zvěstujeme.</span> <span class="verse"><a name="9">9</a>Vyznáš-li svými ústy Ježíše jako Pána a uvěříš-li ve svém srdci, že ho Bůh vzkřísil z mrtvých, budeš spasen.</span> <span class="verse"><a name="10">10</a>Srdcem věříme k spravedlnosti a ústy vyznáváme k spasení,</span> <span class="verse"><a name="11">11</a>neboť Písmo praví: 'Kdo v něho věří, nebude zahanben.'</span> <span class="verse"><a name="12">12</a>Není rozdílu mezi Židem a Řekem: Vždyť je jeden a týž Pán všech, štědrý ke všem, kdo ho vzývají, neboť</span> <span class="verse"><a name="13">13</a>'každý, kdo vzývá jméno Páně, bude spasen'.</span> <span class="verse"><a name="14">14</a>Ale jak mohou vzývat toho, v něhož neuvěřili? A jak mohou uvěřit v toho, o kom neslyšeli? A jak mohou uslyšet, není-li tu nikdo, kdo by ho zvěstoval?</span> <span class="verse"><a name="15">15</a>A jak mohou zvěstovat, nejsou-li posláni? Je přece psáno: 'Jak vítaný je příchod těch, kteří zvěstují dobré věci!'</span> <span class="verse"><a name="16">16</a>Ale ne všichni přijali evangelium. Už Izaiáš říká: 'Hospodine, kdo uvěřil naší zvěsti?'</span> <span class="verse"><a name="17">17</a>Víra je tedy ze zvěstování a zvěstování z pověření Kristova.</span> <span class="verse"><a name="18">18</a>Ptám se však: To snad nikdy neslyšeli zvěst? Ovšemže slyšeli! 'Po celé zemi se rozlehl jejich hlas, do nejzazších končin jejich slova.'</span> <span class="verse"><a name="19">19</a>Ptám se tedy: Nepochopil Izrael, co mu bylo zvěstováno? Nepochopil; už u Mojžíše se přece říká: 'Vzbudím ve vás žárlivost na národ, který není národem, proti národu pošetilému vás popudím k hněvu.'</span> <span class="verse"><a name="20">20</a>A Izaiáš má odvahu říci: 'Dal jsem se nalézti těm, kteří mě nehledali, dal jsem se poznat těm, kteří se po mně neptali.'</span> <span class="verse"><a name="21">21</a>O Izraeli však říká: 'Každý den jsem vztahoval ruce k lidu neposlušnému a vzpurnému.'</span> </p></div</div></div></body></html>