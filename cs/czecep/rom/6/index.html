<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/rom">Romans</a> &gt <strong>Chapter 6</strong></div><p><span class="verse"><a name="1">1</a>Co tedy máme říci? Že máme dále žít v hříchu, aby se rozhojnila milost?</span> <span class="verse"><a name="2">2</a>Naprosto ne! Hříchu jsme přece zemřeli - jak bychom v něm mohli dále žít?</span> <span class="verse"><a name="3">3</a>Nevíte snad, že všichni, kteří jsme pokřtěni v Krista Ježíše, byli jsme pokřtěni v jeho smrt?</span> <span class="verse"><a name="4">4</a>Byli jsme tedy křtem spolu s ním pohřbeni ve smrt, abychom - jako Kristus byl vzkříšen z mrtvých slavnou mocí svého Otce - i my vstoupili na cestu nového života.</span> <span class="verse"><a name="5">5</a>Jestliže jsme s ním sjednoceni, protože máme účast na jeho smrti, jistě budeme mít účast i na jeho zmrtvýchvstání.</span> <span class="verse"><a name="6">6</a>Víme přece, že starý člověk v nás byl spolu s ním ukřižován, aby tělo ovládané hříchem bylo zbaveno moci a my už hříchu neotročili.</span> <span class="verse"><a name="7">7</a>Vždyť ten, kdo zemřel, je vysvobozen z moci hříchu.</span> <span class="verse"><a name="8">8</a>Jestliže jsme spolu s Kristem zemřeli, věříme, že spolu s ním budeme také žít.</span> <span class="verse"><a name="9">9</a>Vždyť víme, že Kristus, když byl vzkříšen z mrtvých, už neumírá, smrt nad ním už nepanuje.</span> <span class="verse"><a name="10">10</a>Když zemřel, zemřel hříchu jednou provždy, když nyní žije, žije Bohu.</span> <span class="verse"><a name="11">11</a>Tak i vy počítejte s tím, že jste mrtvi hříchu, ale živi Bohu v Kristu Ježíši.</span> <span class="verse"><a name="12">12</a>Nechť tedy hřích neovládá vaše smrtelné tělo, tak abyste poslouchali, čeho se mu zachce;</span> <span class="verse"><a name="13">13</a>ani nepropůjčujte hříchu své tělo za nástroj nepravosti, ale jako ti, kteří byli vyvedeni ze smrti do života, propůjčujte sami sebe a své tělo Bohu za nástroj spravedlnosti.</span> <span class="verse"><a name="14">14</a>Hřích nad vámi už nebude panovat; vždyť nejste pod zákonem, ale pod milostí.</span> <span class="verse"><a name="15">15</a>Co z toho plyne? Máme snad hřešit, protože nejsme pod zákonem, ale pod milostí? Naprosto ne!</span> <span class="verse"><a name="16">16</a>Víte přece, když se někomu zavazujete k poslušné službě, že se stáváte služebníky toho, koho posloucháte - buď otročíte hříchu, a to vede k smrti, nebo posloucháte Boha, a to vede k spravedlnosti.</span> <span class="verse"><a name="17">17</a>Díky Bohu za to, že jste sice byli služebníky hříchu, ale potom jste se ze srdce přiklonili k tomu učení, které vám bylo odevzdáno.</span> <span class="verse"><a name="18">18</a>A tak jste byli osvobozeni od hříchu a stali jste se služebníky spravedlnosti.</span> <span class="verse"><a name="19">19</a>Mluvím názorně z ohledu na vaši lidskou slabost: Jako jste se dříve propůjčovali k službě nečistotě a nepravosti k bezbožnému životu, tak se nyní dejte do služby spravedlnosti k posvěcení.</span> <span class="verse"><a name="20">20</a>Když jste byli služebníky hříchu, měli jste svobodu od spravedlnosti;</span> <span class="verse"><a name="21">21</a>jaký jste tehdy měli užitek z toho, zač se nyní stydíte? Konec toho všeho je přece smrt.</span> <span class="verse"><a name="22">22</a>Avšak nyní, když jste byli osvobozeni od hříchu a stali se služebníky Božími, máte z toho užitek, totiž posvěcení, a čeká vás život věčný.</span> <span class="verse"><a name="23">23</a>Mzdou hříchu je smrt, ale darem Boží milosti je život věčný v Kristu Ježíši, našem Pánu.</span> </p></div</div></div></body></html>