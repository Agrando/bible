<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/rom">Romans</a> &gt <strong>Chapter 14</strong></div><p><span class="verse"><a name="1">1</a>Bratra ve víře slabšího přijímejte mezi sebe, ale nepřete se s ním o jeho názorech.</span> <span class="verse"><a name="2">2</a>Někdo třeba věří, že může jíst všechno, slabý však jí jen rostlinnou stravu.</span> <span class="verse"><a name="3">3</a>Ten, kdo jí všecko, nechť nezlehčuje toho, kdo nejí, a kdo nejí, nechť neodsuzuje toho, kdo jí; vždyť Bůh jej přijal za svého.</span> <span class="verse"><a name="4">4</a>Kdo jsi ty, že soudíš cizího služebníka? O tom, zda obstojí či ne, rozhoduje jeho vlastní pán. A on obstojí, neboť Pán má moc jej podepřít.</span> <span class="verse"><a name="5">5</a>Někdo rozlišuje dny, jinému je den jako den. Každý nechť má jistotu svého přesvědčení.</span> <span class="verse"><a name="6">6</a>Kdo zachovává určité dny, zachovává je Pánu. Kdo jí, dělá to Pánu ke cti, neboť děkuje Bohu; a kdo nejí, dělá to také Pánu ke cti, neboť i on děkuje Bohu.</span> <span class="verse"><a name="7">7</a>Nikdo z nás nežije sám sobě a nikdo sám sobě neumírá. Žijeme-li, žijeme Pánu,</span> <span class="verse"><a name="8">8</a>umíráme-li, umíráme Pánu. Ať žijeme, ať umíráme, patříme Pánu.</span> <span class="verse"><a name="9">9</a>Vždyť proto Kristus umřel i ožil, aby se stal Pánem i mrtvých i živých.</span> <span class="verse"><a name="10">10</a>Proč tedy, ty slabý, soudíš svého bratra? A ty, silný, proč zlehčuješ svého bratra? Všichni přece staneme před soudnou stolicí Boží.</span> <span class="verse"><a name="11">11</a>Neboť je psáno: 'Jako že jsem živ, praví Hospodin, skloní se přede mnou každé koleno a každý jazyk vyzná, že jsem Bůh.'</span> <span class="verse"><a name="12">12</a>Každý z nás tedy sám za sebe vydá počet Bohu.</span> <span class="verse"><a name="13">13</a>Nesuďme už tedy jeden druhého, ale raději posuďte, jak jednat, abyste nekladli bratru do cesty kámen úrazu a nepůsobili pohoršení.</span> <span class="verse"><a name="14">14</a>Vím a jsem přesvědčen v Pánu Ježíši, že nic není nečisté samo v sobě, ale tomu, kdo něco pokládá za nečisté, je to nečisté.</span> <span class="verse"><a name="15">15</a>Trápí-li se tvůj bratr pro to, co jíš, nežiješ už v lásce. Neuváděj tedy svým jídlem do záhuby toho, za nějž Kristus umřel!</span> <span class="verse"><a name="16">16</a>Nevydávej v potupu to dobré, co jste přijali.</span> <span class="verse"><a name="17">17</a>Vždyť království Boží není v tom, co jíte a pijete, nýbrž ve spravedlnosti, pokoji a radosti z Ducha svatého.</span> <span class="verse"><a name="18">18</a>Kdo takto slouží Kristu, je milý Bohu a lidé si ho váží.</span> <span class="verse"><a name="19">19</a>A tak usilujme o to, co slouží pokoji a společnému růstu.</span> <span class="verse"><a name="20">20</a>Nenič kvůli pokrmu Boží dílo! Ano, všecko je čisté, zlé však je, když někdo pohoršuje druhého tím, co jí.</span> <span class="verse"><a name="21">21</a>Je tedy dobré nejíst maso a nepít víno a nedělat nic, co je tvému bratru kamenem úrazu.</span> <span class="verse"><a name="22">22</a>Tvé přesvědčení ať zůstane mezi tebou a Bohem. Blaze tomu, kdo sám sebe neodsuzuje, když se pro něco rozhodl.</span> <span class="verse"><a name="23">23</a>Ten však, kdo pochybuje, byl by odsouzen, kdyby jedl, neboť by to nebylo z víry. A cokoli není z víry, je hřích.</span> </p></div</div></div></body></html>