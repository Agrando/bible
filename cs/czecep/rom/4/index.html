<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/rom">Romans</a> &gt <strong>Chapter 4</strong></div><p><span class="verse"><a name="1">1</a>Co tedy řekneme o Abrahamovi, našem tělesném praotci? Čeho dosáhl?</span> <span class="verse"><a name="2">2</a>Kdyby Abraham dosáhl spravedlnosti svými skutky, měl by se čím chlubit - ale ne před Bohem!</span> <span class="verse"><a name="3">3</a>Co říká Písmo? 'Uvěřil Abraham Bohu, a bylo mu to počítáno za spravedlnost.'</span> <span class="verse"><a name="4">4</a>Kdo se vykazuje skutky, nedostává mzdu z milosti, nýbrž z povinnosti.</span> <span class="verse"><a name="5">5</a>Kdo se nevykazuje skutky, ale věří v toho, který dává spravedlnost bezbožnému, tomu se jeho víra počítá za spravedlnost.</span> <span class="verse"><a name="6">6</a>Vždyť i David prohlašuje za blahoslaveného člověka, jemuž Bůh připočítává spravedlnost bez skutků:</span> <span class="verse"><a name="7">7</a>'Blaze těm, jimž jsou odpuštěny nepravosti a jejich hříchy přikryty.</span> <span class="verse"><a name="8">8</a>Blaze tomu, jemuž Hospodin nepočítá hřích.'</span> <span class="verse"><a name="9">9</a>Platí toto blahoslavenství jen pro ty, kdo jsou obřezáni, či také pro ty, kdo nejsou obřezáni? Čteme přece: 'Abrahamovi byla víra počítána za spravedlnost.'</span> <span class="verse"><a name="10">10</a>Kdy mu byla započtena? Byl už obřezán, nebo ještě nebyl? Nebylo to po obřízce, nýbrž ještě před ní.</span> <span class="verse"><a name="11">11</a>Znamení obřízky přijal jako pečeť spravedlnosti z víry, kterou měl ještě před obřízkou. Tak se stal otcem všech neobřezaných, kteří věří a jimž je spravedlnost připočtena,</span> <span class="verse"><a name="12">12</a>i otcem těch obřezaných, kteří nejsou jen obřezáni, nýbrž také jdou ve stopách víry našeho otce Abrahama - víry, kterou měl ještě před obřízkou.</span> <span class="verse"><a name="13">13</a>Zaslíbení, že dostane svět za dědictví, nebylo dáno Abrahamovi a jeho potomstvu na základě zákona, nýbrž na základě spravedlnosti z víry.</span> <span class="verse"><a name="14">14</a>Kdyby dědici byli ti, kteří stavějí na zákoně, byla by víra zbavena smyslu a zaslíbení zrušeno.</span> <span class="verse"><a name="15">15</a>Zákon s sebou nese Boží hněv: kde není zákon, není ani přestoupení zákona.</span> <span class="verse"><a name="16">16</a>Proto mluvíme o spravedlnosti z víry, aby bylo jasné, že je to spravedlnost z milosti. Tak zůstane v platnosti zaslíbení dané veškerému potomstvu Abrahamovu - nejen těm, kdo stavějí na zákoně, ale i těm, kdo následují Abrahama vírou. On je otcem nás všech,</span> <span class="verse"><a name="17">17</a>jak je psáno: 'ustanovil jsem tě za otce mnohých národů'. Je naším otcem před tváří toho, v nějž uvěřil, před Bohem, který dává život mrtvým a povolává v bytí to, co není.</span> <span class="verse"><a name="18">18</a>On uvěřil a měl naději, kde už naděje nebylo; tím se stal 'otcem mnohých národů' podle slova: 'tak četné bude tvé potomstvo'.</span> <span class="verse"><a name="19">19</a>Neochabl ve víře, i když pomyslil na své již neplodné tělo - vždyť mu bylo asi sto let - i na to, že Sára již nemůže mít dítě;</span> <span class="verse"><a name="20">20</a>nepropadl pochybnosti o Božím zaslíbení, ale posílen vírou vzdal čest Bohu v pevné jistotě,</span> <span class="verse"><a name="21">21</a>že Bůh je mocen učinit, co zaslíbil.</span> <span class="verse"><a name="22">22</a>Proto mu to 'bylo počítáno za spravedlnost'.</span> <span class="verse"><a name="23">23</a>To, že mu to 'bylo počítáno', nebylo napsáno jen kvůli němu,</span> <span class="verse"><a name="24">24</a>nýbrž také kvůli nám, jimž má být započteno, že věříme v toho, který vzkřísil z mrtvých Ježíše, našeho Pána,</span> <span class="verse"><a name="25">25</a>jenž byl vydán pro naše přestoupení a vzkříšen pro naše ospravedlnění.</span> </p></div</div></div></body></html>