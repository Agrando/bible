<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/jonah/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/jonah">Jonah</a> &gt <strong>Chapter 4</strong></div><p><span class="verse"><a name="1">1</a>Jonáš se velice rozezlil a planul hněvem.</span> <span class="verse"><a name="2">2</a>Modlil se k Hospodinu a řekl: "Ach, Hospodine, což jsem to neříkal, když jsem byl ještě ve své zemi? Proto jsem dal přednost útěku do Taršíše! Věděl jsem, že jsi Bůh milostivý a plný slitování, shovívavý a nesmírně milosrdný, že tě jímá lítost nad každým zlem.</span> <span class="verse"><a name="3">3</a>Nyní, Hospodine, vezmi si prosím můj život. Lépe abych umřel, než abych žil."</span> <span class="verse"><a name="4">4</a>Hospodin se však otázal: "Je dobře, že tak planeš?"</span> <span class="verse"><a name="5">5</a>Jonáš totiž vyšel z města, usadil se na východ od něho a udělal si tam přístřešek. Seděl v jeho stínu, aby viděl, co se bude ve městě dít.</span> <span class="verse"><a name="6">6</a>Hospodin Bůh nastrojil skočec, který vyrostl nad Jonášem, aby mu stínil hlavu a zbavil ho zloby. Jonáš měl ze skočce velikou radost.</span> <span class="verse"><a name="7">7</a>Příštího dne za svítání nastrojil však Bůh červa, který skočec nahlodal, takže uschl.</span> <span class="verse"><a name="8">8</a>Když pak vzešlo slunce, nastrojil Bůh žhavý východní vítr a slunce bodalo Jonáše do hlavy, až úplně zemdlel a přál si umřít. Řekl: "Lépe abych umřel, než abych žil."</span> <span class="verse"><a name="9">9</a>Bůh se však Jonáše otázal: "Je dobře, že pro ten skočec tak planeš?" Odpověděl: "Je to dobře. Planu hněvem až k smrti."</span> <span class="verse"><a name="10">10</a>Hospodin řekl: "Tobě je líto skočce, s kterým jsi neměl žádnou práci, jemuž jsi nedal vzrůst; přes noc vyrostl, přes noc zašel.</span> <span class="verse"><a name="11">11</a>A mně by nemělo být líto Ninive, toho velikého města, v němž je víc než sto dvacet tisíc lidí, kteří nedovedou rozeznat pravici od levice, a v němž je i tolik dobytka?"</span> </p></div</div></div></body></html>