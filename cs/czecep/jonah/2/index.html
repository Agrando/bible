<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/jonah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/jonah">Jonah</a> &gt <strong>Chapter 2</strong></div><p><span class="verse"><a name="1">1</a>Hospodin však nastrojil velikou rybu, aby Jonáše pohltila. Jonáš byl v útrobách ryby tři dny a tři noci.</span> <span class="verse"><a name="2">2</a>I modlil se v útrobách ryby k Hospodinu, svému Bohu. Řekl:</span> <span class="verse"><a name="3">3</a>"V soužení jsem volal k Hospodinu, on mi odpověděl. Z lůna podsvětí jsem volal o pomoc a vyslyšels mě.</span> <span class="verse"><a name="4">4</a>Vhodil jsi mě do hlubin, do srdce moře, obklíčil mě proud, všechny tvé příboje, tvá vlnobití se přese mne převalily.</span> <span class="verse"><a name="5">5</a>A já jsem si řekl: Jsem zapuzen, nechceš mě už vidět. Tak rád bych však zase hleděl na tvůj svatý chrám!</span> <span class="verse"><a name="6">6</a>Zachvátily mě vody, propastná tůň mě obklíčila, chaluhy mi ovinuly hlavu.</span> <span class="verse"><a name="7">7</a>Sestoupil jsem ke kořenům horstev, závory země se za mnou zavřely navěky. Tys však vyvedl můj život z jámy, Hospodine, můj Bože!</span> <span class="verse"><a name="8">8</a>Když jsem byl v duši tak skleslý, Hospodina jsem si připomínal; má modlitba vešla k tobě ve tvůj svatý chrám.</span> <span class="verse"><a name="9">9</a>Ti, kdo se šalebných přeludů drží, o milosrdenství se připravují.</span> <span class="verse"><a name="10">10</a>Já ti však s díkůvzdáním přinesu oběť, co jsem slíbil, splním. U Hospodina je spása!" [ (Jonah 2:11) I rozkázal Hospodin rybě, a vyvrhla Jonáše na pevninu. ]</span> </p></div</div></div></body></html>