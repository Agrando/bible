<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 6</strong></div><p><span class="verse"><a name="1">1</a>Jób na to odpověděl:</span> <span class="verse"><a name="2">2</a>"Kéž by bylo dobře zváženo mé hoře a mé neštěstí na vážky přiloženo!</span> <span class="verse"><a name="3">3</a>Věru, těžší je než mořský písek, že se mi až slova pletou,</span> <span class="verse"><a name="4">4</a>neboť ve mně vězí střely Všemocného, můj duch se napájí jejich jedem, seřadily se proti mně hrůzy Boží.</span> <span class="verse"><a name="5">5</a>Hýká snad divoký osel, když má mladou trávu, bučí snad býk nad svou pící?</span> <span class="verse"><a name="6">6</a>Což lze bez soli jíst něco mdlého? Má nějakou chuť vaječný bílek?</span> <span class="verse"><a name="7">7</a>Štítím se dotýkat toho, co by můj chléb znečistilo.</span> <span class="verse"><a name="8">8</a>Kéž přijde, oč žádám, a kéž Bůh dá, v co naději skládám,</span> <span class="verse"><a name="9">9</a>aby mě Bůh ráčil rozmáčknout jak mola, pohnout rukou, odlomit mě z kmene.</span> <span class="verse"><a name="10">10</a>Bylo by to pro mne potěšením, navzdor nelítostným bolestem bych poskakoval, neboť slova Svatého jsem nezatajil.</span> <span class="verse"><a name="11">11</a>Kde naberu sílu, abych to přečkal? Kdy to skončí, abych to vydržel?</span> <span class="verse"><a name="12">12</a>Je snad z kamene má síla a mé tělo z bronzu?</span> <span class="verse"><a name="13">13</a>Cožpak mi pomoci není? Záchrana je mi odepřena?</span> <span class="verse"><a name="14">14</a>Kdo své milosrdenství bližnímu odepírá, ten opouští bázeň Všemocného.</span> <span class="verse"><a name="15">15</a>Mí bratři jsou věrolomní, nestálí jak potok, jak koryta potoků, které se vytrácejí,</span> <span class="verse"><a name="16">16</a>jsou kalné od ledu, když sníh nad nimi taje,</span> <span class="verse"><a name="17">17</a>v čas léta se vypařují, jeho žárem mizejí ze svého místa,</span> <span class="verse"><a name="18">18</a>jen stružkami jejich tok se vine, plynou v pustotu a zanikají.</span> <span class="verse"><a name="19">19</a>Vyhlížely je karavany z Témy, s nadějí k nim hleděly výpravy ze Šeby,</span> <span class="verse"><a name="20">20</a>za své doufání však musely se stydět, přišli k nim a zklamaly se.</span> <span class="verse"><a name="21">21</a>I vy jste teď, jako byste nebyly, při tom děsném pohledu vás jala bázeň.</span> <span class="verse"><a name="22">22</a>Řekl jsem snad: »Dejte mi« či: »Plaťte za mne vlastním zbožím«</span> <span class="verse"><a name="23">23</a>nebo: »Zachraňte mě z rukou protivníka« či snad: »Vykupte mě z rukou ukrutníků« ?</span> <span class="verse"><a name="24">24</a>Poučte mě a já zmlknu, vysvětlete mi, v čem jsem chybil.</span> <span class="verse"><a name="25">25</a>Přímá slova mohou zjitřit ránu, a co sledujete, že mi stále domlouváte?</span> <span class="verse"><a name="26">26</a>Chcete mě snad kárat za má slova? Cožpak mluví do větru ten, kdo si zoufá?</span> <span class="verse"><a name="27">27</a>Věru, metáte los o sirotka, svého druha jste ochotni prodat.</span> <span class="verse"><a name="28">28</a>Buďte tak laskavi a obraťte se ke mně, což bych vám mohl do očí lhát?</span> <span class="verse"><a name="29">29</a>Zadržte, ať nespáchá se podlost, zadržte, ať je tady ještě moje spravedlnost!</span> <span class="verse"><a name="30">30</a>Což může být na mém jazyku nějaká podlost? Nepozná mé patro to, co vede do neštěstí?</span> </p></div</div></div></body></html>