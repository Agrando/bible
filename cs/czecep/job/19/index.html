<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 19</strong></div><p><span class="verse"><a name="1">1</a>Jób na to odpověděl:</span> <span class="verse"><a name="2">2</a>"Jak dlouho ještě mě budete trápit a mučit svými řečmi?</span> <span class="verse"><a name="3">3</a>Nejméně desetkrát už jste mi utrhali na cti. Vy se nestydíte se mnou tak nestoudně jednat?</span> <span class="verse"><a name="4">4</a>I kdybych opravdu chybil, mé pomýlení zůstane na mně.</span> <span class="verse"><a name="5">5</a>Chcete se opravdu nade mne vynášet a tupit mě svými domluvami?</span> <span class="verse"><a name="6">6</a>Uznejte přece, že mi Bůh křivdí, zatáhl kolem mne loveckou síť.</span> <span class="verse"><a name="7">7</a>Úpím-li pro násilí, zůstávám bez odpovědi, o pomoc volám a zastání není.</span> <span class="verse"><a name="8">8</a>Mou cestu zahradil zdí, že nemohu projít, mé stezky obestřel temnem.</span> <span class="verse"><a name="9">9</a>Mou slávu ze mne svlékl a sňal korunu z mé hlavy.</span> <span class="verse"><a name="10">10</a>Ze všech stran mě boří, abych zašel, vyvrátil mou naději jako strom.</span> <span class="verse"><a name="11">11</a>Rozpálil se na mě hněvem, považuje mě za svého protivníka.</span> <span class="verse"><a name="12">12</a>Společně přitáhly jeho houfy, navršily proti mně svou cestu a táboří kolem mého stanu.</span> <span class="verse"><a name="13">13</a>Mé bratry ode mne vzdálil, moji známí se mi odcizili,</span> <span class="verse"><a name="14">14</a>moji příbuzní mě opustili, kdo se ke mně znali, zapomněli na mě.</span> <span class="verse"><a name="15">15</a>Hosté mého domu i mé služky mě pokládají za cizího, v jejich očích jsem cizozemec.</span> <span class="verse"><a name="16">16</a>Když zavolám na otroka, neodpoví, svými ústy se ho musím doprošovat.</span> <span class="verse"><a name="17">17</a>Můj dech se oškliví i mé ženě, vlastním dětem páchnu.</span> <span class="verse"><a name="18">18</a>I padouši se mě štítí, když chci povstat, spílají mi,</span> <span class="verse"><a name="19">19</a>všichni moji důvěrní přátelé si mě hnusí, ti, které jsem miloval,se ke mně obracejí zády.</span> <span class="verse"><a name="20">20</a>Jsem vyzáblý, kost a kůže, vyvázl jsem jenom s kůží kolem zubů.</span> <span class="verse"><a name="21">21</a>Smilujte se, smilujte se nade mnou, přátelé moji, neboť se mě dotkla ruka Boží.</span> <span class="verse"><a name="22">22</a>Proč mě pronásledujete jako Bůh a nemůžete se nasytit mého masa?</span> <span class="verse"><a name="23">23</a>Kéž by byly mé řeči sepsány, vyznačeny jako nápis</span> <span class="verse"><a name="24">24</a>rydlem železným a olovem, do skály trvale vytesány!</span> <span class="verse"><a name="25">25</a>Já vím, že můj Vykupitel je živ a jako poslední se postaví nad prachem.</span> <span class="verse"><a name="26">26</a>A kdyby mi i kůži sedřeli, ač zbaven masa, uzřím Boha,</span> <span class="verse"><a name="27">27</a>já ho uzřím, pro mne tu bude, mé oči ho uvidí, ne někdo cizí, mé ledví po tom prahne v mé nitru.</span> <span class="verse"><a name="28">28</a>Říkáte: »Jak ho chytit?« Ve mně prý je příčina všeho.</span> <span class="verse"><a name="29">29</a>Lekejte se meče. Mečem na nepravosti je rozhořčení. Poznáte soud Všemocného."</span> </p></div</div></div></body></html>