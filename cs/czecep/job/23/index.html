<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 23</strong></div><p><span class="verse"><a name="1">1</a>Jób na to odpověděl:</span> <span class="verse"><a name="2">2</a>"Také dnes zní moje lkání vzpurně, vzdychám pod rukou, která mě tíží.</span> <span class="verse"><a name="3">3</a>Kéž bych věděl, kde ho najdu. Vydal bych se k jeho sídlu,</span> <span class="verse"><a name="4">4</a>předložil bych mu svou při a plno důkazů by podala má ústa.</span> <span class="verse"><a name="5">5</a>Chtěl bych vědět, jakými slovy by odpověděl, porozumět tomu, co mi řekne.</span> <span class="verse"><a name="6">6</a>Ukáže svou velkou moc, až povede spor se mnou? Nikoli, jistě by mi dopřál sluchu.</span> <span class="verse"><a name="7">7</a>Jako přímý bych se před ním obhajoval, navždy unikl bych svému soudci.</span> <span class="verse"><a name="8">8</a>Půjdu-li vpřed, není nikde, jestliže zpět, též ho nepostřehnu,</span> <span class="verse"><a name="9">9</a>jestliže něco učiní vlevo, neuzřím ho, skryje-li se vpravo, neuvídím to.</span> <span class="verse"><a name="10">10</a>Zato on zná moji cestu; ať mě zkouší, vyjdu jako zlato.</span> <span class="verse"><a name="11">11</a>Má noha se přidržela jeho kroků, držel jsem se jeho cesty, neodhýlil jsem se,</span> <span class="verse"><a name="12">12</a>od příkazů jeho rtů jsem neodstoupil, řeči jeho úst jsem střežil víc než vlastní cíle.</span> <span class="verse"><a name="13">13</a>Rozhodne-li se k čemu, kdo to zvrátí? Udělá, co se mu zachce.</span> <span class="verse"><a name="14">14</a>Jistě splní, co mi určil, má k tomu dost moci.</span> <span class="verse"><a name="15">15</a>Proto se ho hrozím, chci mu porozumět, ale mám z něho strach.</span> <span class="verse"><a name="16">16</a>Bůh naplnil úzkostí mé srdce, Všemocný mě naplnil hrůzou.</span> <span class="verse"><a name="17">17</a>Jen proto jsem v temnotách provždy neumlkl, že se přede mnou zahalil mračnem.</span> </p></div</div></div></body></html>