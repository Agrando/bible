<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 27</strong></div><p><span class="verse"><a name="1">1</a>Jób pak pokračoval v pronášení svých průpovědí takto:</span> <span class="verse"><a name="2">2</a>"Jakože živ je Bůh, on upírá mi právo, Všemocný naplnil hořkostí mou duši.</span> <span class="verse"><a name="3">3</a>Ale dokud budu dýchat, dokud Boží dech bude v mých chřípích,</span> <span class="verse"><a name="4">4</a>mé rty nevysloví podlost a můj jazyk nebude hovořit lstivě.</span> <span class="verse"><a name="5">5</a>Jsem dalek toho prohlásit vás za spravedlivé, dokud nezhynu, své bezúhonnosti se nevzdám,</span> <span class="verse"><a name="6">6</a>setrvám ve spravedlnosti a neochabnu, srdce nebude mě hanět za žádný můj den.</span> <span class="verse"><a name="7">7</a>Můj nepřítel však ať je na tom jako svévolník, a ten, kdo proti mně povstává, jako bídák.</span> <span class="verse"><a name="8">8</a>Jakou naději na zisk má rouhač, vezme-li mu Bůh život?</span> <span class="verse"><a name="9">9</a>Bude Bůh poslouchat jeho křik, až bude v tísni?</span> <span class="verse"><a name="10">10</a>Najde blaho ve Všemocném, bude přivolávat Boha v každém čase?</span> <span class="verse"><a name="11">11</a>Chci vás poučit o Boží moci, netajit, jak tomu je s Všemocným.</span> <span class="verse"><a name="12">12</a>Hle, sami jste to všichni uzřeli, proč se tedy oddáváte přeludům?</span> <span class="verse"><a name="13">13</a>Toto je před Bohem úděl člověka svévolného, dědictví ukrutníků, jež dostanou od Všemocného:</span> <span class="verse"><a name="14">14</a>Rozmnoží-li se jejich synové, přijde na ně meč, jejich potomci se nenasytí chlebem;</span> <span class="verse"><a name="15">15</a>ty co vyváznou, ty pohřbí smrt, jejich vdovy nebudou je oplakávat.</span> <span class="verse"><a name="16">16</a>Kdyby někdo nakupil stříbra jak prachu a navršil oděvů jak hlíny,</span> <span class="verse"><a name="17">17</a>co navrší, to oblékne spravedlivý a stříbro připadne nevinnému.</span> <span class="verse"><a name="18">18</a>Svůj dům postavil jako mol, jako chatrč, kterou si udělal hlídač.</span> <span class="verse"><a name="19">19</a>Boháč ulehne a už se nesebere, než rozevře oči, nebude tu.</span> <span class="verse"><a name="20">20</a>Hrůzy ho dostihnou jako příval vod, vichřice ho zachvátí v noci,</span> <span class="verse"><a name="21">21</a>odnese ho východní vítr a bude pryč, vichr jej odvane z jeho místa.</span> <span class="verse"><a name="22">22</a>Tím ho Bůh postihne nelítostně, před jeho rukou bude marně prchat.</span> <span class="verse"><a name="23">23</a>Budou nad ním tleskat rukama a ušklíbnou se nad místem, kde býval."</span> </p></div</div></div></body></html>