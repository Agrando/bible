<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 12</strong></div><p><span class="verse"><a name="1">1</a>Jób na to odpověděl:</span> <span class="verse"><a name="2">2</a>"Vy jste vskutku ten pravý lid, s vámi vymře moudrost!</span> <span class="verse"><a name="3">3</a>Ale já mám také rozum jako vy, nejsem zpozdilejší než vy; kdopak tohle neví?</span> <span class="verse"><a name="4">4</a>Jsem k posměchu i vlastnímu příteli, jemuž Bůh odpoví, když volá; v posměchu je spravedlivý, bezúhonný.</span> <span class="verse"><a name="5">5</a>Bezstarostný smýšlí o zániku pohrdavě, sám stojí pevně, když nohy jiných vrávorají!</span> <span class="verse"><a name="6">6</a>Stany zhoubců zůstávají nerušené, v bezpečí jsou ti, kdo popouzejí Boha, i ten, kdo chce Boha mít v své moci.</span> <span class="verse"><a name="7">7</a>Avšak dobytka se zeptej, poučí tě, nebeského ptactva, ono ti to poví,</span> <span class="verse"><a name="8">8</a>poučí tě i křoviska země, mořské ryby vyprávět ti budou.</span> <span class="verse"><a name="9">9</a>Kdo z nich všech by nevěděl, že ruka Hospodinova to učinila</span> <span class="verse"><a name="10">10</a>a že v jeho ruce je život všeho, co žije, duch každého lidského tvora.</span> <span class="verse"><a name="11">11</a>Zda nezkouší ucho slova jako patro ochutnává pokrm?</span> <span class="verse"><a name="12">12</a>Což jen u kmetů je moudrost a rozumnost pouze v dlouhém věku?</span> <span class="verse"><a name="13">13</a>Moudrost, ta je u Boha, i bohatýrská síla, u něho je rozvaha i rozum.</span> <span class="verse"><a name="14">14</a>Co rozboří, nikdo nezbuduje, zavře dveře za někým a otevřít je nelze.</span> <span class="verse"><a name="15">15</a>Když zadrží vody, přijde sucho, když je vypustí, pak podvracejí zemi.</span> <span class="verse"><a name="16">16</a>U něho je moc i pohotová pomoc, patří mu, kdo chybuje, i ten, kdo svádí.</span> <span class="verse"><a name="17">17</a>Rádce odvádí vysvlečené, ze soudců činí ztřeštěnce,</span> <span class="verse"><a name="18">18</a>pouta králů rozvazuje, pásem ovazuje jejich bedra,</span> <span class="verse"><a name="19">19</a>kněze odvádí vysvlečené, vyvrací prastaré rody,</span> <span class="verse"><a name="20">20</a>odnímá řeč spolehlivým, starcům bere soudnost,</span> <span class="verse"><a name="21">21</a>opovržením zahrne urozené, uvolňuje hráze řečišť,</span> <span class="verse"><a name="22">22</a>odkrývá hlubiny temnot a na světlo vyvádí, co je v šeru smrti,</span> <span class="verse"><a name="23">23</a>pronárodům dává vzrůst i zánik, rozprostírá pronárody i odvádí je,</span> <span class="verse"><a name="24">24</a>bere rozum náčelníkům lidu země, zavádí je do bezcestných pustot,</span> <span class="verse"><a name="25">25</a>aby tápali v temnotě beze světla, ano, zavádí je jako opilého.</span> </p></div</div></div></body></html>