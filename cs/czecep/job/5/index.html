<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 5</strong></div><p><span class="verse"><a name="1">1</a>Jen si volej, odpoví ti někdo? Na koho ze svatých se obrátíš?</span> <span class="verse"><a name="2">2</a>Pošetilce zabíjí vztek, žárlivost usmrcuje prostoduché.</span> <span class="verse"><a name="3">3</a>Viděl jsem, jak pošetilec zakořenil, vím však, že jeho příbytek propadne zatracení,</span> <span class="verse"><a name="4">4</a>Jeho synům záchrana se vzdálí, v bráně budou zdeptáni, nevysvobodí je nikdo.</span> <span class="verse"><a name="5">5</a>Hladový sní jeho sklizeň, i z trní si ji vezme, žíznivý po jeho majetku baží.</span> <span class="verse"><a name="6">6</a>Ničemnost přec nevzchází z prachu, trápení neklíčí z půdy,</span> <span class="verse"><a name="7">7</a>Člověk je však zrozen pro trápení a jiskry, aby létaly vzhůru.</span> <span class="verse"><a name="8">8</a>Spíše bych se dotazoval Boha, svoji záležitost předložil bych Bohu,</span> <span class="verse"><a name="9">9</a>který dělá věci veliké a nevyzpytatelné, nesčíslné divy:</span> <span class="verse"><a name="10">10</a>Dává mi déšť, polím sesílá vláhu,</span> <span class="verse"><a name="11">11</a>ponížené staví na vysoké místo, zarmoucení docházejí spásy;</span> <span class="verse"><a name="12">12</a>chytrákům však hatí plány, aby jejich ruce neprovedly to, čeho jsou schopni;</span> <span class="verse"><a name="13">13</a>moudré jejich chytrostí dovede lapit, takže záměr potměšilců nadobro se zvrtne:</span> <span class="verse"><a name="14">14</a>ve dne s temnotou se střetávají, v pravé poledne tápou jak v noci;</span> <span class="verse"><a name="15">15</a>ubožáka od meče zachraňuje, z jejich úst a z jejich pevné ruky;</span> <span class="verse"><a name="16">16</a>a tak nuzný má naději, ale podlost musí zavřít ústa.</span> <span class="verse"><a name="17">17</a>Věru, blaze člověku, jehož Bůh trestá; kázeň Všemocného neodmítej.</span> <span class="verse"><a name="18">18</a>On působí bolest, ale též obváže rány, co rozdrtí, vyléčí svou rukou.</span> <span class="verse"><a name="19">19</a>Z šesti soužení tě vysvobodí, v sedmi nezasáhne tě nic zlého,</span> <span class="verse"><a name="20">20</a>vykoupí tě ze smrti v čas hladu a za války z moci meče,</span> <span class="verse"><a name="21">21</a>před bičem jazyka budeš ukryt, nebudeš se bát, až přijde zhouba,</span> <span class="verse"><a name="22">22</a>vysměješ se zhoubě, hladomoru; a neboj se zemské zvěře,</span> <span class="verse"><a name="23">23</a>vždyť budeš mít smlouvu s kamením na poli a polní zvěř bude žít pokojně s tebou,</span> <span class="verse"><a name="24">24</a>shledáš, že je pokoj ve tvém stanu, dohlédneš-li na svůj příbytek, neshledáš hříchu,</span> <span class="verse"><a name="25">25</a>shledáš, že tvé potomstvo je četné, tvoji potomci že jsou jak bylina země,</span> <span class="verse"><a name="26">26</a>do hrobu sestoupíš ve zralosti, jako se sváží požaté obilí ve svůj čas.</span> <span class="verse"><a name="27">27</a>Hle, toto jsme vyzpytovali, tak je tomu. Poslechni a sám to poznáš."</span> </p></div</div></div></body></html>