<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 39</strong></div><p><span class="verse"><a name="1">1</a>Znáš čas vrhu skalních kozorožců? Opatrovals laň, když rodí?</span> <span class="verse"><a name="2">2</a>Počítáš měsíce, kdy jsou březí, a znáš čas jejich vrhu,</span> <span class="verse"><a name="3">3</a>jak se skloní, vrhnou svá mláďata, svých bolestí pozbývají?</span> <span class="verse"><a name="4">4</a>Jak jejich mláďata sílí, volně si rostou, odběhnou a už se k nim nevracejí?</span> <span class="verse"><a name="5">5</a>Kdo vypustil divokého osla na svobodu, kdo uvolnil řemení stepnímu oslu,</span> <span class="verse"><a name="6">6</a>jemuž jsem za domov vykázal pustinu, solnou pláň za příbytek?</span> <span class="verse"><a name="7">7</a>Posmívá se městskému hluku, neposlouchá povyk poháněče,</span> <span class="verse"><a name="8">8</a>na horách slídí po pastvě, pídí se po zeleni.</span> <span class="verse"><a name="9">9</a>Bude ti chtít jednorožeč sloužit či nocovat u tvého krmelce?</span> <span class="verse"><a name="10">10</a>Připoutáš jednorožce provazem k brázdě, bude snad za tebou doliny vláčet?</span> <span class="verse"><a name="11">11</a>Důvěřuješ mu, protože má tak velkou sílu? Ponecháš mu výtěžek své práce?</span> <span class="verse"><a name="12">12</a>Věřil bys mu, že tvé zrno sveze a shromáždí na tvůj mlat?</span> <span class="verse"><a name="13">13</a>Pštrosice mává křídlem, není to však peruť s brky čápa;</span> <span class="verse"><a name="14">14</a>svá vejce ponechává na zemi a zahřívá je v prachu,</span> <span class="verse"><a name="15">15</a>zapomíná, že je noha může rozšlápnout a polní zvěř zdupat.</span> <span class="verse"><a name="16">16</a>Se svými mláďaty zachází tvrdě, jako by nebyla její, nemá strach, že bude její námaha marná.</span> <span class="verse"><a name="17">17</a>Bůh totiž odepřel dát jí moudrost, nedal jí ani díl rozumnosti.</span> <span class="verse"><a name="18">18</a>Když se však vyplašena vymrští, je jí k smíchu kůň i s jezdcem.</span> <span class="verse"><a name="19">19</a>Dal jsi snad koni bohatýrskou sílu, přioděl jsi jeho šíji hřívou?</span> <span class="verse"><a name="20">20</a>Docílíš, aby poskakoval jako luční kobylka? Jeho vznešené frkání vzbuzuje strach,</span> <span class="verse"><a name="21">21</a>v dolině hrabe nohama, rozjařen silou, má-li vytáhnout proti ozbrojencům,</span> <span class="verse"><a name="22">22</a>vysmívá se strachu, neděsí se, před mečem se neobrací.</span> <span class="verse"><a name="23">23</a>Toulec nad ním chřestí, blýská se kopí a oštěp,</span> <span class="verse"><a name="24">24</a>s burácením se řítí po zemi, až se chvěje, nedá na nic než na zvuk polnice,</span> <span class="verse"><a name="25">25</a>zařehtá, kdykoli polnice zazní, zdaleka větří bitvu, povely velitelů a válečný ryk.</span> <span class="verse"><a name="26">26</a>Řídí se snad sokol tvým rozumem, když vzlétne, rozprostře křídla k jihu?</span> <span class="verse"><a name="27">27</a>Což se na tvůj rozkaz vznese orel, aby si vysoko udělal hnízdo?</span> <span class="verse"><a name="28">28</a>Přebývá a nocuje na skále, na skalním útesu, nepřístupném místě.</span> <span class="verse"><a name="29">29</a>Odtud vyhlíží pokrm, dodaleka hledí jeho oči.</span> <span class="verse"><a name="30">30</a>Jeho mláďata střebají krev, a kde jsou skolení, tam je i on."</span> </p></div</div></div></body></html>