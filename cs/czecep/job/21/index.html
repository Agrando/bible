<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 21</strong></div><p><span class="verse"><a name="1">1</a>Jób na to odpověděl:</span> <span class="verse"><a name="2">2</a>"Poslouchejte dobře mou řeč, potěšíte mě tím.</span> <span class="verse"><a name="3">3</a>Strpte, abych též promluvil; až domluvím, posmíveje se.</span> <span class="verse"><a name="4">4</a>Týká se mé lkání jen člověka? Což nemám důvod být netrpělivý?</span> <span class="verse"><a name="5">5</a>Obraťte se ke mně, užasnete; dejte si na ústa ruku:</span> <span class="verse"><a name="6">6</a>Když se rozpomínám, jsem naplněn hrůzou, mého těla se zmocňuje zděšení.</span> <span class="verse"><a name="7">7</a>Proč naživu zůstávají svévolníci? Dožijí se vysokého věku, rozmohou se, kupí statky,</span> <span class="verse"><a name="8">8</a>své potomstvo mají pevně kolem sebe, své potomky mají před očima,</span> <span class="verse"><a name="9">9</a>v jejich domech je pokoj beze strachu, Boží hůl na ně nedopadá.</span> <span class="verse"><a name="10">10</a>Jejich býk nebývá připouštěn nadarmo, jejich kráva se otelí a nezmetá.</span> <span class="verse"><a name="11">11</a>Vypouštějí jako stádo své nezvedence a jejich děti skotačí.</span> <span class="verse"><a name="12">12</a>Hulákají při bubínku a citaře a radují se za zvuku flétny.</span> <span class="verse"><a name="13">13</a>Tráví své dny v pohodě a do podsvětí sestupují v mžiku.</span> <span class="verse"><a name="14">14</a>Bohu říkají: »Jdi pryč od nás, nechcem o tvých cestách vědět.</span> <span class="verse"><a name="15">15</a>Kdo je Všemocný, že mu máme sloužit, co nám prospěje obracet se na něj?«</span> <span class="verse"><a name="16">16</a>Avšak svůj blahobyt nemají v svých rukou. Nechť jsou mi vzdáleny záměry svévolníků.</span> <span class="verse"><a name="17">17</a>Jak náhle hasne kahan svévolníků a přicházejí na ně bědy! Bůh jim dá za úděl útrapy v svém hněvu,</span> <span class="verse"><a name="18">18</a>jsou jak sláma ve větru a jako plevy uchvácené vichrem.</span> <span class="verse"><a name="19">19</a>Bůh prý uchovává jejich ničemnosti jejich synům. Kéž splatí přímo jemu, aby to poznal!</span> <span class="verse"><a name="20">20</a>Kéž na vlastní oči spatří svou bídu, vypije si kalich rozhořčení Všemocného.</span> <span class="verse"><a name="21">21</a>Zajímá ho, co se stane s jeho domem po něm, když je počet jeho měsíců odměřen?</span> <span class="verse"><a name="22">22</a>Bude někdo učit Boha vědomostem? On soudí přece i vysoko postavené.</span> <span class="verse"><a name="23">23</a>Jeden zemře v plném květu, zcela bezstarostný, klidný,</span> <span class="verse"><a name="24">24</a>jeho dížka je plná mléka a jeho kosti jsou prosáklé morkem.</span> <span class="verse"><a name="25">25</a>Druhý zemře s hořkou duší, aniž okusil co dobrého.</span> <span class="verse"><a name="26">26</a>Společně ulehnou do prachu a pokryjí je červi.</span> <span class="verse"><a name="27">27</a>Hle, já vím, co zamýšlíte, vaším záměrem je způsobit mi příkoří.</span> <span class="verse"><a name="28">28</a>Říkáte zajisté: »Kde je dům urozeného? Kde je stan, v němž přebývali svévolníci?«</span> <span class="verse"><a name="29">29</a>Což jste se neptali mimojdoucích, neporozuměli jste jejich znamením?</span> <span class="verse"><a name="30">30</a>V den běd bude zlý ušetřen, bude odnesen v den hrozné prchlivosti.</span> <span class="verse"><a name="31">31</a>Kdo mu vytkne jeho cestu, kdo mu odplatí za to, co napáchal?</span> <span class="verse"><a name="32">32</a>Až bude odnesen do hrobky, nad jeho rovem se bude bdít.</span> <span class="verse"><a name="33">33</a>Hroudy v jámě budou mu lehké; potáhnou se za ním všichni lidé, bude jich před ním bezpočet.</span> <span class="verse"><a name="34">34</a>Jak mě chcete těšit takovými přeludy? Vaše odpovědi - samá věrolomnost."</span> </p></div</div></div></body></html>