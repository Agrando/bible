<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 35</strong></div><p><span class="verse"><a name="1">1</a>Na to navázal Elíhú slovy:</span> <span class="verse"><a name="2">2</a>"Myslíš si, že je to podle práva říkat: »Moje spravedlnost převyšuje Boží?«</span> <span class="verse"><a name="3">3</a>Říkat: »Co z toho máš? Co mi prospěje, nebudu-li hřešit?«</span> <span class="verse"><a name="4">4</a>Odpovím ti několika slovy, i tvým přátelům, kteří jsou s tebou.</span> <span class="verse"><a name="5">5</a>Pohleď na nebe a viz, popatř na mraky vysoko nad sebou.</span> <span class="verse"><a name="6">6</a>Jestliže jsi zhřešil, čeho jsi dosáhl proti němu? Bude-li tvých přestoupení sebevíc, co mu tím uděláš?</span> <span class="verse"><a name="7">7</a>Jestliže jsi jednal spravedlivě, co jsi mu dal, co přijal z tvé ruky?</span> <span class="verse"><a name="8">8</a>Jen člověka jako ty zasáhne tvá svévole, lidského syna tvá spravedlnost.</span> <span class="verse"><a name="9">9</a>Lidé křičí pro množství útisku, volají o pomoc pro tvrdou paži mocných,</span> <span class="verse"><a name="10">10</a>a nikdo se nezeptá: »Kde je Bůh, můj Učinitel, který dává člověku i v noci prozpěvovat,</span> <span class="verse"><a name="11">11</a>vyučuje nás a nikoli zvířata zemská a činí nás moudřejší nad nebeské ptactvo?«</span> <span class="verse"><a name="12">12</a>Potom jim ovšem neodpovídá, když křičí pro pýchu zlovolných.</span> <span class="verse"><a name="13">13</a>Bůh přece nedá sluchu falši, Všemocný na to ani nepohlédne,</span> <span class="verse"><a name="14">14</a>zvláště když o něm prohlašuješ: »Nedívá se na to«. Tvá pře je před ním, jen na něho čekej!</span> <span class="verse"><a name="15">15</a>Jestliže tedy nestíhá hněvem a nestará se příliš o zpupnost,</span> <span class="verse"><a name="16">16</a>Jób si otevírá ústa do větru a neuváženě vede zbytečné řeči."</span> </p></div</div></div></body></html>