<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 17</strong></div><p><span class="verse"><a name="1">1</a>Na duchu jsem zlomen, mé dny dohasly, jen hrob mi zbývá.</span> <span class="verse"><a name="2">2</a>Co posměšků zakouším, stále mě napadají, oka nezamhouřím.</span> <span class="verse"><a name="3">3</a>Slož u sebe za mě záruku, kdo jiný by se zaručil rukoudáním?</span> <span class="verse"><a name="4">4</a>Jejich srdce prozíravosti jsi zbavil, a proto je nevyvýšíš.</span> <span class="verse"><a name="5">5</a>Přátelům se pochlebuje, vlastním synům vypovídá zrak.</span> <span class="verse"><a name="6">6</a>Učinil mě pořekadlem lidu, tím, na nějž se plivá.</span> <span class="verse"><a name="7">7</a>Můj zrak pohasl hořem, všechny mé údy jsou už jen stín.</span> <span class="verse"><a name="8">8</a>Poctiví nad tím žasnou, nevinný je pobouřen rouhačem.</span> <span class="verse"><a name="9">9</a>Spravedlivý se však přidrží své cesty, kdo má čisté ruce, bude ještě odvážnější.</span> <span class="verse"><a name="10">10</a>Vy všichni, obraťte se a pak přijďte, moudrého však mezi vámi nenacházím.</span> <span class="verse"><a name="11">11</a>Mé dny pomíjejí, moje záměry se hatí, přání mého srdce ztroskotala.</span> <span class="verse"><a name="12">12</a>Noc vydávají za den, mluví o světle, kde temnota je blízko.</span> <span class="verse"><a name="13">13</a>I kdybych měl naději, podsvětí bude mým domem, lože si ustelu ve tmách.</span> <span class="verse"><a name="14">14</a>Jámě řeknu: »Tys můj otec«, červům: »Matko má, má sestro.«</span> <span class="verse"><a name="15">15</a>Kde mám jakou naději a splnění mé naděje kdo spatří?</span> <span class="verse"><a name="16">16</a>Závory podsvětí zapadnou, až se spolu do prachu uložíme."</span> </p></div</div></div></body></html>