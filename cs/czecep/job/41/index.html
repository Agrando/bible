<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 41</strong></div><p><span class="verse"><a name="1">1</a>Hle, čekat na něho je ošidné, při pohledu na něho se člověk hroutí.</span> <span class="verse"><a name="2">2</a>Není odvážlivce, který by ho dráždil. Kdo potom obstojí přede mnou?</span> <span class="verse"><a name="3">3</a>Kdo mi napřed něco dal, abych mu to splatil? Pod celým nebem všechno je mé.</span> <span class="verse"><a name="4">4</a>Nemohu mlčet o jeho údech, nemluvit o jeho bohatýrské síle a jeho výborné stavbě těla.</span> <span class="verse"><a name="5">5</a>Kdo odkryl jeho oděv a přistoupil k němu s udidly dvojitými?</span> <span class="verse"><a name="6">6</a>Kdo otevřel vrata jeho tlamy? Strach jde z jeho zubů.</span> <span class="verse"><a name="7">7</a>Jeho hřbet je jako řady štítů těsně uzavřených pod pečetí,</span> <span class="verse"><a name="8">8</a>dotýkají se jedny druhých, vítr mezi ně nevnikne;</span> <span class="verse"><a name="9">9</a>jeden přilétá k druhému, jsou pevně sevřeny, nelze je oddělit.</span> <span class="verse"><a name="10">10</a>Jeho kýcháním se rozžehává světlo, jeho oči jsou jak řasy jitřenky,</span> <span class="verse"><a name="11">11</a>z úst mu vycházejí pochodně, unikají ohnivé jiskry,</span> <span class="verse"><a name="12">12</a>z nozder mu vystupuje kouř jak z hrnce nad ohněm z rákosí rozdmýchaným,</span> <span class="verse"><a name="13">13</a>jeho dech rozžhavuje uhlí, z tlamy mu šlehá plamen,</span> <span class="verse"><a name="14">14</a>v jeho šíji dříme síla, před ním se každý zkroušeně chvěje,</span> <span class="verse"><a name="15">15</a>laloky mu přiléhají k tělu jak ulité, netřesou se,</span> <span class="verse"><a name="16">16</a>jeho srdce je slité, tvrdé jako kámen, slité jako spodní žernov.</span> <span class="verse"><a name="17">17</a>Když se zvedne, sami bohové se leknou, při tom hrozném třesku jsou bez sebe strachy,</span> <span class="verse"><a name="18">18</a>meč, jenž by ho zasáhl, tu ránu nevydrží, ani kopí, vržená střela či hrot šípu.</span> <span class="verse"><a name="19">19</a>Železo má za slámu, bronz za trouchnivé dřevo,</span> <span class="verse"><a name="20">20</a>šíp z luku ho nezažene na útěk, kameny z praku se před ním mění v stébla slámy,</span> <span class="verse"><a name="21">21</a>kyj má jen za slaměné stéblo, posmívá se, když přiletí chvějící se oštěp.</span> <span class="verse"><a name="22">22</a>Vespod má ostny podobné střepům, vleče se blátem jako smyk na obilí,</span> <span class="verse"><a name="23">23</a>způsobuje, že to v hlubině vře jako v hrnci, moře je pro něj jak kelímek na masti,</span> <span class="verse"><a name="24">24</a>nechává za sebou světélkující dráhu, až se zdá, že propastná tůň zšedivěla.</span> <span class="verse"><a name="25">25</a>Na prachu země mu není podobného, kdo by byl prost všeho děsu.</span> <span class="verse"><a name="26">26</a>Na všechno vysoké pohlíží svrchu, nad všemi šelmami je králem."</span> </p></div</div></div></body></html>