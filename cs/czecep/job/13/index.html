<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/job/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/job">Job</a> &gt <strong>Chapter 13</strong></div><p><span class="verse"><a name="1">1</a>Hle, to všechno spatřilo mé oko, mé ucho to vyslechlo, rozumím tomu.</span> <span class="verse"><a name="2">2</a>Co víte vy, to vím také, nejsem zpozdilejší než vy.</span> <span class="verse"><a name="3">3</a>Ano, budu mluvit se Všemocným, obhájit se chci před Bohem.</span> <span class="verse"><a name="4">4</a>Ale vy jste šiřitelé klamu, lékaři k ničemu, vy všichni.</span> <span class="verse"><a name="5">5</a>Kéž byste konečně zmlkli, bylo by to od vás moudré.</span> <span class="verse"><a name="6">6</a>Slyšte, jak se budu hájit, důvody mých rtů sledujte s pozorností.</span> <span class="verse"><a name="7">7</a>To v zájmu Boha mluvíte podlost, mluvíte lest kvůli němu?</span> <span class="verse"><a name="8">8</a>Chcete se zastávat Boha nebo vést spor místo něho?</span> <span class="verse"><a name="9">9</a>Bude-li vás zkoumat, dopadnete dobře? Či ho chcete obloudit, jako lze obloudit člověka?</span> <span class="verse"><a name="10">10</a>Tvrdě vás potrestá, budete-li jednat pokoutně a stranit.</span> <span class="verse"><a name="11">11</a>Což vás neohromí jeho vznešenost, nepadne na vás strach z něho?</span> <span class="verse"><a name="12">12</a>Vaše připomínky jsou pořekadla z popela, čím se oháníte, je pouhá hlína.</span> <span class="verse"><a name="13">13</a>Zmlkněte přede mnou, ať mohu mluvit, pak ať se přese mne přežene cokoli.</span> <span class="verse"><a name="14">14</a>Chci nasadit svou kůži, dát svůj život v sázku.</span> <span class="verse"><a name="15">15</a>I kdyby mě zabil a já už neměl co očekávat, přece bych chtěl před ním obhájit své cesty.</span> <span class="verse"><a name="16">16</a>Vždyť on je má spása. Rouhač k němu nemá přístup.</span> <span class="verse"><a name="17">17</a>Slyšte, slyšte mou řeč, dopřejte sluchu tomu, co vám sdělím.</span> <span class="verse"><a name="18">18</a>Hleďte, předkládám svou při, vím, že budu uznán spravedlivým.</span> <span class="verse"><a name="19">19</a>Kdo chce se mnou vésti spor? Budu-li mlčet, zhynu.</span> <span class="verse"><a name="20">20</a>Jen dvojí mi, Bože, nečiň, a nebudu se před tebou skrývat:</span> <span class="verse"><a name="21">21</a>Vzdal ode mne svoji ruku a strach z tebe ať mě nepřepadá.</span> <span class="verse"><a name="22">22</a>Zavolej, a já se ozvu, nebo budu mluvit já, a odpovíš mi.</span> <span class="verse"><a name="23">23</a>Kolik je mých nepravostí a mých hříchů? Dej mi poznat mou nevěrnost a hřích.</span> <span class="verse"><a name="24">24</a>Proč skrýváš svou tvář a pokladáš mě za svého nepřítele?</span> <span class="verse"><a name="25">25</a>Chceš postrašit odvátý list, honit suché stéblo?</span> <span class="verse"><a name="26">26</a>Věru, znamenáš si na mě trpké věci, přičítáš mi nepravosti mého mládí,</span> <span class="verse"><a name="27">27</a>svíráš do klády mé nohy, dáváš pozor na všechny mé stezky, zanášíš si každou šlápotu mých nohou.</span> <span class="verse"><a name="28">28</a>Člověk se rozpadá jako něco zetlelého, jako přikrývka rozežraná moly.</span> </p></div</div></div></body></html>