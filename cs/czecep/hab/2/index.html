<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/hab/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/hab">Habakkuk</a> &gt <strong>Chapter 2</strong></div><p><span class="verse"><a name="1">1</a>Postavím se na své strážné stanoviště, budu stát na hlásce a vyhlížet, abych seznal, co ke mně promluví a jakou odpověď dostanu na svoji stížnost.</span> <span class="verse"><a name="2">2</a>Hospodin mi odpověděl, řekl: "Zapiš to vidění, zaznamenej je na tabulky, aby si je čtenář mohl snadno přečíst.</span> <span class="verse"><a name="3">3</a>Vidění už ukazuje k určitému času, míří neomylně k cíli; prodlévá-li vyčkej, neboť přijde zcela jistě, zadržet se nedá."</span> <span class="verse"><a name="4">4</a>Pozor na opovážlivce; není v něm duše přímá. Spravedlivý bude žít pro svou věrnost.</span> <span class="verse"><a name="5">5</a>Jako víno oklame, tak neobstojí troufalý muž. Rozevírá chřtán jako podsvětí, zůstane jako smrt nenasytný, i kdyby pro sebe zabral všechny pronárody a všechny národy shromáždil k sobě.</span> <span class="verse"><a name="6">6</a>Což ti všichni neužijí proti němu pořekadel, posměšných popěvků a narážek na něj? Bude se říkat: Běda tomu, kdo hromadí, co mu nepatří. Jak dlouho? I tomu, kdo zástavou zatěžuje.</span> <span class="verse"><a name="7">7</a>Což tvoji dlužníci náhle nepovstanou, nevschopí se ti, kteří se třesou strachem? Budeš jim vydán v plen.</span> <span class="verse"><a name="8">8</a>Za to, že jsi plenil mnohé pronárody, budou plenit všechny ostatní národy tebe za prolitou lidskou krev a za násilí páchané na zemi, na městu i všech jeho obyvatelích.</span> <span class="verse"><a name="9">9</a>Běda tomu, kdo chamtivě shání mrzký zisk pro svůj dům, aby si založil hnízdo na výšině, aby se vyprosil ze spárů zla.</span> <span class="verse"><a name="10">10</a>Rozhodl ses k hanbě svého domu učinit konec mnohým národům; hřešíš sám proti sobě.</span> <span class="verse"><a name="11">11</a>I kámen ze zdi bude křičet, trám z kovu mu odpovídat.</span> <span class="verse"><a name="12">12</a>Běda tomu, kdo staví město na prolité krvi a zabezpečuje tvrz bezprávím.</span> <span class="verse"><a name="13">13</a>Hle, což to není od Hospodina zástupů, když "lidé se namáhají, a pozře to oheň, národy se lopotí pro nic za nic"?</span> <span class="verse"><a name="14">14</a>Země bude naplněna poznáním Hospodinovy slávy, jako vody pokrývají moře.</span> <span class="verse"><a name="15">15</a>Běda tomu, kdo napájí svého bližního, tobě, který přiměšuješ jed svého hněvu a opíjíš ho a na jeho nahotu se díváš.</span> <span class="verse"><a name="16">16</a>Dosyta se najíš pohany, ne slávy. I ty budeš pít a ukáže se tvá neobřezanost. I na tebe dojde číše z pravice Hospodinovy a zlořečení na tvou slávu.</span> <span class="verse"><a name="17">17</a>Násilí na Libanónu se obrátí proti tobě, pobíjení zvířat ti nažene děsu za prolitou lidskou krev a za násilí páchané na zemi, na městu i všech jeho obyvatelích.</span> <span class="verse"><a name="18">18</a>Co prospěje tesaná modla, již vytesal její tvůrce, modla litá, učitel lži? Ať si v ni doufá její tvůrce, zhotovuje pouze němé bůžky.</span> <span class="verse"><a name="19">19</a>Běda tomu, kdo říká dřevu: "Procitni", kdo říká němému kameni: "Vzbuď se." Něco takového má být učitelem? I když je to potaženo zlatem a stříbrem, nemá to žádného ducha.-</span> <span class="verse"><a name="20">20</a>Hospodin je ve svém svatém chrámu. Ztiš se před ním, celá země!</span> </p></div</div></div></body></html>