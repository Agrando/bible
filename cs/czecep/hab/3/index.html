<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>Modlitba proroka Abakuka; na způsob tklivé písně.</span> <span class="verse"><a name="2">2</a>Hospodine, slyšel jsem tvou zprávu; bojím se o tvoje dílo, Hospodine, v tento čas je zachovej, v tento čas je uveď v známost. V nepokoji pamatuj na slitování!</span> <span class="verse"><a name="3">3</a>Z Témanu přichází Bůh, z hory Páranu Svatý. Nebesa přikrývá velebnost jeho, země je plná chvalozpěvů.</span> <span class="verse"><a name="4">4</a>Září jako světlo, po straně má rohy, v nichž se skryla jeho síla.</span> <span class="verse"><a name="5">5</a>Před ním se žene mor, nákaza valí se za ním.</span> <span class="verse"><a name="6">6</a>Stanul, a měří zemi, pohlédl, a zatřásl pronárody; pukají odvěká horstva, pahorky pravěké se hroutí; cesta věčnosti patří jemu.</span> <span class="verse"><a name="7">7</a>Vidím, jak hrouží se v nicotu kúšanské stany, jak se chvějí stanové houně midjanské země.</span> <span class="verse"><a name="8">8</a>Vzpanul snad Hospodin proti řekám? Zda proti řekám plane tvůj hněv nebo tvá prchlivost proti moři? Jedeš na svých ořích, tvoje vozy přivážejí spásu.</span> <span class="verse"><a name="9">9</a>Luk máš připravený ke splnění přísah, daných dávným pokolením. Řekami rozpolcuješ zemi.</span> <span class="verse"><a name="10">10</a>Spatřily tě hory a chvějí se v křeči. Přehnala se průtrž mračen, propastná tůň do křiku se dala, vysoko vzpíná své ruce.</span> <span class="verse"><a name="11">11</a>Do svého obydlí se stáhlo slunce i měsíc, utekly před světlem tvých šípů, před září tvého blištivého kopí.</span> <span class="verse"><a name="12">12</a>Rozlícen po zemi kráčíš, po pronárodech ve hněvu dupeš.</span> <span class="verse"><a name="13">13</a>Vyšel jsi spasit svůj lid, spasit pomazaného svého. Rozdrtil jsi hlavu svévolníkova domu, obnažils ho od základů k hrdlu.</span> <span class="verse"><a name="14">14</a>Jeho vlastními holemi rozrazil jsi hlavu jeho knížat, ženoucích se jako smršť, aby mě rozprášili; jásali divoce, jako by už tajně pozřeli utištěného.</span> <span class="verse"><a name="15">15</a>Svými oři jsi pošlapal moře, vzdouvající se nesmírná vodstva.</span> <span class="verse"><a name="16">16</a>Uslyšel jsem o tom a celý se třesu, chci se ozvat a rty se mi chvějí; jakoby kostižer zachvátil mé kosti, podlamují se pode mnou nohy. Budu však klidně očekávat den soužení, až přitáhnou a přepadnou lid.</span> <span class="verse"><a name="17">17</a>I kdyby fíkovník nevypučel, réva nedala výnos, selhala plodnost olivy, pole nevydala pokrm, z ohrady zmizel brav, ve chlévech dobytek nebyl,</span> <span class="verse"><a name="18">18</a>já budu jásotem oslavovat Hospodina, jásat ke chvále Boha, který je má spása.</span> <span class="verse"><a name="19">19</a>Panovník Hospodin je moje síla. Učinil mé nohy hbité jako nohy laně, po posvátných návrších mi dává šlapat. Pro předního zpěváka za doprovodu strunných nástrojů.</span> </p></div</div></div></body></html>