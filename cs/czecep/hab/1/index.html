<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>Výnos, který přijal ve vidění prorok Abakuk.</span> <span class="verse"><a name="2">2</a>Jak dlouho již volám o pomoc, Hospodine, a ty neslyšíš. Úpím k tobě pro násilí, a ty nezachraňuješ.</span> <span class="verse"><a name="3">3</a>Proč mi dáváš vidět ničemnosti a mlčky na trápení hledíš? Doléhají na mne zhouba a násilí, rozrostli se spory a sváry.</span> <span class="verse"><a name="4">4</a>Proto je tak ochromen zákon a nikdy se neprosadí právo. Spravedlivého obkličuje svévolník, proto je právo tak překrouceno.</span> <span class="verse"><a name="5">5</a>Pohleďte na pronárody, popatřte! Ustrnete údivem nad tím, co vykonám za vašich dnů. Nebudete věřit, až se o tom bude vypravovat.</span> <span class="verse"><a name="6">6</a>Já totiž povolám Kaldejce, pronárod krutý a prchlivý, jenž projde široširou zemí, aby se zmocnil příbytků, které mu nepatří.</span> <span class="verse"><a name="7">7</a>Je příšerný a hrozný, vyhlašuje vlastní svrchované právo.</span> <span class="verse"><a name="8">8</a>Jeho koně jsou hbitější než levharti, dravější než vlci za večera; jeho jezdci uhánějí tryskem, jeho jízda se zdaleka žene, letí jako orlice, jež spěchá za kořistí.</span> <span class="verse"><a name="9">9</a>Každý z nich se žene za násilím, dychtivě míří vpřed. Sebral zajatců jak písku.</span> <span class="verse"><a name="10">10</a>Z králů si tropí žerty, hodnostáři jsou mu k smíchu, každé pevnosti se směje, nahrne prach a dobude ji.</span> <span class="verse"><a name="11">11</a>Potom přelétne jak vítr a táhne dál obtížen vinou, za boha má vlastní sílu.</span> <span class="verse"><a name="12">12</a>Cožpak nejsi od pradávna, Hospodine, svatý Bože můj? My nezemřeme. Hospodine, pověřil jsi ho soudem, Skálo, uložil jsi mu, aby trestal.</span> <span class="verse"><a name="13">13</a>Tvé oči jsou čisté, nemohou se dívat na zlo a hledět na trápení. Proč tedy trpíš věrolomné, mlčíš, když svévolník pohlcuje spravedlivějšího?</span> <span class="verse"><a name="14">14</a>Což jsi učinil lidstvo jako mořské ryby, jako havěť, nad níž nevládne nikdo?</span> <span class="verse"><a name="15">15</a>On udicí vytahuje všechny a lapá je do své sítě, do svého nevodu je chytá. Proto se raduje a jásá.</span> <span class="verse"><a name="16">16</a>Proto obětuje své síti a svému nevodu pálí kadidlo; neboť skrze ně se mu dostává výborného podílu a nejtučnějšího pokrmu.</span> <span class="verse"><a name="17">17</a>Což bude svou síť vyprazdňovat bez přestání, bez soucitu vraždit pronárody?</span> </p></div</div></div></body></html>