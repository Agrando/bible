<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1pet">1 Peter</a> &gt <strong>Chapter 2</strong></div><p><span class="verse"><a name="1">1</a>Odhoďte tedy všechnu špatnost, každou lest, přetvářku, závist, jakékoliv pomlouvání</span> <span class="verse"><a name="2">2</a>a jako novorozené děti mějte touhu jen po nefalšovaném duchovním mléku, abyste jím rostli ke spasení;</span> <span class="verse"><a name="3">3</a>vždyť jste 'okusili, že Pán je dobrý!'</span> <span class="verse"><a name="4">4</a>Přicházejte tedy k němu, kameni živému, jenž od lidí byl zavržen, ale před Bohem je 'vyvolený a vzácný'.</span> <span class="verse"><a name="5">5</a>I vy buďte živými kameny, z nichž se staví duchovní dům, abyste byli svatým kněžstvem a přinášeli duchovní oběti, milé Bohu pro Ježíše Krista.</span> <span class="verse"><a name="6">6</a>Neboť v Písmu stojí: 'Hle, kladu na Siónu kámen vyvolený, úhelný, vzácný; kdo v něj věří, nebude zahanben.'</span> <span class="verse"><a name="7">7</a>Vám, kteří věříte, je vzácný, ale nevěřícím je to 'kámen, který stavitelé zavrhli; ten se stal kamenem úhelným',</span> <span class="verse"><a name="8">8</a>ale i 'kamenem úrazu a skálou pádu'. Oni přicházejí k pádu svým vzdorem proti slovu - k tomu také byli určeni.</span> <span class="verse"><a name="9">9</a>Vy však jste 'rod vyvolený, královské kněžstvo, národ svatý, lid náležející Bohu', abyste hlásali mocné skutky toho, kdo vás povolal ze tmy do svého podivuhodného světla.</span> <span class="verse"><a name="10">10</a>Kdysi jste 'vůbec nebyli lid', nyní však jste lid Boží; pro vás 'nebylo slitování', ale nyní jste došli slitování.</span> <span class="verse"><a name="11">11</a>Milovaní, v tomto světě jste cizinci bez domovského práva. Prosím vás proto, zdržujte se sobeckých vášní, které vedou boj proti duši,</span> <span class="verse"><a name="12">12</a>a žijte vzorně mezi pohany; tak aby ti, kdo vás osočují jako zločince, prohlédli a za vaše dobré činy vzdali chválu Bohu 'v den navštívení'.</span> <span class="verse"><a name="13">13</a>Podřiďte se kvůli Pánu každému lidskému zřízení - ať už králi jako svrchovanému vládci,</span> <span class="verse"><a name="14">14</a>ať už místodržícím jako těm, které on posílá trestat zločince a odměňovat ty, kteří jednají dobře.</span> <span class="verse"><a name="15">15</a>Taková je přece Boží vůle, abyste dobrým jednáním umlčovali nevědomost nerozumných lidí.</span> <span class="verse"><a name="16">16</a>Jste svobodni, ale ne jako ti, jimž svoboda slouží za plášť nepravosti, nýbrž jako služebníci Boží.</span> <span class="verse"><a name="17">17</a>Ke všem lidem mějte úctu, bratrstvo milujte, Boha se bojte, krále ctěte.</span> <span class="verse"><a name="18">18</a>Služebníci, podřizujte se ve vší bázni pánům, nejen dobrým a mírným, nýbrž i tvrdým.</span> <span class="verse"><a name="19">19</a>V tom je totiž milost, když někdo pro svědomí odpovědné Bohu snáší bolest a trpí nevinně.</span> <span class="verse"><a name="20">20</a>Jaká však sláva, jestliže budete trpělivě snášet rány za to, že hřešíte? Ale budete-li trpělivě snášet soužení, ač jednáte dobře, to je milost před Bohem.</span> <span class="verse"><a name="21">21</a>K tomu jste přece byli povoláni; vždyť i Kristus trpěl za vás a zanechal vám tak příklad, abyste šli v jeho šlépějích.</span> <span class="verse"><a name="22">22</a>On 'hříchu neučinil a v jeho ústech nebyla nalezena lest'.</span> <span class="verse"><a name="23">23</a>Když mu spílali, neodplácel spíláním; když trpěl, nehrozil, ale vkládal vše do rukou toho, jenž soudí spravedlivě.</span> <span class="verse"><a name="24">24</a>On 'na svém těle vzal naše hříchy' na kříž, abychom zemřeli hříchům a byli živi spravedlnosti.</span> <span class="verse"><a name="25">25</a>'Jeho rány vás uzdravily.' Vždyť jste 'bloudili jako ovce', ale nyní jste byli obráceni k pastýři a strážci svých duší.</span> </p></div</div></div></body></html>