<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1pet/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1pet">1 Peter</a> &gt <strong>Chapter 4</strong></div><p><span class="verse"><a name="1">1</a>Když tedy Kristus podstoupil tělesné utrpení, i vy se vyzbrojte stejnou myšlenkou: Ten, kdo trpěl v těle, skoncoval s hříchem.</span> <span class="verse"><a name="2">2</a>Proto i vy ve zbývajícím čase života nebuďte oddáni lidským vášním, ale vůli Boží.</span> <span class="verse"><a name="3">3</a>Dost dlouho už jste dělali to, v čem si libují pohané: žili jste v nevázanosti, vášních, v opilství, v hodech, pitkách a v hanebném modlářství.</span> <span class="verse"><a name="4">4</a>Když se již spolu s nimi nevrháte do téhož proudu prostopášnosti, dráždí je to a urážejí vás.</span> <span class="verse"><a name="5">5</a>Však vydají počet tomu, kdo je připraven soudit živé i mrtvé.</span> <span class="verse"><a name="6">6</a>Proto bylo evangelium zvěstováno i mrtvým, aby byli u Boha živi v Duchu, ačkoliv byli za svého života u lidí odsouzeni.</span> <span class="verse"><a name="7">7</a>Konec všech věcí je blízko. Žijte proto rozumně a střízlivě, abyste byli pohotoví k modlitbám.</span> <span class="verse"><a name="8">8</a>Především mějte vytrvalou lásku jedni k druhým; vždyť láska přikryje množství hříchů.</span> <span class="verse"><a name="9">9</a>Buďte jedni k druhým pohostinní a nestěžujte si na to!</span> <span class="verse"><a name="10">10</a>Každý ať slouží druhým tím darem milosti, který přijal; tak budete dobrými správci milosti Boží v její rozmanitosti.</span> <span class="verse"><a name="11">11</a>Kdo káže, ať zvěstuje slovo Boží. Kdo slouží, ať to činí ze síly, kterou dává Bůh - tak aby se všecko dělo k oslavě Boží skrze Ježíše Krista. Jemu buď sláva i moc na věky věků. Amen.</span> <span class="verse"><a name="12">12</a>Moji milovaní, nebuďte zmateni výhní zkoušky, která na vás přišla, jako by se s vámi dělo něco neobvyklého,</span> <span class="verse"><a name="13">13</a>ale radujte se, když máte podíl na Kristově utrpení, abyste se ještě více radovali, až se zjeví jeho sláva.</span> <span class="verse"><a name="14">14</a>Jestliže jste hanobeni pro jméno Kristovo, blaze vám, neboť na vás spočívá Duch slávy, Duch Boží.</span> <span class="verse"><a name="15">15</a>Ale ať nikdo z vás netrpí za vraždu, za krádež nebo jiný zlý čin anebo za intriky.</span> <span class="verse"><a name="16">16</a>Kdo však trpí za to, že je křesťan, ať se nestydí, ale slaví Boha, že smí nosit toto jméno.</span> <span class="verse"><a name="17">17</a>Přišel totiž čas, aby soud začal od domu Božího. Jestliže začíná od vás, jaký bude konec těch, kteří se Božímu evangeliu vzpírají?</span> <span class="verse"><a name="18">18</a>'Jestliže i spravedlivý bude stěží zachráněn, kde se ocitne bezbožný a hříšný?'</span> <span class="verse"><a name="19">19</a>A tak ti, kteří trpí podle vůle Boží, ať svěří své duše věrnému Stvořiteli a činí dobré.</span> </p></div</div></div></body></html>