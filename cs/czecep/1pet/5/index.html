<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1pet/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1pet">1 Peter</a> &gt <strong>Chapter 5</strong></div><p><span class="verse"><a name="1">1</a>Starší mezi vámi napomínám, sám také starší, svědek utrpení Kristových i účastník slávy, která se má v budoucnu zjevit:</span> <span class="verse"><a name="2">2</a>Starejte se jako pastýři o Boží stádce u vás, ne z donucení, ale dobrovolně, jak to Bůh žádá, ne z nízké zištnosti, ale s horlivou ochotou,</span> <span class="verse"><a name="3">3</a>ne jako páni nad těmi, kdo jsou vám svěřeni, ale buďte jim příkladem.</span> <span class="verse"><a name="4">4</a>Když se pak ukáže nejvyšší pastýř, dostane se vám nevadnoucího vavřínu slávy.</span> <span class="verse"><a name="5">5</a>Stejně se i vy mladší podřizujte starším. Všichni se oblecte v pokoru jeden vůči druhému, neboť 'Bůh se staví proti pyšným, ale pokorným dává milost'.</span> <span class="verse"><a name="6">6</a>Pokořte se tedy pod mocnou ruku Boží, aby vás povýšil v ustanovený čas.</span> <span class="verse"><a name="7">7</a>Všechnu 'svou starost vložte na něj', neboť mu na vás záleží.</span> <span class="verse"><a name="8">8</a>Buďte střízliví! Buďte bdělí! Váš protivník, ďábel, obchází jako 'lev řvoucí' a hledá, koho by pohltil.</span> <span class="verse"><a name="9">9</a>Vzepřete se mu, zakotveni ve víře, a pamatujte, že vaši bratří všude ve světě procházejí týmž utrpením jako vy.</span> <span class="verse"><a name="10">10</a>A Bůh veškeré milosti, který vás povolal ke své věčné slávě v Kristu, po krátkém utrpení vás obnoví, utvrdí, posílí a postaví na pevný základ.</span> <span class="verse"><a name="11">11</a>Jemu náleží panství na věky věků! Amen.</span> <span class="verse"><a name="12">12</a>Prostřednictvím Silvána, kterého mám za věrného bratra, vám toto krátce píšu, abych vás povzbudil a dosvědčil vám, že taková je pravá milost Boží; v ní stůjte.</span> <span class="verse"><a name="13">13</a>Pozdravuje vás vaše spoluvyvolená, která je v Babylónu, a Marek, můj syn.</span> <span class="verse"><a name="14">14</a>Pozdravte jedni druhé políbením lásky. Pokoj všem vám, kteří jste v Kristu.</span> </p></div</div></div></body></html>