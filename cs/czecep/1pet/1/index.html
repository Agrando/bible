<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1pet">1 Peter</a> &gt <strong>Chapter 1</strong></div><p><span class="verse"><a name="1">1</a>Petr, apoštol Ježíše Krista, vyvoleným, kteří přebývají jako cizinci v diaspoře v Pontu, Galacii, Kappadokii, Asii a Bithynii</span> <span class="verse"><a name="2">2</a>a byli předem vyhlédnuti od Boha Otce a posvěceni Duchem, aby se poslušně odevzdali Ježíši Kristu a byli očištěni pokropením jeho krví: Milost vám a pokoj v hojnosti.</span> <span class="verse"><a name="3">3</a>Veleben buď Bůh a Otec Pána našeho Ježíše Krista, neboť nám ze svého velikého milosrdenství dal vzkříšením Ježíše Krista nově se narodit k živé naději.</span> <span class="verse"><a name="4">4</a>Dědictví nehynoucí, neposkvrněné a nevadnoucí je připraveno pro vás v nebesích</span> <span class="verse"><a name="5">5</a>a Boží moc vás skrze víru střeží ke spasení, které bude odhaleno v posledním čase.</span> <span class="verse"><a name="6">6</a>Z toho se radujte, i když snad máte ještě nakrátko projít zármutkem rozmanitých zkoušek,</span> <span class="verse"><a name="7">7</a>aby se pravost vaší víry, mnohem drahocennější než pomíjející zlato, jež přece též bývá zkoušeno ohněm, prokázala k vaší chvále, slávě a cti v den, kdy se zjeví Ježíš Kristus.</span> <span class="verse"><a name="8">8</a>Ač jste ho neviděli, milujete ho; ač ho ani nyní nevidíte, přec v něho věříte a jásáte nevýslovnou, vznešenou radostí,</span> <span class="verse"><a name="9">9</a>a tak docházíte cíle víry, spasení duší.</span> <span class="verse"><a name="10">10</a>Toto spasení hledali a po něm se ptali proroci, kteří prorokovali o milosti, která je vám připravena;</span> <span class="verse"><a name="11">11</a>zkoumali, na který čas a na jaké okolnosti ukazuje duch Kristův v nich přítomný, když předem svědčí o utrpeních, jež má Kristus vytrpět, i o veliké slávě, která potom přijde.</span> <span class="verse"><a name="12">12</a>Bylo jim zjeveno, že tím neslouží sami sobě, nýbrž vám; ti, kdo vám přinesli evangelium v moci Ducha svatého, seslaného z nebes, zvěstovali vám nyní toto spasení, které i andělé touží spatřit.</span> <span class="verse"><a name="13">13</a>Odhodlaně se tedy připravte ve své mysli, buďte střízliví a celou svou naději upněte k milosti, která k vám přichází ve zjevení Ježíše Krista.</span> <span class="verse"><a name="14">14</a>Jako poslušné děti nedejte se opanovat žádostmi, které vás ovládaly předtím, v době vaší nevědomosti;</span> <span class="verse"><a name="15">15</a>ale jako je svatý ten, který vás povolal, buďte i vy svatí v celém způsobu života.</span> <span class="verse"><a name="16">16</a>Vždyť je psáno: 'Svatí buďte, neboť já jsem svatý.'</span> <span class="verse"><a name="17">17</a>Jestliže 'vzýváte jako Otce' toho, kdo nestranně soudí každého podle jeho činů, v bázni před ním žijte dny svého pozemského života.</span> <span class="verse"><a name="18">18</a>Víte přece, že jste z prázdnoty svého způsobu života, jak jste jej přejali od otců, nebyli vykoupeni pomíjitelnými věcmi, stříbrem nebo zlatem,</span> <span class="verse"><a name="19">19</a>nýbrž převzácnou krví Kristovou. On jako beránek bez vady a bez poskvrny</span> <span class="verse"><a name="20">20</a>byl k tomu předem vyhlédnut před stvořením světa a přišel kvůli vám na konci časů.</span> <span class="verse"><a name="21">21</a>Skrze něho věříte v Boha, který ho vzkřísil z mrtvých a dal mu slávu, takže se vaše víra i naděje upíná k Bohu.</span> <span class="verse"><a name="22">22</a>Když jste nyní přijali pravdu a tak očistili své duše k nepředstírané bratrské lásce, z upřímného srdce vytrvale se navzájem milujte.</span> <span class="verse"><a name="23">23</a>Vždyť jste se znovu narodili, nikoli z pomíjitelného semene, nýbrž z nepomíjitelného, skrze živé a věčné slovo Boží.</span> <span class="verse"><a name="24">24</a>Neboť 'všichni lidé jako tráva a všechna jejich krása jako květ trávy. Uschne tráva, květ opadne, ale slovo Hospodinovo zůstává na věky' -</span> <span class="verse"><a name="25">25</a>to je to slovo, které vám bylo zvěstováno v evangeliu.</span> </p></div</div></div></body></html>