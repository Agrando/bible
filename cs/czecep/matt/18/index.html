<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 18</strong></div><p><span class="verse"><a name="1">1</a>V tu hodinu přišli učedníci k Ježíšovi s otázkou: "Kdo je vlastně největší v království nebeském?"</span> <span class="verse"><a name="2">2</a>Ježíš zavolal dítě, postavil je doprostřed</span> <span class="verse"><a name="3">3</a>a řekl: "Amen, pravím vám, jestliže se neobrátíte a nebudete jako děti, nevejdete do království nebeského.</span> <span class="verse"><a name="4">4</a>Kdo se pokoří a bude jako toto dítě, ten je největší v království nebeském.</span> <span class="verse"><a name="5">5</a>A kdo přijme jediné takové dítě ve jménu mém, přijímá mne.</span> <span class="verse"><a name="6">6</a>Kdo by svedl k hříchu jednoho z těchto nepatrných, kteří ve mne věří, pro toho by bylo lépe, aby mu pověsili na krk mlýnský kámen a potopili ho do mořské hlubiny.</span> <span class="verse"><a name="7">7</a>Běda světu, že svádí k hříchu! Svody sice nutně přicházejí, ale běda tomu, skrze koho přijdou.</span> <span class="verse"><a name="8">8</a>Jestliže tě tvá ruka nebo noha svádí k hříchu, utni ji a odhoď pryč; lépe je pro tebe, vejdeš-li do života zmrzačený nebo chromý, než abys byl s oběma rukama či nohama uvržen do věčného ohně.</span> <span class="verse"><a name="9">9</a>Jestliže tě tvé oko svádí k hříchu, vyrvi je a odhoď pryč; lépe je pro tebe, vejdeš-li do života jednooký, než abys byl s oběma očima uvržen do ohnivého pekla.</span> <span class="verse"><a name="10">10</a>Mějte se na pozoru, abyste nepohrdali ani jedním z těchto maličkých. Pravím vám, že jejich andělé v nebi jsou neustále v blízkosti mého nebeského Otce.</span> <span class="verse"><a name="11">11</a>Vždyť Syn člověka přišel spasit, co zahynulo.</span> <span class="verse"><a name="12">12</a>Co myslíte? Má-li někdo sto ovcí a jedna z nich mu zabloudí, nenechá těch devadesát devět na horách a nejde hledat tu, která zabloudila?</span> <span class="verse"><a name="13">13</a>A podaří-li se mu ji nalézt, amen, pravím vám, bude se z ní radovat víc než z těch devadesáti devíti, které nezabloudily.</span> <span class="verse"><a name="14">14</a>Právě tak je vůle vašeho nebeského Otce, aby nezahynul ani jediný z těchto maličkých.</span> <span class="verse"><a name="15">15</a>Když tvůj bratr zhřeší, jdi a pokárej ho mezi čtyřma očima; dá-li si říci, získal jsi svého bratra.</span> <span class="verse"><a name="16">16</a>Nedá-li si říci, přiber k sobě ještě jednoho nebo dva, aby 'ústy dvou nebo tří svědků byla potvrzena každá výpověď'.</span> <span class="verse"><a name="17">17</a>Jestliže ani potom neuposlechne, oznam to církvi; jestliže však neuposlechne ani církev, ať je ti jako pohan nebo celník.</span> <span class="verse"><a name="18">18</a>Amen, pravím vám, cokoli odmítnete na zemi, bude odmítnuto v nebi, a cokoli přijmete na zemi, bude přijato v nebi.</span> <span class="verse"><a name="19">19</a>Opět vám pravím, shodnou-li se dva z vás na zemi v prosbě o jakoukoli věc, můj nebeský Otec jim to učiní.</span> <span class="verse"><a name="20">20</a>Neboť kde jsou dva nebo tři shromážděni ve jménu mém, tam jsem já uprostřed nich."</span> <span class="verse"><a name="21">21</a>Tehdy přistoupil Petr k Ježíšovi a řekl mu: "Pane, kolikrát mám odpustit svému bratru, když proti mně zhřeší? Snad až sedmkrát?"</span> <span class="verse"><a name="22">22</a>Ježíš mu na to odpověděl: "Pravím ti, ne sedmkrát, ale až sedmdesát sedmkrát."</span> <span class="verse"><a name="23">23</a>"S královstvím nebeským je to tak, jako když se jeden král rozhodl vyžádat účty od svých služebníků.</span> <span class="verse"><a name="24">24</a>Když začal účtovat, přivedli mu jednoho, který byl dlužen mnoho tisíc hřiven.</span> <span class="verse"><a name="25">25</a>Protože mu je nemohl vrátit, rozkázal ho pán prodat i s ženou a dětmi a se vším, co měl, a nahradit ztrátu.</span> <span class="verse"><a name="26">26</a>Tu mu ten služebník padl k nohám a na kolenou prosil: 'Měj se mnou strpení a všechno ti vrátím!'</span> <span class="verse"><a name="27">27</a>Pán se ustrnul na oním služebníkem, propustil ho a dluh mu odpustil.</span> <span class="verse"><a name="28">28</a>Sotva však ten služebník vyšel, potkal jednoho ze svých spoluslužebníků, který mu byl dlužen sto denárů; chytil ho za krk a křičel: 'Zaplať mi, co jsi dlužen!'</span> <span class="verse"><a name="29">29</a>Jeho spoluslužebník mu padl k nohám a prosil ho: 'Měj se mnou strpení, a zaplatím ti to!'</span> <span class="verse"><a name="30">30</a>On však nechtěl, ale šel a dal ho do vězení, dokud nezaplatí dluh.</span> <span class="verse"><a name="31">31</a>Když jeho spoluslužebníci viděli, co se přihodilo, velice se zarmoutili; šli a oznámili svému pánu všecko, co se stalo.</span> <span class="verse"><a name="32">32</a>Tu ho pán zavolal a řekl mu: 'Služebníku zlý, celý tvůj dluh jsem ti odpustil, když jsi mě prosil;</span> <span class="verse"><a name="33">33</a>neměl ses také ty smilovat nad svým spoluslužebníkem, jako jsem se já smiloval nad tebou?'</span> <span class="verse"><a name="34">34</a>A rozhněval se jeho pán a dal ho do vězení, dokud nezaplatí celý dluh. -</span> <span class="verse"><a name="35">35</a>Tak bude jednat s vámi můj nebeský Otec, jestliže ze srdce neodpustíte každý svému bratru."</span> </p></div</div></div></body></html>