<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 11</strong></div><p><span class="verse"><a name="1">1</a>Když Ježíš dokončil tyto příkazy svým dvanácti učedníkům, šel odtud učit a kázat v tamějších městech.</span> <span class="verse"><a name="2">2</a>Jan uslyšel ve vězení o činech Kristových; poslal k němu vzkaz po svých služebnících:</span> <span class="verse"><a name="3">3</a>"Jsi ten, který má přijít, nebo máme čekat jiného?"</span> <span class="verse"><a name="4">4</a>Ježíš jim odpověděl: "Jděte, zvěstujte Janovi, co vidíte a slyšíte:</span> <span class="verse"><a name="5">5</a>Slepí vidí, chromí chodí, malomocní jsou očišťováni, hluší slyší, mrtví vstávají, chudým se zvěstuje evangelium.</span> <span class="verse"><a name="6">6</a>A blaze tomu, kdo se nade mnou neuráží."</span> <span class="verse"><a name="7">7</a>Když Janovi učedníci odcházeli, začal Ježíš mluvit k zástupům o Janovi: "Na co jste se vyšli na poušť podívat? Na rákos, kterým kývá vítr?</span> <span class="verse"><a name="8">8</a>Nebo co jste vyšli shlédnout? Člověka oblečeného do drahých šatů? Ti, kdo nosí drahé šaty, jsou v domech královských.</span> <span class="verse"><a name="9">9</a>Nebo proč jste vyšli? Vidět proroka? Ano, pravím vám, a víc než proroka.</span> <span class="verse"><a name="10">10</a>To je ten, o němž je psáno: 'Hle, já posílám posla před svou tváří, aby ti připravil cestu.'</span> <span class="verse"><a name="11">11</a>Amen, pravím vám, mezi těmi, kdo se narodili z ženy, nevystoupil nikdo větší, než Jan Křtitel; avšak i ten nejmenší v království nebeském je větší nežli on.</span> <span class="verse"><a name="12">12</a>Ode dnů Jana Křtitele až podnes království nebeské trpí násilí a násilníci po něm sahají.</span> <span class="verse"><a name="13">13</a>Neboť všichni proroci i Zákon prorokovali až po Jana.</span> <span class="verse"><a name="14">14</a>A chcete-li to přijmout, on je Eliáš, který má přijít.</span> <span class="verse"><a name="15">15</a>Kdo má uši, slyš.</span> <span class="verse"><a name="16">16</a>Čemu připodobním toto pokolení? Je jako děti, které sedí na tržišti a pokřikují na své druhy:</span> <span class="verse"><a name="17">17</a>'Hráli jsme vám, a vy jste netancovali; naříkali jsme, a vy jste nelomili rukama.'</span> <span class="verse"><a name="18">18</a>Přišel Jan, nejedl, nepil - a říkají: 'Je posedlý.'</span> <span class="verse"><a name="19">19</a>Přišel Syn člověka, jí a pije - a říkají: 'Hle, milovník hodů a pitek, přítel celníků a hříšníků!' Ale moudrost je ospravedlněna svými skutky."</span> <span class="verse"><a name="20">20</a>Tehdy počal kárat města, ve kterých se stalo nejvíc jeho mocných skutků, že nečinila pokání:</span> <span class="verse"><a name="21">21</a>"Běda ti, Chorazin, běda ti, Betsaido! Kdyby se byly v Týru a Sidónu dály takové mocné skutky jako u vás, dávno by byli oblékli žíněný šat, sypali se popelem a činili pokání.</span> <span class="verse"><a name="22">22</a>Ale pravím vám: Týru a Sidónu bude lehčeji v den soudu, nežli vám.</span> <span class="verse"><a name="23">23</a>A ty, Kafarnaum, budeš snad vyvýšeno až do nebe? Až do propasti klesneš! Neboť kdyby se byly v Sodomě odehrály takové mocné skutky, jako u vás, stála by podnes.</span> <span class="verse"><a name="24">24</a>Ale pravím vám: zemi Sodomské bude lehčeji v den soudu, nežli tobě."</span> <span class="verse"><a name="25">25</a>V ten čas řekl Ježíš: "Velebím, tě Otče, Pane nebes i země, že jsi ty věci skryl před moudrými a rozumnými a zjevil jsi je maličkým.</span> <span class="verse"><a name="26">26</a>Ano, Otče, tak se ti zalíbilo.</span> <span class="verse"><a name="27">27</a>Všechno je mi dáno od Otce; a nikdo nezná Syna než Otec, ani Otce nezná nikdo než Syn - a ten, komu by to Syn chtěl zjevit.</span> <span class="verse"><a name="28">28</a>Pojďte ke mně všichni, kdo se namáháte a jste obtíženi břemeny, a já vám dám odpočinout.</span> <span class="verse"><a name="29">29</a>Vezměte na sebe mé jho a učte se ode mne, neboť jsem tichý a pokorného srdce: a naleznete odpočinutí svým duším.</span> <span class="verse"><a name="30">30</a>Vždyť mé jho netlačí a břemeno netíží."</span> </p></div</div></div></body></html>