<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 15</strong></div><p><span class="verse"><a name="1">1</a>Tehdy přišli k Ježíšovi z Jeruzaléma farizeové a zákoníci a řekli:</span> <span class="verse"><a name="2">2</a>"Proč tvoji učedníci porušují tradici otců? Vždyť si před jídlem neomývají ruce!"</span> <span class="verse"><a name="3">3</a>On jim odpověděl: "A proč vy přestupujete přikázání Boží kvůli své tradici?</span> <span class="verse"><a name="4">4</a>Vždyť Bůh řekl: 'Cti otce i matku' a 'kdo zlořečí otci nebo matce, ať je potrestán smrtí.'</span> <span class="verse"><a name="5">5</a>Vy však učíte: Kdo řekne otci nebo matce: 'To, čím bych ti měl pomoci, je obětní dar',</span> <span class="verse"><a name="6">6</a>ten již to nemusí dát svému otci nebo matce. A tak jste svou tradicí zrušili slovo Boží.</span> <span class="verse"><a name="7">7</a>Pokrytci, dobře prorokoval o vás Izaiáš, když řekl:</span> <span class="verse"><a name="8">8</a>'Lid tento ctí mě rty, ale srdce jejich je daleko ode mne;</span> <span class="verse"><a name="9">9</a>marně mě uctívají, neboť učí naukám, jež jsou jen příkazy lidskými.'"</span> <span class="verse"><a name="10">10</a>Svolal zástupy a řekl: "Slyšte a rozumějte:</span> <span class="verse"><a name="11">11</a>Ne co vchází do úst, znesvěcuje člověka, ale co z úst vychází, to člověka znesvěcuje."</span> <span class="verse"><a name="12">12</a>Tu přišli učedníci a řekli mu: "Víš, že se farizeové urazili, když slyšeli to slovo?"</span> <span class="verse"><a name="13">13</a>Ale on jim odpověděl: "Každá rostlina, kterou nezasadil můj nebeský Otec, bude vykořeněna.</span> <span class="verse"><a name="14">14</a>Nechte je: slepí vedou slepé. A když vede slepý slepého, oba spadnou do jámy."</span> <span class="verse"><a name="15">15</a>Petr mu na to řekl: "Vysvětli nám to podobenství!"</span> <span class="verse"><a name="16">16</a>On odpověděl: "I vy jste ještě nechápaví?</span> <span class="verse"><a name="17">17</a>Nerozumíte, že to, co vchází do úst, přijde do břicha a jde do hnoje?</span> <span class="verse"><a name="18">18</a>Však to, co z úst vychází, jde ze srdce, a to člověka znesvěcuje.</span> <span class="verse"><a name="19">19</a>Neboť ze srdce vycházejí špatné myšlenky, vraždy, cizoložství, smilství, loupeže, křivá svědectví, urážky.</span> <span class="verse"><a name="20">20</a>To jsou věci, které člověka znesvěcují; ale jíst neomytýma rukama člověka neznesvěcuje."</span> <span class="verse"><a name="21">21</a>Ježíš odtud odešel až do okolí Týru a Sidónu.</span> <span class="verse"><a name="22">22</a>A hle, jedna kananejská žena z těch končin vyšla a volala: "Smiluj se nade mnou, Synu Davidův! Má dcera je zle posedlá."</span> <span class="verse"><a name="23">23</a>Ale on jí neodpověděl ani slovo. Jeho učedníci přistoupili a žádali ho: "Zbav se jí, vždyť za námi křičí!"</span> <span class="verse"><a name="24">24</a>On odpověděl: "Jsem poslán ke ztraceným ovcím z lidu izraelského."</span> <span class="verse"><a name="25">25</a>Ale ona přistoupila, klaněla se mu a řekla: "Pane, pomoz mi!"</span> <span class="verse"><a name="26">26</a>On jí odpověděl: "Nesluší se vzít chleba dětem a hodit jej psům."</span> <span class="verse"><a name="27">27</a>Ona řekla: "Ovšem, Pane, jenže i psi se živí z drobtů, které spadnou ze stolu jejich pánů."</span> <span class="verse"><a name="28">28</a>Tu jí Ježíš řekl: "Ženo, tvá víra je veliká; staň se ti tak, jak chceš." A od té hodiny byla její dcera zdráva.</span> <span class="verse"><a name="29">29</a>Odtud Ježíš přešel zase ke Galilejskému moři; vystoupil na horu a posadil se tam.</span> <span class="verse"><a name="30">30</a>Tu se k němu sešly celé zástupy a měly s sebou chromé, mrzáky, slepé, hluchoněmé a mnohé jiné. Kladli je k jeho nohám a on je uzdravil,</span> <span class="verse"><a name="31">31</a>takže se zástupy divily, když viděly, že němí mluví, mrzáci jsou zdraví, chromí chodí a slepí vidí; i velebili Boha izraelského.</span> <span class="verse"><a name="32">32</a>Ježíš si zavolal své učedníky a řekl: "Je mi líto zástupu, neboť již tři dny jsou se mnou a nemají co jíst. Poslat je domů hladové nechci, aby nezemdleli na cestě."</span> <span class="verse"><a name="33">33</a>Učedníci mu namítli: "Kde vezmeme na poušti tolik chleba, abychom nasytili takový zástup?"</span> <span class="verse"><a name="34">34</a>Ježíš jim řekl: "Kolik máte chlebů?" Odpověděli: "Sedm a několik rybiček."</span> <span class="verse"><a name="35">35</a>I nařídil zástupu usednout na zem;</span> <span class="verse"><a name="36">36</a>potom vzal těch sedm chlebů i ryby, vzdal díky, lámal a dával učedníkům a učedníci zástupům.</span> <span class="verse"><a name="37">37</a>I jedli všichni a nasytili se; a zbylých nalámaných chlebů sebrali ještě sedm plných košů.</span> <span class="verse"><a name="38">38</a>Těch, kteří jedli, bylo čtyři tisíce mužů kromě žen a dětí.</span> <span class="verse"><a name="39">39</a>potom propustil zástupy, vstoupil na loď a připlul na území Magadan.</span> </p></div</div></div></body></html>