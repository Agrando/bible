<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 20</strong></div><p><span class="verse"><a name="1">1</a>"Neboť s královstvím nebeským je to tak, jako když jeden hospodář hned ráno vyšel najmout dělníky na svou vinici.</span> <span class="verse"><a name="2">2</a>Smluvil s dělníky denár na den a poslal je na vinici.</span> <span class="verse"><a name="3">3</a>Když znovu vyšel o deváté hodině, viděl, jak jiní stojí nečinně na trhu,</span> <span class="verse"><a name="4">4</a>a řekl jim: 'Jděte i vy na mou vinici, a já vám dám, co bude spravedlivé.'</span> <span class="verse"><a name="5">5</a>Oni šli. Vyšel opět kolem poledne i kolem třetí hodiny odpoledne a učinil právě tak.</span> <span class="verse"><a name="6">6</a>Když vyšel kolem páté hodiny odpoledne, našel tam další, jak tam stojí, a řekl jim: 'Co tu stojíte celý den nečinně?'</span> <span class="verse"><a name="7">7</a>Odpověděli mu: 'Nikdo nás nenajal.' On jim řekne: 'Jděte i vy na mou vinici.'</span> <span class="verse"><a name="8">8</a>Když byl večer, řekl pán vinice svému správci: 'Zavolej dělníky a vyplať jim mzdu, a to od posledních k prvním!'</span> <span class="verse"><a name="9">9</a>Tak přišli ti, kteří pracovali od pěti odpoledne, a každý dostal denár.</span> <span class="verse"><a name="10">10</a>Když přišli ti první, měli za to, že dostanou víc; ale i oni dostali po denáru.</span> <span class="verse"><a name="11">11</a>Vzali ho a reptali proti hospodáři:</span> <span class="verse"><a name="12">12</a>'Tihle poslední dělali jedinou hodinu, a tys jim dal stejně jako nám, kteří jsme nesli tíhu dne a vedro!'</span> <span class="verse"><a name="13">13</a>On však odpověděl jednomu z nich: 'Příteli, nekřivdím ti! Nesmluvil jsi se mnou denár za den?</span> <span class="verse"><a name="14">14</a>Vezmi si, co ti patří a jdi! Já chci tomu poslednímu dát jako tobě;</span> <span class="verse"><a name="15">15</a>nemohu si se svým majetkem udělat, co chci? Nebo snad tvé oko závidí, že jsem dobrý?'</span> <span class="verse"><a name="16">16</a>Tak budou poslední první a první poslední."</span> <span class="verse"><a name="17">17</a>Když Ježíš šel do Jeruzaléma, vzal si stranou dvanáct učedníků a cestou jim řekl:</span> <span class="verse"><a name="18">18</a>"Hle, jdeme do Jeruzaléma a Syn člověka bude vydán velekněžím a zákoníkům; odsoudí ho na smrt</span> <span class="verse"><a name="19">19</a>a vydají pohanům, aby se mu posmívali, zbičovali ho a ukřižovali; a třetího dne bude vzkříšen."</span> <span class="verse"><a name="20">20</a>Tehdy k němu přistoupila matka synů Zebedeových se svými syny, klaněla se mu a chtěla ho o něco požádat.</span> <span class="verse"><a name="21">21</a>On jí řekl: "Co chceš?" Řekla: "Ustanov, aby tito dva synové měli místo jeden po tvé pravici a jeden po tvé levici ve tvém království."</span> <span class="verse"><a name="22">22</a>Ježíš však odpověděl: "Nevíte, oč žádáte. Můžete pít kalich, který já mám pít?" Řekli mu: "Můžeme."</span> <span class="verse"><a name="23">23</a>Praví jim: "Můj kalich budete pít, ale udělovat místa po mé pravici či levici není má věc; ta místa patří těm, jimž je připravil můj Otec."</span> <span class="verse"><a name="24">24</a>Když to uslyšelo ostatních deset, rozmrzeli se na oba bratry.</span> <span class="verse"><a name="25">25</a>Ale Ježíš si je zavolal a řekl: "Víte, že vládcové panují na národy a velicí je utlačují.</span> <span class="verse"><a name="26">26</a>Ne tak bude mezi vámi: kdo se mezi vámi chce stát velkým, buď vaším služebníkem;</span> <span class="verse"><a name="27">27</a>a kdo chce být mezi vámi první, buď vaším otrokem.</span> <span class="verse"><a name="28">28</a>Tak, jako Syn člověka nepřišel, aby si dal sloužit, ale aby sloužil a dal svůj život jako výkupné za mnohé."</span> <span class="verse"><a name="29">29</a>Když vycházeli z Jericha, následoval ho velký zástup.</span> <span class="verse"><a name="30">30</a>A hle, dva slepí seděli u cesty; když uslyšeli, že jde kolem Ježíš, začali křičet: "Smiluj se nad námi, Pane, Synu Davidův!"</span> <span class="verse"><a name="31">31</a>Zástup je napomínal, aby mlčeli, ale oni křičeli ještě víc: "Smiluj se nad námi, Pane, Synu Davidův!"</span> <span class="verse"><a name="32">32</a>Ježíš se zastavil, zavolal je a řekl jim: "Co chcete, abych pro vás učinil?"</span> <span class="verse"><a name="33">33</a>Odpověděli mu: "Pane, ať se otevřou naše oči!"</span> <span class="verse"><a name="34">34</a>Ježíš pohnut soucitem, dotkl se jejich očí, a hned prohlédli; a šli za ním.</span> </p></div</div></div></body></html>