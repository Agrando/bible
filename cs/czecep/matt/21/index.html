<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 21</strong></div><p><span class="verse"><a name="1">1</a>Když se přiblížili k Jeruzalému a přišli do Betfage na Olivové hoře, poslal Ježíš dva učedníky</span> <span class="verse"><a name="2">2</a>a řekl jim: "Jděte do vesnice, která je před vámi, a hned naleznete přivázanou oslici a u ní oslátko. Odvažte je a přiveďte ke mně.</span> <span class="verse"><a name="3">3</a>A kdyby vám někdo něco říkal, odpovězte: 'Pán je potřebuje.' A ten člověk je hned pošle."</span> <span class="verse"><a name="4">4</a>To se stalo, aby se splnilo, co je řečeno ústy proroka:</span> <span class="verse"><a name="5">5</a>'Povězte dceři siónské: Hle, král tvůj přichází k tobě, tichý a sedící na oslici, na oslátku té, která je podrobena jhu.'</span> <span class="verse"><a name="6">6</a>Učedníci šli a učinili, co jim Ježíš přikázal.</span> <span class="verse"><a name="7">7</a>Přivedli oslici i oslátko, položili na ně pláště a on se na ně posadil.</span> <span class="verse"><a name="8">8</a>A mohutný zástup prostíral na cestu své pláště, jiní odsekával ratolesti stromů a stlali je na cestu.</span> <span class="verse"><a name="9">9</a>Zástupy, které šly před ním i za ním, volaly: "Hosanna Synu Davidovu! Požehnaný, který přichází ve jménu Hospodinově! Hosanna na výsostech!"</span> <span class="verse"><a name="10">10</a>Když vjel Ježíš do Jeruzaléma, po celém městě nastal rozruch; ptali se: "Kdo to je?"</span> <span class="verse"><a name="11">11</a>Zástupy odpovídaly: "To je ten prorok Ježíš z Nazareta v Galileji."</span> <span class="verse"><a name="12">12</a>Ježíš vešel do chrámu a vyhnal prodavače a kupující v nádvoří, zpřevracel stoly směnárníků i stánky prodavačů holubů;</span> <span class="verse"><a name="13">13</a>řekl jim: "Je psáno: 'Můj dům bude zván domem modlitby', ale vy z něho děláte doupě lupičů."</span> <span class="verse"><a name="14">14</a>I přistoupili k němu v chrámě slepí a chromí a on je uzdravil.</span> <span class="verse"><a name="15">15</a>Když velekněží a zákoníci viděli jeho udivující činy i děti volající v chrámě "Hosanna Synu Davidovu", rozhněvali se</span> <span class="verse"><a name="16">16</a>a řekli mu: "Slyšíš, co to říkají?" Ježíš jim odpověděl: "Ovšem! Nikdy jste nečetli: 'Z úst nemluvňátek a kojenců připravil sis chválu'?"</span> <span class="verse"><a name="17">17</a>Opustil je a vyšel ven z města do Betanie; tam přenocoval.</span> <span class="verse"><a name="18">18</a>Když se ráno vracel do města, dostal hlad.</span> <span class="verse"><a name="19">19</a>Spatřil u cesty fíkovník a šel k němu; ale nic na něm nenalezl, jen listí. I řekl mu: "Ať se na tobě na věky neurodí ovoce!" A ten fíkovník najednou uschl.</span> <span class="verse"><a name="20">20</a>Když to učedníci viděli, podivli se: "Jak najednou ten fíkovník uschl!"</span> <span class="verse"><a name="21">21</a>Ježíš jim odpověděl: "Amen, pravím vám, budete-li mít víru a nebudete pochybovat, učiníte nejen to, co se stalo s fíkovníkem; ale i kdybyste této hoře řekli: 'Zdvihni se a vrhni se do moře' - stane se to.</span> <span class="verse"><a name="22">22</a>A věříte-li, dostanete všecko, oč budete v modlitbě prosit."</span> <span class="verse"><a name="23">23</a>Když Ježíš přišel do chrámu a učil, přistoupili k němu velekněží a starší lidu a řekli: "Jakou mocí to činíš? A kdo ti tu moc dal?"</span> <span class="verse"><a name="24">24</a>Ježíš jim odpověděl: "Já vám také položím otázku; jestliže ji zodpovíte, i já vám povím, jakou mocí to činím.</span> <span class="verse"><a name="25">25</a>Odkud měl Jan pověření křtít? Z nebe, či od lidí?" Oni se mezi sebou dohadovali: "Řekneme-li, 'z nebe', namítne nám: 'Proč jste mu tedy neuvěřili?'</span> <span class="verse"><a name="26">26</a>Řekneme-li však 'z lidí', máme obavy ze zástupu; vždyť všichni mají Jana za proroka."</span> <span class="verse"><a name="27">27</a>Odpověděli tedy Ježíšovi: "Nevíme." Tu jim řekl i on: "Ani já vám nepovím, jakou mocí to činím."</span> <span class="verse"><a name="28">28</a>"Co myslíte? Jeden člověk měl dva syny. Přišel a řekl prvnímu: 'Synu, jdi dnes pracovat na vinici!'</span> <span class="verse"><a name="29">29</a>On odpověděl: 'Nechce se mi.' Ale potom toho litoval a šel.</span> <span class="verse"><a name="30">30</a>Otec přišel k druhému a řekl mu totéž. Ten odpověděl: 'Ano, pane.' Ale nešel.</span> <span class="verse"><a name="31">31</a>Kdo z těch dvou splnil vůli svého otce?" Odpověděli: "Ten první!" Ježíš jim řekl: "Amen, pravím vám, že celníci a nevěstky předcházejí vás do Božího království.</span> <span class="verse"><a name="32">32</a>Přišel k vám Jan po cestě spravedlnosti, a vy jste mu neuvěřili. Ale celníci a nevěstky mu uvěřili. Vy jste to viděli, ale ani potom jste toho nelitovali a neuvěřili mu.</span> <span class="verse"><a name="33">33</a>Poslyšte jiné podobenství: Jeden hospodář vysadil vinici, obehnal ji zdí, vykopal v ní lis a vystavěl strážní věž; potom vinici pronajal vinařům a odcestoval.</span> <span class="verse"><a name="34">34</a>Když se přiblížil čas vinobraní, poslal své služebníky k vinařům, aby převzali jeho díl úrody.</span> <span class="verse"><a name="35">35</a>Ale vinaři jeho služebníky chytili, jednoho zbili, druhého zabili, dalšího ukamenovali.</span> <span class="verse"><a name="36">36</a>Znovu poslal další služebníky, a to více než před tím, ale naložili s nimi právě tak.</span> <span class="verse"><a name="37">37</a>Nakonec k nim poslal svého syna; řekl si: 'Na mého syna budou mít přece ohled!'</span> <span class="verse"><a name="38">38</a>Když však vinaři shlédli syna, řekli si mezi sebou: 'To je dědic. Pojďme, zabijme ho, a dědictví připadne nám!'</span> <span class="verse"><a name="39">39</a>Chytili ho, vyvlekli ven z vinice a zabili.</span> <span class="verse"><a name="40">40</a>Když nyní přijde pán vinice, co udělá těm vinařům?"</span> <span class="verse"><a name="41">41</a>Řekli mu: "Zlé bez milosti zahubí a vinici pronajme jiným vinařům, kteří mu budou odvádět výnos v určený čas."</span> <span class="verse"><a name="42">42</a>Ježíš jim řekl: "Což jste nikdy nečetli v Písmech: 'Kámen, který stavitelé zavrhli, stal se kamenem úhelným; Hospodin to učinil a je to podivuhodné v našich očích'?</span> <span class="verse"><a name="43">43</a>Proto vám pravím, že vám Boží království bude odňato a bude dáno národu, který ponese jeho ovoce.</span> <span class="verse"><a name="44">44</a>Kdo padne na ten kámen, roztříští se, a na koho on padne, toho rozdrtí."</span> <span class="verse"><a name="45">45</a>Když slyšeli velekněží a farizeové tato podobenství, poznali, že mluví o nich.</span> <span class="verse"><a name="46">46</a>Hleděli se ho zmocnit, ale báli se zástupů, protože ty ho měly za proroka.</span> </p></div</div></div></body></html>