<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 16</strong></div><p><span class="verse"><a name="1">1</a>Přišli saduceové a farizeové a pokoušeli ho; žádali na něm, aby jim ukázal znamení z nebe.</span> <span class="verse"><a name="2">2</a>On však jim odpověděl: "Večer říkáte: 'Bude krásně, je pěkný západ.'</span> <span class="verse"><a name="3">3</a>A ráno: 'Dnes bude nečas, slunce vychází do mraků.' Vzhled oblohy umíte posoudit a znamení časů nemůžete?</span> <span class="verse"><a name="4">4</a>Pokolení zlé a zpronevěřilé hledá znamení; ale nebude mu dáno znamení, leč znamení Jonášovo." Opustil je a odešel.</span> <span class="verse"><a name="5">5</a>Když byli učedníci na druhém břehu, shledali, že si zapomněli vzít chleby.</span> <span class="verse"><a name="6">6</a>Ježíš jim řekl: "Hleďte se mít na pozoru před kvasem saduceů a farizeů!"</span> <span class="verse"><a name="7">7</a>Oni však u sebe uvažovali: "Nevzali jsme chleba."</span> <span class="verse"><a name="8">8</a>Když to Ježíš zpozoroval, řekl: "Proč mluvíte o tom, malověrní, že nemáte chleba?</span> <span class="verse"><a name="9">9</a>Ještě mi nerozumíte ani se nepamatujete na těch pět chlebů pro pět tisíc, a kolik košů jste sebrali?</span> <span class="verse"><a name="10">10</a>Ani těch sedm chlebů pro čtyři tisíce, a kolik košů jste sebrali?</span> <span class="verse"><a name="11">11</a>Což nerozumíte, že jsem k vám nemluvil o chlebech? Mějte se na pozoru před kvasem saduceů a farizeů!"</span> <span class="verse"><a name="12">12</a>Tehdy pochopili, že jim neřekl, aby se měli na pozoru před kvasem, nýbrž před učením farizeů a saduceů.</span> <span class="verse"><a name="13">13</a>Když Ježíš přišel do končin Cesareje Filipovy, ptal se svých učedníků: "Za koho lidé pokládají Syna člověka?"</span> <span class="verse"><a name="14">14</a>Oni řekli: "Jedni za Jana Křtitele, druzí za Eliáše, jiní za Jeremiáše nebo za jednoho z proroků."</span> <span class="verse"><a name="15">15</a>Řekl jim: "A za koho mne pokládáte vy?"</span> <span class="verse"><a name="16">16</a>Šimon Petr odpověděl: "Ty jsi Mesiáš, Syn Boha živého."</span> <span class="verse"><a name="17">17</a>Ježíš mu odpověděl: "Blaze tobě, Šimone Jonášův, protože ti to nezjevilo tělo a krev, ale můj Otec v nebesích.</span> <span class="verse"><a name="18">18</a>A já ti pravím, že ty jsi Petr; a na té skále zbuduji svou církev a brány pekel ji nepřemohou.</span> <span class="verse"><a name="19">19</a>Dám ti klíče království nebeského, a co odmítneš na zemi, bude odmítnuto v nebi, a co přijmeš na zemi, bude přijato v nebi."</span> <span class="verse"><a name="20">20</a>Tehdy nařídil učedníkům, aby nikomu neříkali, že je Mesiáš.</span> <span class="verse"><a name="21">21</a>Od té doby začal Ježíš ukazovat svým učedníkům, že musí jít do Jeruzaléma a mnoho trpět od starších, velekněží a zákoníků, být zabit a třetího dne vzkříšen.</span> <span class="verse"><a name="22">22</a>Petr si ho vzal stranou a začal ho kárat: "Buď toho uchráněn, Pane, to se ti nemůže stát!"</span> <span class="verse"><a name="23">23</a>Ale on se obrátil a řekl Petrovi: "Jdi mi z cesty, satane! Jsi mi kamenem úrazu, protože tvé smýšlení není z Boha, ale z člověka!"</span> <span class="verse"><a name="24">24</a>Tehdy řekl Ježíš svým učedníkům: "Kdo chce jít za mnou, zapři sám sebe, vezmi svůj kříž a následuj mne.</span> <span class="verse"><a name="25">25</a>Neboť kdo by chtěl zachránit svůj život, ten o něj přijde; kdo však ztratí svůj život pro mne, nalezne jej.</span> <span class="verse"><a name="26">26</a>Jaký prospěch bude mít člověk, získá-li celý svět, ale svůj život ztratí? A zač získá člověk svůj život zpět?</span> <span class="verse"><a name="27">27</a>Syn člověka přijde v slávě svého Otce se svými svatými anděly, a tehdy odplatí každému podle jeho jednání.</span> <span class="verse"><a name="28">28</a>Amen, pravím vám, že někteří z těch, kteří tu stojí, neokusí smrti, dokud nespatří Syna člověka přicházejícího se svým královstvím."</span> </p></div</div></div></body></html>