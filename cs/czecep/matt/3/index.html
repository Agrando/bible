<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 3</strong></div><p><span class="verse"><a name="1">1</a>Za těch dnů vystoupil Jan Křtitel a kázal v Judské poušti:</span> <span class="verse"><a name="2">2</a>"Čiňte pokání, neboť se přiblížilo království nebeské."</span> <span class="verse"><a name="3">3</a>To je ten, o němž je řečeno ústy proroka Izaiáše: 'Hlas volajícího na poušti: Připravte cestu Páně, vyrovnejte mu stezky!'</span> <span class="verse"><a name="4">4</a>Jan měl na sobě šat z velbloudí srsti, kožený pás kolem boků a potravou mu byly kobylky a med divokých včel.</span> <span class="verse"><a name="5">5</a>Tehdy vycházel k němu celý Jeruzalém i Judsko a celé okolí Jordánu,</span> <span class="verse"><a name="6">6</a>vyznávali své hříchy a dávali se od něho v řece Jordánu křtít.</span> <span class="verse"><a name="7">7</a>Ale když spatřil, že mnoho farizeů a saduceů přichází ke křtu, řekl jim: "Plemeno zmijí, kdo vám ukázal, že můžete utéci před nadcházejícím hněvem?</span> <span class="verse"><a name="8">8</a>Neste tedy ovoce, které ukazuje, že činíte pokání.</span> <span class="verse"><a name="9">9</a>Nemyslete si, že můžete říkat: 'Náš otec je Abraham!' Pravím vám, že Bůh může Abrahamovi stvořit děti z tohoto kamení.</span> <span class="verse"><a name="10">10</a>Sekera je už na kořeni stromů; a každý strom, který nenese dobré ovoce, bude vyťat a hozen do ohně.</span> <span class="verse"><a name="11">11</a>Já vás křtím vodou k pokání; ale ten, který přichází za mnou, je silnější než já - nejsem hoden ani toho, abych mu zouval obuv; on vás bude křtít Duchem svatým a ohněm.</span> <span class="verse"><a name="12">12</a>Lopata je v jeho ruce; a pročistí svůj mlat, svou pšenici shromáždí do sýpky, ale plevy spálí neuhasitelným ohněm."</span> <span class="verse"><a name="13">13</a>Tu přišel Ježíš z Galileje k Jordánu za Janem, aby se dal od něho pokřtít.</span> <span class="verse"><a name="14">14</a>Ale on mu bránil a říkal: "Já bych měl být pokřtěn od tebe, a ty jdeš ke mně?"</span> <span class="verse"><a name="15">15</a>Ježíš mu odpověděl: "Připusť to nyní; neboť tak je třeba, abychom naplnili všechno, co Bůh žádá." Tu mu již Jan nebránil.</span> <span class="verse"><a name="16">16</a>Když byl Ježíš pokřtěn, hned vystoupil z vody, a hle, otevřela se nebesa a spatřil Ducha Božího, jak sestupuje jako holubice a přichází na něho.</span> <span class="verse"><a name="17">17</a>A z nebe promluvil hlas: "Toto je můj milovaný Syn, jehož jsem si vyvolil."</span> </p></div</div></div></body></html>