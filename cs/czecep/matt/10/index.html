<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 10</strong></div><p><span class="verse"><a name="1">1</a>Zavolal svých dvanáct učedníků a dal jim moc nad nečistými duchy, aby je vymítali a uzdravovali každou nemoc a každou chorobu.</span> <span class="verse"><a name="2">2</a>Jména těch dvanácti jsou: první Šimon zvaný Petr, jeho bratr Ondřej, Jakub Zebedeův, jeho bratr Jan,</span> <span class="verse"><a name="3">3</a>Filip, Bartoloměj, Tomáš, celník Matouš, Jakub Alfeův, Tadeáš,</span> <span class="verse"><a name="4">4</a>Šimon Kananejský a Iškariotský Jidáš, který ho pak zradil.</span> <span class="verse"><a name="5">5</a>Těchto dvanáct Ježíš vyslal a přikázal jim: "Na cestu k pohanům nevstupujte, do samařské obce nechoďte;</span> <span class="verse"><a name="6">6</a>jděte raději ke ztraceným ovcím z lidu izraelského.</span> <span class="verse"><a name="7">7</a>Jděte a kažte, že se přiblížilo království nebeské.</span> <span class="verse"><a name="8">8</a>Nemocné uzdravujte, mrtvé probouzejte k životu, malomocné očišťujte, démony vymítejte; zadarmo jste dostali, zadarmo dejte.</span> <span class="verse"><a name="9">9</a>Neberte od nikoho zlato, stříbro ani měďáky do opasku;</span> <span class="verse"><a name="10">10</a>neberte si na cestu mošnu ani dvoje šaty ani obuv ani hůl, neboť 'hoden je dělník své mzdy'.</span> <span class="verse"><a name="11">11</a>Když přijdete do některého města nebo vesnice, vyptejte se, kdo z nich je toho hoden; u něho zůstaňte, dokud nebudete odcházet.</span> <span class="verse"><a name="12">12</a>Když vstoupíte do domu, řekněte: 'Pokoj vám.'</span> <span class="verse"><a name="13">13</a>A budou-li toho hodni, ať na ně přijde váš pokoj. Nebudou-li toho hodni, ať se váš pokoj vrátí k vám.</span> <span class="verse"><a name="14">14</a>A když vás někdo nepřijme a nebude chtít slyšet vaše slova, vyjděte ven z toho domu nebo města a setřeste prach svých nohou.</span> <span class="verse"><a name="15">15</a>Amen, pravím vám, lehčeji bude zemi sodomské a gomorské v den soudu, než tomu městu.</span> <span class="verse"><a name="16">16</a>Hle, já vás posílám jako ovce mezi vlky; buďte tedy obezřetní jako hadi a bezelstní jako holubice.</span> <span class="verse"><a name="17">17</a>Mějte se na pozoru před lidmi; neboť vás budou vydávat soudům, ve svých synagógách vás budou bičovat,</span> <span class="verse"><a name="18">18</a>budou vás vodit před vládce a krále kvůli mně, abyste vydali svědectví jim i národům.</span> <span class="verse"><a name="19">19</a>A když vás obžalují, nedělejte si starosti, jak a co budete mluvit; neboť v tu hodinu vám bude dáno, co máte mluvit.</span> <span class="verse"><a name="20">20</a>Nejste to vy, kdo mluvíte, ale mluví ve vás Duch vašeho Otce.</span> <span class="verse"><a name="21">21</a>Vydá na smrt bratr bratra a otec dítě, povstanou děti proti rodičům a připraví je o život.</span> <span class="verse"><a name="22">22</a>Budou vás všichni nenávidět pro mé jméno; ale kdo vytrvá až do konce, bude spasen.</span> <span class="verse"><a name="23">23</a>Když vás budou pronásledovat v jednom městě, prchněte do jiného; amen, pravím vám, že nebudete hotovi se všemi izraelskými městy, než přijde Syn člověka.</span> <span class="verse"><a name="24">24</a>Žák není nad učitele ani sluha nad svého pána.</span> <span class="verse"><a name="25">25</a>Stačí, aby žák byl jako jeho učitel a sluha jako jeho pán. Když hospodáře nazvali Belzebulem, čím spíše jeho čeleď!</span> <span class="verse"><a name="26">26</a>Nebojte se jich tedy; neboť není nic zahaleného, co nebude jednou odhaleno, a nic skrytého, co nebude poznáno.</span> <span class="verse"><a name="27">27</a>Co vám říkám ve tmě, povězte na světle; a co slyšíte v soukromí, hlásejte se střech.</span> <span class="verse"><a name="28">28</a>A nebojte se těch, kdo zabíjejí tělo, ale duši zabít nemohou; bojte se toho, který může duši i tělo zahubit v pekle.</span> <span class="verse"><a name="29">29</a>Neprodávají se dva vrabci za haléř? A ani jeden z nich nepadne na zem bez dopuštění vašeho Otce.</span> <span class="verse"><a name="30">30</a>U vás pak jsou spočteny i všechny vlasy na hlavě.</span> <span class="verse"><a name="31">31</a>Nebojte se tedy; máte větší cenu než mnoho vrabců.</span> <span class="verse"><a name="32">32</a>Každý, kdo se ke mně přizná před lidmi, k tomu se i já přiznám před svým Otcem v nebi;</span> <span class="verse"><a name="33">33</a>kdo mně však zapře před lidmi, toho i já zapřu před svým Otcem v nebi.</span> <span class="verse"><a name="34">34</a>Nemyslete si, že jsem přišel na zem uvést pokoj; nepřišel jsem uvést pokoj, ale meč.</span> <span class="verse"><a name="35">35</a>Neboť jsem přišel postavit syna proti otci, dceru proti matce, snachu proti tchyni;</span> <span class="verse"><a name="36">36</a>a 'nepřítelem člověka bude jeho vlastní rodina'.</span> <span class="verse"><a name="37">37</a>Kdo miluje otce a matku více nežli mne, není mne hoden.</span> <span class="verse"><a name="38">38</a>Kdo nenese svůj kříž a nenásleduje mne, není mne hoden.</span> <span class="verse"><a name="39">39</a>Kdo nalezne svůj život, ztratí jej; kdo ztratí svůj život pro mne, nalezne jej.</span> <span class="verse"><a name="40">40</a>Kdo vás přijímá, přijímá mne; a kdo přijímá mne, přijímá toho, který mne poslal.</span> <span class="verse"><a name="41">41</a>Kdo přijme proroka, protože je to prorok, obdrží odměnu proroka; kdo přijme spravedlivého, protože je to spravedlivý, obdrží odměnu spravedlivého.</span> <span class="verse"><a name="42">42</a>A kdo by napojil třebas jen číší studené vody jednoho z těchto nepatrných, protože je to učedník, amen, pravím vám, nepřijde o svou odměnu."</span> </p></div</div></div></body></html>