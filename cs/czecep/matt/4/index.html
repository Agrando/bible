<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 4</strong></div><p><span class="verse"><a name="1">1</a>Tehdy byl Ježíš Duchem vyveden na poušť, aby byl pokoušen od ďábla.</span> <span class="verse"><a name="2">2</a>Postil se čtyřicet dní a čtyřicet nocí, až nakonec vyhladověl.</span> <span class="verse"><a name="3">3</a>Tu přistoupil pokušitel a řekl mu: "Jsi-li Syn Boží, řekni, ať z těchto kamenů jsou chleby."</span> <span class="verse"><a name="4">4</a>On však odpověděl: "Je psáno: 'Ne jenom chlebem bude člověk živ, ale každým slovem, které vychází z Božích úst.'"</span> <span class="verse"><a name="5">5</a>Tu ho vezme ďábel na do svatého města, postaví ho na vrcholek chrámu</span> <span class="verse"><a name="6">6</a>a řekne mu: "Jsi-li Syn Boží, vrhni se dolů; vždyť je psáno: 'Svým andělům dá příkaz a na ruce tě vezmou, abys nenarazil nohou na kámen'!"</span> <span class="verse"><a name="7">7</a>Ježíš mu pravil: "Je také psáno: 'Nebudeš pokoušet Hospodina, Boha svého.'"</span> <span class="verse"><a name="8">8</a>Pak ho ďábel vezme na velmi vysokou horu, ukáže mu všechna království světa i jejich slávu</span> <span class="verse"><a name="9">9</a>a řekne mu: "Toto všechno ti dám, padneš-li přede mnou a budeš se mi klanět."</span> <span class="verse"><a name="10">10</a>Tu mu Ježíš odpoví: "Jdi z cesty, satane; neboť je psáno: 'Hospodinu, Bohu svému, se budeš klanět a jeho jediného uctívat.'</span> <span class="verse"><a name="11">11</a>V té chvíli ho ďábel opustil, a hle, andělé přistoupili a obsluhovali ho.</span> <span class="verse"><a name="12">12</a>Když Ježíš uslyšel, že Jan je uvězněn, odebral se do Galileje.</span> <span class="verse"><a name="13">13</a>Opustil Nazaret a usadil se v Kafarnaum při moři, v území Zabulón a Neftalím,</span> <span class="verse"><a name="14">14</a>aby se splnilo, co je řečeno ústy proroka Izaiáše:</span> <span class="verse"><a name="15">15</a>'Země Zabulón a Neftalím, směrem k moři za Jordánem, Galilea pohanů -</span> <span class="verse"><a name="16">16</a>lid bydlící v temnotách uvidí veliké světlo; světlo vzejde těm, kdo seděli v krajině stínu smrti.'</span> <span class="verse"><a name="17">17</a>Od té chvíle začal Ježíš kázat: "Čiňte pokání, neboť se přiblížilo království nebeské."</span> <span class="verse"><a name="18">18</a>Když procházel podél Galilejského moře, uviděl dva bratry, Šimona zvaného Petr a jeho bratra Ondřeje, jak vrhají síť do moře; byli totiž rybáři.</span> <span class="verse"><a name="19">19</a>Řekl jim: "Pojďte za mnou a učiním z vás rybáře lidí."</span> <span class="verse"><a name="20">20</a>Oni hned nechali sítě a šli za ním.</span> <span class="verse"><a name="21">21</a>O něco dále uviděl jiné dva bratry, Jakuba Zebedeova a jeho bratra Jana, jak na lodi se svým otcem Zebedeem spravují sítě; a povolal je.</span> <span class="verse"><a name="22">22</a>Ihned opustili loď i svého otce a šli za ním.</span> <span class="verse"><a name="23">23</a>Ježíš chodil po celé galileji, učil v jejich synagógách, kázal evangelium království Božího a uzdravoval každou nemoc a každou chorobu v lidu.</span> <span class="verse"><a name="24">24</a>Pověst o něm se roznesla po celé Sýrii; přinášeli k němu všechny nemocné, postižené rozličnými neduhy a trápením, posedlé, náměsíčné, ochrnuté, a uzdravoval je.</span> <span class="verse"><a name="25">25</a>A velké zástupy z Galileje, Desetiměstí, z Jeruzaléma, Judska i ze Zajordání ho následovaly.</span> </p></div</div></div></body></html>