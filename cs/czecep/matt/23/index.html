<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 23</strong></div><p><span class="verse"><a name="1">1</a>Tehdy Ježíš mluvil k zástupům i k svým učedníkům:</span> <span class="verse"><a name="2">2</a>"Na stolici Mojžíšově zasedli zákoníci a farizeové.</span> <span class="verse"><a name="3">3</a>Proto čiňte a zachovávejte všechno, co vám řeknou; ale podle jejich skutků nejednejte: neboť oni mluví a nečiní.</span> <span class="verse"><a name="4">4</a>Svazují těžká břemena a nakládají je lidem na ramena, ale sami se jich nechtějí dotknout ani prstem.</span> <span class="verse"><a name="5">5</a>Všechny své skutky konají tak, aby je lidé viděli: rozšiřují si modlitební řemínky a prodlužují třásně,</span> <span class="verse"><a name="6">6</a>mají rádi přední místa na hostinách a přední sedadla v synagógách,</span> <span class="verse"><a name="7">7</a>líbí se jim, když je lidé na ulici zdraví a říkají jim 'Mistře'.</span> <span class="verse"><a name="8">8</a>Vy však si nedávejte říkat 'Mistře': jediný je váš Mistr, vy všichni jste bratří.</span> <span class="verse"><a name="9">9</a>A nikomu na zemi nedávejte jméno 'Otec': jediný je váš Otec, ten nebeský.</span> <span class="verse"><a name="10">10</a>Ani si nedávejte říkat 'Učiteli': váš učitel je jeden, Kristus.</span> <span class="verse"><a name="11">11</a>Kdo je z vás největší, bude váš služebník.</span> <span class="verse"><a name="12">12</a>Kdo se povyšuje, bude ponížen, a kdo se ponižuje, bude povýšen.</span> <span class="verse"><a name="13">13</a>Běda vám, zákoníci a farizeové, pokrytci! Zavíráte lidem království nebeské, sami nevcházíte a zabraňujete těm, kdo chtějí vejít.</span> <span class="verse"><a name="14">14</a>Běda vám, zákoníci a farizeové, pokrytci! Vyjídáte domy vdov pod záminkou dlouhých modliteb; proto vás postihne tím přísnější soud.</span> <span class="verse"><a name="15">15</a>Běda vám, zákoníci a farizeové, pokrytci! Obcházíte moře i zemi, abyste získali jednoho novověrce; a když ho získáte, učiníte z něho syna pekla, dvakrát horšího, než jste sami.</span> <span class="verse"><a name="16">16</a>Běda vám, slepí vůdcové! Říkáte: 'Kdo by přísahal u chrámu, nic to neznamená; ale kdo by přísahal při chrámovém zlatu, je vázán.'</span> <span class="verse"><a name="17">17</a>Blázni a slepci, co je větší: zlato, nebo chrám, který to zlato posvěcuje?</span> <span class="verse"><a name="18">18</a>Nebo: 'Kdo by přísahal při oltáři, nic to neznamená; ale kdo by přísahal při oběti na něm, je vázán.'</span> <span class="verse"><a name="19">19</a>Slepci, co je větší: oběť nebo oltář, který tu oběť posvěcuje?</span> <span class="verse"><a name="20">20</a>Kdo tedy přísahá při oltáři, přísahá při něm a při všem, co na něm leží.</span> <span class="verse"><a name="21">21</a>A kdo přísahá při chrámu, přísahá při něm a při tom, kdo v něm přebývá.</span> <span class="verse"><a name="22">22</a>Kdo přísahá při nebi, přísahá při trůnu Božím a při tom, který na něm sedí.</span> <span class="verse"><a name="23">23</a>Běda vám, zákoníci a farizeové, pokrytci! Odevzdáváte desátky z máty, kopru a kmínu, a nedbáte na to, co je v Zákoně důležitější: právo, milosrdenství a věrnost. Toto bylo třeba činit a to ostatní nezanedbávat.</span> <span class="verse"><a name="24">24</a>Slepí vůdcové, cedíte komára, ale velblouda spolknete!</span> <span class="verse"><a name="25">25</a>Běda vám, zákoníci a farizeové, pokrytci! Očišťujete číše a talíře zvenčí, ale uvnitř jsou plné hrabivosti a chtivosti.</span> <span class="verse"><a name="26">26</a>Slepý farizeji, vyčisť především vnitřek číše, a bude čistý i vnějšek.</span> <span class="verse"><a name="27">27</a>Běda vám, zákoníci a farizeové, pokrytci! Podobáte se obíleným hrobům, které zvenčí vypadají pěkně, ale uvnitř jsou plné lidských kostí a všelijaké nečistoty.</span> <span class="verse"><a name="28">28</a>Tak i vy se navenek zdáte lidem spravedliví, ale uvnitř jste samé pokrytectví a nepravost.</span> <span class="verse"><a name="29">29</a>Běda vám, zákoníci a farizeové, pokrytci! Stavíte náhrobky prorokům, zdobíte pomníky spravedlivých</span> <span class="verse"><a name="30">30</a>a říkáte: 'Kdybychom my byli na místě svých otců, neměli bychom podíl na smrti proroků.'</span> <span class="verse"><a name="31">31</a>Tak svědčíte sami proti sobě, že jste synové těch, kteří zabíjeli proroky.</span> <span class="verse"><a name="32">32</a>Dovršte tedy činy svých otců!</span> <span class="verse"><a name="33">33</a>Hadi, plemeno zmijí, jak uniknete pekelnému trestu?</span> <span class="verse"><a name="34">34</a>Hle, proto vám posílám proroky a učitele moudrosti i zákoníky; a vy je budete zabíjet a křižovat, budete je bičovat ve svých synagógách a pronásledovat z místa na místo,</span> <span class="verse"><a name="35">35</a>aby na vás padla všechna spravedlivá krev prolitá na zemi, od krve spravedlivého Ábela až po krev Zachariáše syna Bachariášova, kterého jste zabili mezi chrámem a oltářem.</span> <span class="verse"><a name="36">36</a>Amen, pravím vám, to vše padne na toto pokolení.</span> <span class="verse"><a name="37">37</a>Jeruzaléme, Jeruzaléme, který zabíjíš proroky a kamenuješ ty, kdo byli k tobě posláni; kolikrát jsem chtěl shromáždit tvé děti, tak jako kvočna shromažďuje kuřátka pod svá křídla, a nechtěli jste!</span> <span class="verse"><a name="38">38</a>Hle, váš dům se vám ponechává pustý.</span> <span class="verse"><a name="39">39</a>Neboť vám pravím, že mě neuzříte od nynějška až do chvíle, kdy řeknete: 'Požehnaný, který přichází ve jménu Hospodinově.'"</span> </p></div</div></div></body></html>