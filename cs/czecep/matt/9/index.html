<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/matt">Matthew</a> &gt <strong>Chapter 9</strong></div><p><span class="verse"><a name="1">1</a>Ježíš vstoupil na loď a přeplavil se na druhou stranu a přišel do svého města.</span> <span class="verse"><a name="2">2</a>A hle, přinesli k němu ochrnutého, ležícího na lůžku. Když Ježíš viděl jejich víru, řekl ochrnutému: "Buď dobré mysli, synu, odpouštějí se ti hříchy."</span> <span class="verse"><a name="3">3</a>Ale někteří ze zákoníků si řekli: "Ten člověk se rouhá!"</span> <span class="verse"><a name="4">4</a>Ježíš však poznal jejich myšlenky a řekl: "Proč o tom smýšlíte tak zle?</span> <span class="verse"><a name="5">5</a>Je snadnější říci 'odpouštějí se ti hříchy', nebo říci 'vstaň a choď'?</span> <span class="verse"><a name="6">6</a>Abyste však věděli, že Syn člověka má moc na zemi odpouštět hříchy" - tu řekne ochrnutému: "Vstaň, vezmi své lože a jdi domů!"</span> <span class="verse"><a name="7">7</a>On vstal a odešel domů.</span> <span class="verse"><a name="8">8</a>Když to viděly zástupy, zmocnila se jich bázeň a chválili Boha, že dal takovou moc lidem.</span> <span class="verse"><a name="9">9</a>Když šel Ježíš odtud dál, viděl v celnici sedět člověka jménem Matouš a řekl mu: "Pojď za mnou!" On vstal a šel za ním.</span> <span class="verse"><a name="10">10</a>Když potom seděl u stolu v domě, hle, mnoho celníků a jiných hříšníků stolovalo s Ježíšem a jeho učedníky.</span> <span class="verse"><a name="11">11</a>Farizeové to uviděli a řekli jeho učedníkům: "Jak to, že váš Mistr jí s celníky a hříšníky?"</span> <span class="verse"><a name="12">12</a>On to uslyšel a řekl: "Lékaře nepotřebují zdraví, ale nemocní.</span> <span class="verse"><a name="13">13</a>Jděte a učte se, co to je: 'Milosrdenství chci, a ne oběť'. Nepřišel jsem pozvat spravedlivé, ale hříšníky."</span> <span class="verse"><a name="14">14</a>Tehdy k němu přišli Janovi učedníci a ptali se ho: "Jak to, že my a farizeové se postíme, ale tvoji učedníci se nepostí?"</span> <span class="verse"><a name="15">15</a>Ježíš jim řekl: "Mohou hosté na svatbě truchlit, dokud je ženich s nimi? Přijdou však dny, kdy od nich bude ženich vzat; potom se budou postit.</span> <span class="verse"><a name="16">16</a>Nikdo nezalátá starý šat záplatou z neseprané látky; nebo se ten přišitý kus ze šatu vytrhne a díra bude ještě větší.</span> <span class="verse"><a name="17">17</a>A mladé víno se nedává do starých měchů, jinak se měchy roztrhnou, víno vyteče a měchy přijdou nazmar. Nové víno se dává do nových měchů, a tak se uchová obojí."</span> <span class="verse"><a name="18">18</a>Zatímco k nim takto mluvil, přišel jeden z představených, klaněl se před ním a řekl: "Má dcera právě skonala; ale pojď, vlož na ni svou ruku, a bude žít!"</span> <span class="verse"><a name="19">19</a>Ježíš vstal a šel s ním i se svými učedníky.</span> <span class="verse"><a name="20">20</a>A hle, žena trpící už dvanáct let krvácením přišla zezadu a dotkla se jeho šatu.</span> <span class="verse"><a name="21">21</a>Říkala si totiž: "Dotknu-li se aspoň jeho šatu, budu zachráněna!"</span> <span class="verse"><a name="22">22</a>Ježíš se obrátil a spatřiv ji, řekl: "Buď dobré mysli, dcero, tvá víra tě zachránila." A od té hodiny byla ta žena zdráva.</span> <span class="verse"><a name="23">23</a>Když Ježíš vstoupil do domu toho představeného a uviděl hudebníky a hlučící zástup,</span> <span class="verse"><a name="24">24</a>řekl: "Jděte odtud! Ta dívka neumřela, ale spí." Oni se mu posmívali.</span> <span class="verse"><a name="25">25</a>A když byl zástup vyhnán, vešel Ježíš dovnitř, vzal dívku za ruku a ona vstala.</span> <span class="verse"><a name="26">26</a>Pověst o tom se rozšířila po celé té krajině.</span> <span class="verse"><a name="27">27</a>Když šel Ježíš odtamtud dál, šli za ním dva slepci a křičeli: "Smiluj se nad námi, Synu Davidův!"</span> <span class="verse"><a name="28">28</a>A když vešel do domu, přistoupili ti slepci k němu. Ježíš jim řekl: "Věříte, že to mohu učinit?" Odpověděli mu: "Ano, Pane."</span> <span class="verse"><a name="29">29</a>Tu se dotkl jejich očí a řekl: "Podle vaší víry se vám staň."</span> <span class="verse"><a name="30">30</a>A otevřely se jim oči. Ježíš jim pohrozil: "Ne, aby se to někdo dověděl!"</span> <span class="verse"><a name="31">31</a>Oni však šli a rozhlásili ho po celé té krajině.</span> <span class="verse"><a name="32">32</a>Když odcházeli, přivedli k němu němého člověka, posedlého zlým duchem.</span> <span class="verse"><a name="33">33</a>A zlý duch byl vyhnán a němý mluvil. Zástupy v údivu říkaly: "Něco takového nebylo v Izraeli nikdy vídáno."</span> <span class="verse"><a name="34">34</a>Ale farizeové říkali: "Ve jménu knížete démonů vyhání démony."</span> <span class="verse"><a name="35">35</a>Ježíš obcházel všechna města i vesnice, učil v jejich synagógách, kázal evangelium království a uzdravoval každou nemoc a každou chorobu.</span> <span class="verse"><a name="36">36</a>Když viděl zástupy, bylo mu jich líto, protože byli vysílení a skleslí jako ovce bez pastýře.</span> <span class="verse"><a name="37">37</a>Tehdy řekl svým učedníkům: "Žeň je velká, dělníků málo."</span> <span class="verse"><a name="38">38</a>Proste proto Pána žně ať vyšle dělníky na svou žeň!"</span> </p></div</div></div></body></html>