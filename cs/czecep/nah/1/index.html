<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/nah/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/nah">Nahum</a> &gt <strong>Chapter 1</strong></div><p><span class="verse"><a name="1">1</a>Výnos o Ninive. Kniha vidění Nahuma Elkóšského.</span> <span class="verse"><a name="2">2</a>Hospodin je Bůh žárlivý a mstitel. Mstitel je Hospodin, vládce rozhořčený. Pomstou stíhá Hospodin své protivníky, hněvem pronásleduje nepřátele.</span> <span class="verse"><a name="3">3</a>Hospodin je shovívavý a velkorysý, ale viníka bez trestu neponechá. Jeho cesta vede vichřicí a bouří, mračna jsou prach zvířený jeho nohama.</span> <span class="verse"><a name="4">4</a>Oboří se na moře a vysuší je, všechny řeky nechá vyschnout. Uvadá Bášan a Karmel, vadne i výhonek Libanónu.</span> <span class="verse"><a name="5">5</a>Hory se před ním třesou, pahorky se zmítají, země před jeho tváří se vzdouvá, svět a všichni, kteří na něm bydlí.</span> <span class="verse"><a name="6">6</a>Kdo odolá jeho hroznému hněvu? Kdo obstojí před jeho planoucím hněvem? Jeho rozhořčení sálá jak oheň, skály se před ním drolí.</span> <span class="verse"><a name="7">7</a>Hospodin je dobrý, je záštitou v den soužení, zná se k těm, kteří se k němu utíkají.</span> <span class="verse"><a name="8">8</a>Valící se povodní učiní konec tomuto místu, tma bude pronásledovat jeho nepřátele.</span> <span class="verse"><a name="9">9</a>Co zamýšlíte proti Hospodinu? On učiní konec. Soužení už podruhé nenastane.</span> <span class="verse"><a name="10">10</a>Zapletou se v hloží svými pitkami zpiti. Jako suché strniště budou zcela pozřeni ohněm.</span> <span class="verse"><a name="11">11</a>Z tebe vyšel ten, který zamýšlí proti Hospodinu zlé věci, ničemný rádce.</span> <span class="verse"><a name="12">12</a>Toto praví Hospodin: Ať si žijí sebepokojněji, ať je jich sebevíc, budou skoseni; ničemník zajde. Pokořoval jsem tě, Sijóne, už tě nebudu pokořovat.</span> <span class="verse"><a name="13">13</a>Jeho jařmo nyní přerazím a spadne z tebe, zpřetrhám tvá pouta.</span> <span class="verse"><a name="14">14</a>A proti tobě, Ašúre, vydává Hospodin příkaz: Nebude již nikoho, kdo by dále rozséval tvé jméno. Z domu tvých bohů vyhladím modly tesané i lité. Připravil jsem ti hrob. Jsi zlořečený.</span> </p></div</div></div></body></html>