<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2pet">2 Peter</a> &gt <strong>Chapter 1</strong></div><p><span class="verse"><a name="1">1</a>Šimon Petr, služebník a apoštol Ježíše Krista, těm, kdo dosáhli stejně vzácné víry jako my díky spravedlnosti našeho Boha a Spasitele Ježíše Krista.</span> <span class="verse"><a name="2">2</a>Milost a pokoj ať se vám rozhojní poznáním Boha a Ježíše, našeho Pána.</span> <span class="verse"><a name="3">3</a>Všecko, čeho je třeba k zbožnému životu, darovala nám jeho božská moc, když jsme poznali toho, který nás povolal vlastní slávou a mocnými činy.</span> <span class="verse"><a name="4">4</a>Tím nám daroval vzácná a převeliká zaslíbení, abyste se tak stali účastnými božské přirozenosti a unikli zhoubě, do níž svět žene jeho zvrácená touha.</span> <span class="verse"><a name="5">5</a>Proto také vynaložte všecku snahu na to, abyste ke své víře připojili ctnost, k ctnosti poznání,</span> <span class="verse"><a name="6">6</a>k poznání zdrženlivost, ke zdrženlivosti trpělivost, k trpělivosti zbožnost,</span> <span class="verse"><a name="7">7</a>ke zbožnosti bratrskou náklonnost a k bratrské náklonnosti lásku.</span> <span class="verse"><a name="8">8</a>Máte-li tyto vlastnosti a rozhojňují-li se ve vás, nezůstanete v poznání našeho Pána Ježíše Krista nečinní a bez ovoce.</span> <span class="verse"><a name="9">9</a>Komu však scházejí, je slepý, krátkozraký a zapomněl na to, že byl očištěn od svých starých hříchů.</span> <span class="verse"><a name="10">10</a>Proto se, bratří, tím více snažte upevňovat své povolání a vyvolení. Budete-li to činit, nikdy neklopýtnete.</span> <span class="verse"><a name="11">11</a>Tak se vám široce otevře přístup do věčného království našeho Pána a Spasitele Ježíše Krista.</span> <span class="verse"><a name="12">12</a>Proto vám hodlám ty věci stále připomínat, ačkoliv o nich víte a jste utvrzeni v pravdě, kterou jste přijali.</span> <span class="verse"><a name="13">13</a>Ale považuji za správné probouzet vás napomínáním, pokud přebývám v tomto těle;</span> <span class="verse"><a name="14">14</a>vím totiž, že je budu muset brzo opustit, jak mi to dal poznat náš Pán Ježíš Kristus.</span> <span class="verse"><a name="15">15</a>Vynasnažím se, abyste si mohli tyto věci vždycky připomínat i po mém odchodu.</span> <span class="verse"><a name="16">16</a>Nedali jsme se vést vymyšlenými bájemi, ale zvěstovali jsme vám slavný příchod našeho Pána Ježíše Krista jako očití svědkové jeho velebnosti.</span> <span class="verse"><a name="17">17</a>On přijal od Boha Otce čest i slávu, když k němu ze svrchované slávy zazněl hlas: Toto jest můj milovaný Syn, v něm jsem nalezl zalíbení.</span> <span class="verse"><a name="18">18</a>A tento hlas, který vyšel z nebe, jsme my slyšeli, když jsme s ním byli na svaté hoře.</span> <span class="verse"><a name="19">19</a>Tím se nám potvrzuje prorocké slovo, a činíte dobře, že se ho držíte; je jako svíce, svítící v temném místě, dokud se nerozbřeskne den a jitřenka vám nevzejde v srdci.</span> <span class="verse"><a name="20">20</a>Toho si buďte především vědomi, že žádné proroctví v Písmu nevzniká z vlastního pochopení skutečnosti.</span> <span class="verse"><a name="21">21</a>Nikdy totiž nebylo vyřčeno proroctví z lidské vůle, nýbrž z popudu Ducha svatého mluvili lidé, poslaní od Boha.</span> </p></div</div></div></body></html>