<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2pet/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2pet">2 Peter</a> &gt <strong>Chapter 3</strong></div><p><span class="verse"><a name="1">1</a>To už je, milovaní, druhý dopis, který vám píšu. Tímto napomínáním chci probouzet vaše čisté smýšlení,</span> <span class="verse"><a name="2">2</a>abyste pamatovali na to, co předpověděli svatí proroci, i na to, co ustanovil Pán a Spasitel skrze vaše apoštoly.</span> <span class="verse"><a name="3">3</a>Především vám chci říci, že ke konci dnů přijdou posměvači, kteří žijí, jak se jim zachce,</span> <span class="verse"><a name="4">4</a>a budou se posmívat: "Kde je ten jeho zaslíbený příchod? Od té doby, co zesnuli otcové, všecko zůstává tak, jak to bylo od počátku stvoření."</span> <span class="verse"><a name="5">5</a>Těm, kdo toto tvrdí, zůstává utajeno, že dávná nebesa i země byly vyvolány slovem Božím z vody a před vodou chráněny.</span> <span class="verse"><a name="6">6</a>Vodou byl také tehdejší svět zatopen a zahynul.</span> <span class="verse"><a name="7">7</a>Týmž slovem jsou udržována nynější nebesa a země, dokud nebudou zničena ohněm; Bůh je ponechal jen do dne soudu a záhuby bezbožných lidí.</span> <span class="verse"><a name="8">8</a>Ale tato jedna věc kéž vám nezůstane skryta, milovaní, že jeden den je u Pána jako tisíc let a 'tisíc let jako jeden den'.</span> <span class="verse"><a name="9">9</a>Pán neotálí splnit svá zaslíbení, jak si to někteří vykládají, nýbrž má s námi trpělivost, protože si nepřeje, aby někdo zahynul, ale chce, aby všichni dospěli k pokání.</span> <span class="verse"><a name="10">10</a>Den Páně přijde jako přichází zloděj. Tehdy nebesa s rachotem zaniknou, vesmír se žárem roztaví a země se všemi lidskými činy bude postavena před soud.</span> <span class="verse"><a name="11">11</a>Když tedy se toto vše rozplyne, jak svatě a zbožně musíte žít vy,</span> <span class="verse"><a name="12">12</a>kteří dychtivě očekáváte příchod Božího dne! V něm se nebesa roztaví v ohni a živly se rozpustí žárem.</span> <span class="verse"><a name="13">13</a>Podle jeho slibu čekáme nové nebe a novou zemi, ve kterých přebývá spravedlnost.</span> <span class="verse"><a name="14">14</a>Proto, milovaní, očekáváte-li takové věci, snažte se, abyste byli čistí a bez poskvrny a mohli ten den očekávat beze strachu před Božím soudem.</span> <span class="verse"><a name="15">15</a>A vězte, že ve své trpělivosti vám Pán poskytuje čas ke spáse, jak vám napsal i náš milý bratr Pavel podle moudrosti, která mu byla dána.</span> <span class="verse"><a name="16">16</a>Mluvil tak o tom ve všech svých listech. Některá místa jsou v nich těžko srozumitelná a neučení a neutvrzení lidé je překrucují, jako i ostatní Písmo, k vlastní záhubě.</span> <span class="verse"><a name="17">17</a>Ale vy, milovaní, protože to víte předem, střezte se, abyste nebyli oklamáni svodem těch neodpovědných lidí a neodpadli od vlastního pevného základu.</span> <span class="verse"><a name="18">18</a>Kéž rostete v milosti a v poznání našeho Pána a Spasitele Ježíše Krista. Jemu buď sláva nyní a až do dne věčnosti.</span> </p></div</div></div></body></html>