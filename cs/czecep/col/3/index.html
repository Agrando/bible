<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/col/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/col">Colossians</a> &gt <strong>Chapter 3</strong></div><p><span class="verse"><a name="1">1</a>Protože jste byli vzkříšeni s Kristem, hledejte to, co je nad vámi, kde Kristus sedí na pravici Boží.</span> <span class="verse"><a name="2">2</a>K tomu směřujte, a ne k pozemským věcem.</span> <span class="verse"><a name="3">3</a>Zemřeli jste a váš život je skryt spolu s Kristem v Bohu.</span> <span class="verse"><a name="4">4</a>Ale až se ukáže Kristus, váš život, tehdy i vy se s ním ukážete v slávě.</span> <span class="verse"><a name="5">5</a>Proto umrtvujte své pozemské sklony: smilstvo, necudnost, vášeň, zlou touhu a hrabivost, která je modloslužbou.</span> <span class="verse"><a name="6">6</a>Pro takové věci přichází Boží hněv.</span> <span class="verse"><a name="7">7</a>I vy jste dříve tak žili.</span> <span class="verse"><a name="8">8</a>Ale nyní odhoďte to všecko: zlobu, hněv, špatnost, rouhání, pomluvy z vašich úst.</span> <span class="verse"><a name="9">9</a>Neobelhávejte jeden druhého, svlecte se sebe starého člověka i s jeho skutky</span> <span class="verse"><a name="10">10</a>a oblecte nového, který dochází pravého poznání, když se obnovuje podle obrazu svého Stvořitele.</span> <span class="verse"><a name="11">11</a>Potom už není Řek a Žid, obřezaný a neobřezaný, barbar, divoch, otrok a svobodný - ale všechno a ve všech Kristus.</span> <span class="verse"><a name="12">12</a>Jako vyvolení Boží, svatí a milovaní, oblecte milosrdný soucit, dobrotu, skromnost, pokoru a trpělivost.</span> <span class="verse"><a name="13">13</a>Snášejte se navzájem a odpouštějte si, má-li kdo něco proti druhému. Jako Pán odpustil vám, odpouštějte i vy.</span> <span class="verse"><a name="14">14</a>Především však mějte lásku, která všechno spojuje k dokonalosti.</span> <span class="verse"><a name="15">15</a>A ve vašem srdci ať vládne mír Kristův, k němuž jste byli povoláni v jedno společné tělo. A buďte vděčni.</span> <span class="verse"><a name="16">16</a>Nechť ve vás přebývá slovo Kristovo v celém svém bohatství: se vší moudrostí se navzájem učte a napomínejte a s vděčností v srdci oslavujte Boha žalmy, chválami a zpěvem, jak vám dává Duch.</span> <span class="verse"><a name="17">17</a>Všechno, cokoli mluvíte nebo děláte, čiňte ve jménu Pána Ježíše a skrze něho děkujte Bohu Otci.</span> <span class="verse"><a name="18">18</a>Ženy, podřizujte se svým mužům, jak se sluší na ty, kdo patří Pánu.</span> <span class="verse"><a name="19">19</a>Muži, milujte své ženy a nechovejte se k nim drsně.</span> <span class="verse"><a name="20">20</a>Děti, poslouchejte ve všem své rodiče, protože se to líbí Pánu.</span> <span class="verse"><a name="21">21</a>Otcové, neponižujte své děti, aby nemalomyslněly.</span> <span class="verse"><a name="22">22</a>Otroci, poslouchejte ve všem své pozemské pány, nejen naoko, abyste se jim po lidsku zalíbili, nýbrž ze srdce, v bázni Páně.</span> <span class="verse"><a name="23">23</a>Cokoli děláte, dělejte upřímně, jako by to nebylo lidem, ale Pánu,</span> <span class="verse"><a name="24">24</a>s vědomím, že jako odměnu dostanete podíl na jeho království. Váš Pán je Kristus, jemu sloužíte.</span> <span class="verse"><a name="25">25</a>Kdo se dopouští křivdy, dostane za to odplatu. Náš Pán nikomu nestraní.</span> </p></div</div></div></body></html>