<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/col/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/col">Colossians</a> &gt <strong>Chapter 4</strong></div><p><span class="verse"><a name="1">1</a>A vy, páni, dávejte otrokům, co jim spravedlivě patří. Pamatujte, že i vy máte Pána v nebi.</span> <span class="verse"><a name="2">2</a>V modlitbách buďte vytrvalí, bděte a děkujte Bohu.</span> <span class="verse"><a name="3">3</a>Modlete se také za nás, aby Bůh otevřel dveře našemu slovu, abych mohl zvěstovat tajemství Kristovo, pro něž jsem teď ve vězení,</span> <span class="verse"><a name="4">4</a>a tak je mohl rozhlásit; neboť k tomu jsem poslán.</span> <span class="verse"><a name="5">5</a>Jednejte moudře ve styku s okolním světem a využijte čas vám svěřený.</span> <span class="verse"><a name="6">6</a>Vaše slovo ať je vždy laskavé a určité; ať víte, jak ke komu promluvit.</span> <span class="verse"><a name="7">7</a>O tom, co je se mnou, vám všechno poví Tychikus, můj milovaný bratr a věrný pomocník, který se mnou slouží Pánu.</span> <span class="verse"><a name="8">8</a>Posílám ho k vám právě proto, abyste se dověděli, jak se nám vede, a aby povzbudil vaše srdce.</span> <span class="verse"><a name="9">9</a>Posílám s ním i Onezima, věrného a milovaného bratra, vašeho krajana. Oni vám povědí všechno, co se tu děje.</span> <span class="verse"><a name="10">10</a>Pozdravuje vás můj spoluvězeň Aristarchos a Barnabášův bratranec Marek, o němž jste již dostali pokyny. Až k vám přijde, přijměte ho.</span> <span class="verse"><a name="11">11</a>Také vás zdraví Ježíš zvaný Justus. Jsou to jediní židé, kteří s námi pracují pro království Boží a jsou také mou útěchou.</span> <span class="verse"><a name="12">12</a>Pozdravuje vás Epafras, váš krajan, služebník Krista Ježíše, který o vás stále zápasí modlitbami, abyste stáli pevně a věrně plnili Boží vůli.</span> <span class="verse"><a name="13">13</a>Mohu dosvědčit, že pro vás i pro Laodikejské a Hierapolské vynakládá mnoho námahy.</span> <span class="verse"><a name="14">14</a>Pozdravuje vás milovaný lékař Lukáš a Démas.</span> <span class="verse"><a name="15">15</a>Pozdravujte bratry v Laodikeji i Nymfu a církev, která se shromažďuje v jejím domě.</span> <span class="verse"><a name="16">16</a>Až tento list u vás přečtete, zařiďte, aby byl čten také v laodikejské církvi a abyste vy četli list Laodikejským.</span> <span class="verse"><a name="17">17</a>A Archippovi řekněte: Hleď, abys konal službu, kterou jsi přijal od Pána.</span> <span class="verse"><a name="18">18</a>Pozdrav mou, Pavlovou rukou. Pamatujte na to, že jsem v poutech. Milost s vámi.</span> </p></div</div></div></body></html>