<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/col/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/col">Colossians</a> &gt <strong>Chapter 2</strong></div><p><span class="verse"><a name="1">1</a>Rád bych, abyste věděli, jak těžký zápas tu podstupuji pro vás, pro Laodikejské i pro ty, kteří mě ani osobně neznají.</span> <span class="verse"><a name="2">2</a>Chci, abyste povzbuzeni v srdci a spojeni láskou hluboce pochopili a plně poznali Boží tajemství, jímž je Kristus;</span> <span class="verse"><a name="3">3</a>v něm jsou skryty všechny poklady moudrosti a poznání.</span> <span class="verse"><a name="4">4</a>Říkám to proto, aby vás nikdo neoklamal líbivými řečmi.</span> <span class="verse"><a name="5">5</a>I když nejsem mezi vámi přítomen, přece jsem duchem s vámi a raduji se, když vidím vaši kázeň a pevnost vaší víry v Krista.</span> <span class="verse"><a name="6">6</a>Žijte v Kristu Ježíši, když jste ho přijali jako Pána.</span> <span class="verse"><a name="7">7</a>V něm zapusťte kořeny, na něm postavte základy, pevně se držte víry, jak jste v ní byli vyučeni, znovu a znovu vzdávejte díky.</span> <span class="verse"><a name="8">8</a>Dejte si pozor, aby vás někdo nesvedl prázdným a klamným filosofováním, založeným na lidských bájích, na vesmírných mocnostech, a ne na Kristu.</span> <span class="verse"><a name="9">9</a>V něm je přece vtělena všechna plnost božství;</span> <span class="verse"><a name="10">10</a>v něm jste i vy dosáhli plnosti. On je hlavou všech mocností a sil.</span> <span class="verse"><a name="11">11</a>V něm jste obřezáni obřízkou, která není udělána lidskou rukou; obřízka Kristova je odložením celého nevykoupeného těla.</span> <span class="verse"><a name="12">12</a>S Kristem jste byli ve křtu pohřbeni a spolu s ním také vzkříšeni vírou v Boha, jenž ho svou mocí vzkřísil z mrtvých.</span> <span class="verse"><a name="13">13</a>Když jste ještě byli mrtvi ve svých vinách a duchovně neobřezáni, probudil nás k životu spolu s ním a všechny viny nám odpustil.</span> <span class="verse"><a name="14">14</a>Vymazal dlužní úpis, jehož ustanovení svědčila proti nám, a zcela jej zrušil tím, že jej přibil na kříž.</span> <span class="verse"><a name="15">15</a>Tak odzbrojil a veřejně odhalil každou mocnost i sílu a slavil nad nimi vítězství.</span> <span class="verse"><a name="16">16</a>Nikdo tedy nemá právo odsuzovat vás za to, co jíte nebo pijete, nebo kvůli svátkům, kvůli novoluní nebo sobotám.</span> <span class="verse"><a name="17">17</a>To všechno je jen stín budoucích věcí, ale skutečnost je Kristus.</span> <span class="verse"><a name="18">18</a>Ať vám neupírá podíl na vykoupení nikdo, kdo si libuje v poníženosti a uctívání andělů, jak to v marné pýše své mysli viděl při svém zasvěcování.</span> <span class="verse"><a name="19">19</a>Takový člověk se nedrží hlavy, Krista, z níž celé tělo, pevně spojené klouby a šlachami, roste Božím růstem.</span> <span class="verse"><a name="20">20</a>Jestliže jste spolu s Kristem zemřeli mocnostem světa, proč si necháváte předpisovat:</span> <span class="verse"><a name="21">21</a>neber to do rukou, nejez, nedotýkej se - jako byste stále ještě byli v moci světa?</span> <span class="verse"><a name="22">22</a>Jsou to lidské předpisy a nauky o věcech, které se použitím ničí.</span> <span class="verse"><a name="23">23</a>Vydávají se za moudrost jako zvláštní projev zbožnosti, sebeponižování nebo tělesné umrtvování, ale nic neznamenají pro ovládání vášní.</span> </p></div</div></div></body></html>