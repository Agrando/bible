<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/zech/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/zech">Zechariah</a> &gt <strong>Chapter 4</strong></div><p><span class="verse"><a name="1">1</a>Potom mě posel, který se mnou mluvil, znovu vzbudil jako toho, kdo musí být probuzen ze spánku,</span> <span class="verse"><a name="2">2</a>a zeptal se mě: "Co vidíš?" Odvětil jsem: "Hle, vidím svícen, celý ze zlata, a na něm nahoře mísa se sedmi kahany. Všechny kahany na něm mají nahoře po sedmi hubičkách.</span> <span class="verse"><a name="3">3</a>A nad ním dvě olivy, jedna z pravé strany a druhá z levé strany mísy."</span> <span class="verse"><a name="4">4</a>Nato jsem se zeptal posla, který se mnou mluvil: "Co to znamená, můj pane?"</span> <span class="verse"><a name="5">5</a>Posel, který se mnou mluvil, mi odpověděl. Řekl mi: "Ty nevíš, co to znamená?" Řekl jsem: "Nevím, můj pane."</span> <span class="verse"><a name="6">6</a>Nato mi řekl: "Toto je slovo Hospodinovo k Zerubábelovi: Ne mocí ani silou, nýbrž mým duchem, praví Hospodin zástupů.</span> <span class="verse"><a name="7">7</a>Čím jsi ty, veliká horo, před Zerubábelem? Rovinou. On vynese poslední kámen za hlučného provolávání: »Jeruzalém došel milosti!«"</span> <span class="verse"><a name="8">8</a>I stalo se ke mně slovo Hospodinovo:</span> <span class="verse"><a name="9">9</a>"Ruce Zerubábelovy tento dům založily, jeho ruce jej také dokončí. »I poznáš, že mě k vám poslal Hospodin zástupů.«</span> <span class="verse"><a name="10">10</a>A kdo pohrdal dnem malých začátků, radostně bude hledět na olovnici v ruce Zerubábelově." "Těch sedm, to jsou oči Hospodinovy, prohledávající celou zemi."</span> <span class="verse"><a name="11">11</a>Nato jsem mu řekl: "Co znamenají ty dvě olivy po pravé i po levé straně svícnu?"</span> <span class="verse"><a name="12">12</a>A dále jsem se ho otázal: "Co znamenají ty dva trsy oliv, které jsou nad dvěma zlatými žlábky, jimiž vytéká zlato?"</span> <span class="verse"><a name="13">13</a>Tu mi řekl: "Ty nevíš, co to znamená?" Řekl jsem: "Nevím, můj pane."</span> <span class="verse"><a name="14">14</a>Odvětil: "To jsou ti dva synové nového oleje, kteří stojí před Pánem celé země."</span> </p></div</div></div></body></html>