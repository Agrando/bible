<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/acts">Acts</a> &gt <strong>Chapter 2</strong></div><p><span class="verse"><a name="1">1</a>Když nastal den letnic, byli všichni shromážděni na jednom místě.</span> <span class="verse"><a name="2">2</a>Náhle se strhl hukot z nebe, jako když se žene prudký vichr, a naplnil celý dům, kde byli.</span> <span class="verse"><a name="3">3</a>A ukázaly se jim jakoby ohnivé jazyky, rozdělily se a na každém z nich spočinul jeden;</span> <span class="verse"><a name="4">4</a>všichni byli naplněni Duchem svatým a začali ve vytržení mluvit jinými jazyky, jak jim Duch dával promlouvat.</span> <span class="verse"><a name="5">5</a>V Jeruzalémě byli zbožní židé ze všech národů na světě,</span> <span class="verse"><a name="6">6</a>a když se ozval ten zvuk, sešlo se jich mnoho a užasli, protože každý z nich je slyšel mluvit svou vlastní řečí.</span> <span class="verse"><a name="7">7</a>Byli ohromeni a divili se: "Což nejsou všichni, kteří tu mluví, z Galileje?</span> <span class="verse"><a name="8">8</a>Jak to, že je slyšíme každý ve své rodné řeči:</span> <span class="verse"><a name="9">9</a>Parthové, Médové a Elamité, obyvatelé Mezopotámie, Judeje a Kappadokie, Pontu a Asie,</span> <span class="verse"><a name="10">10</a>Frygie a Pamfylie, Egypta a krajů Libye u Kyrény a přistěhovalí Římané,</span> <span class="verse"><a name="11">11</a>židé i obrácení pohané, Kréťané i Arabové; všichni je slyšíme mluvit v našich jazycích o velikých skutcích Božích!"</span> <span class="verse"><a name="12">12</a>Žasli a v rozpacích říkali jeden druhému: "Co to má znamenat?"</span> <span class="verse"><a name="13">13</a>Ale jiní říkali s posměškem: "Jsou opilí!"</span> <span class="verse"><a name="14">14</a>Tu vystoupil Petr spolu s jedenácti, pozvedl hlas a oslovil je: "Muži judští a všichni, kdo bydlíte v Jeruzalémě, toto vám chci oznámit, poslouchejte mě pozorně:</span> <span class="verse"><a name="15">15</a>Tito lidé nejsou, jak se domníváte, opilí - vždyť je teprve devět hodin ráno.</span> <span class="verse"><a name="16">16</a>Ale děje se, co bylo řečeno ústy proroka Jóele:</span> <span class="verse"><a name="17">17</a>'A stane se v posledních dnech, praví Bůh, sešlu svého Ducha na všechny lidi, synové vaši a vaše dcery budou mluvit v prorockém vytržení, vaši mládenci budou mít vidění a vaši starci budou mít sny.</span> <span class="verse"><a name="18">18</a>I na své služebníky a na své služebnice v oněch dnech sešlu svého Ducha, a budou prorokovat.</span> <span class="verse"><a name="19">19</a>A učiním divy nahoře na nebi a znamení dole na zemi: krev a oheň a oblaka dýmu.</span> <span class="verse"><a name="20">20</a>Slunce se obrátí v temnotu a měsíc se změní v krev, než přijde den Páně, velký a slavný;</span> <span class="verse"><a name="21">21</a>a každý, kdo vzývá jméno Páně, bude zachráněn.'</span> <span class="verse"><a name="22">22</a>Muži izraelští, slyšte tato slova: Ježíše Nazaretského Bůh potvrdil před vašimi zraky mocnými činy, divy a znameními, která mezi vámi skrze něho činil, jak sami víte.</span> <span class="verse"><a name="23">23</a>Bůh předem rozhodl, aby byl vydán, a vy jste ho rukou bezbožných přibili na kříž a zabili.</span> <span class="verse"><a name="24">24</a>Ale Bůh ho vzkřísil; vytrhl jej z bolestí smrti, a smrt ho nemohla udržet ve své moci.</span> <span class="verse"><a name="25">25</a>David o něm praví: 'Viděl jsem Pána stále před sebou, je mi po pravici, abych nezakolísal;</span> <span class="verse"><a name="26">26</a>proto se mé srdce zaradovalo a jazyk můj se rozjásal, nadto i tělo mé odpočine v naději,</span> <span class="verse"><a name="27">27</a>neboť mě nezanecháš v říši smrti a nedopustíš, aby se tvůj Svatý rozpadl v prach.</span> <span class="verse"><a name="28">28</a>Dal jsi mi poznat cesty života a blízkost tvé tváře mne naplní radostí.'</span> <span class="verse"><a name="29">29</a>Bratří, o praotci Davidovi vám mohu směle říci, že zemřel a byl pohřben; jeho hrob tu máme až dodnes.</span> <span class="verse"><a name="30">30</a>Byl to však prorok a věděl o přísaze, kterou se mu Bůh zavázal, že jeho potomka nastolí na jeho trůn;</span> <span class="verse"><a name="31">31</a>viděl do budoucnosti a mluvil tedy o vzkříšení Kristově, když řekl, že nezůstane v říši smrti a jeho tělo se nerozpadne v prach.</span> <span class="verse"><a name="32">32</a>Tohoto Ježíše Bůh vzkřísil a my všichni to můžeme dosvědčit.</span> <span class="verse"><a name="33">33</a>Byl vyvýšen na pravici Boží a přijal Ducha svatého, kterého Otec slíbil; nyní jej seslal na nás, jak to vidíte a slyšíte.</span> <span class="verse"><a name="34">34</a>David nevstoupil na nebe, ale sám říká: 'Řekl Hospodin mému Pánu: Usedni po mé pravici,</span> <span class="verse"><a name="35">35</a>dokud ti nepoložím nepřátele pod nohy.'</span> <span class="verse"><a name="36">36</a>Ať tedy všechen Izrael s jistotou ví, že toho Ježíše, kterého vy jste ukřižovali, učinil Bůh Pánem a Mesiášem."</span> <span class="verse"><a name="37">37</a>Když to slyšeli, byli zasaženi v srdci a řekli Petrovi i ostatním apoštolům: "Co máme dělat, bratří?"</span> <span class="verse"><a name="38">38</a>Petr jim odpověděl: "Obraťte se a každý z vás ať přijme křest ve jménu Ježíše Krista na odpuštění svých hříchů, a dostanete dar Ducha svatého.</span> <span class="verse"><a name="39">39</a>Neboť to zaslíbení platí vám a vašim dětem i všem daleko široko, které si povolá Pán, náš Bůh."</span> <span class="verse"><a name="40">40</a>A ještě mnoha jinými slovy je Petr zapřísahal a napomínal: "Zachraňte se z tohoto zvráceného pokolení!"</span> <span class="verse"><a name="41">41</a>Ti, kteří přijali jeho slovo, byli pokřtěni a přidalo se k nim toho dne na tři tisíce lidí.</span> <span class="verse"><a name="42">42</a>Vytrvale poslouchali učení apoštolů, byli spolu, lámali chléb a modlili se.</span> <span class="verse"><a name="43">43</a>Všech se zmocnila bázeň, neboť skrze apoštoly se stalo mnoho zázraků a znamení.</span> <span class="verse"><a name="44">44</a>Všichni, kteří uvěřili, byli pospolu a měli všechno společné.</span> <span class="verse"><a name="45">45</a>Prodávali svůj majetek a rozdělovali všem podle toho, jak kdo potřeboval.</span> <span class="verse"><a name="46">46</a>Každého dne pobývali svorně v chrámu, po domech lámali chléb a dělili se o jídlo s radostí a s upřímným srdcem.</span> <span class="verse"><a name="47">47</a>Chválili Boha a byli všemu lidu milí. A Pán denně přidával k jejich společenství ty, které povolával ke spáse.</span> </p></div</div></div></body></html>