<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/acts/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/acts">Acts</a> &gt <strong>Chapter 18</strong></div><p><span class="verse"><a name="1">1</a>Potom odešel Pavel z Athén a přišel do Korintu.</span> <span class="verse"><a name="2">2</a>Tam se setkal s jedním Židem, který se jmenoval Akvila a pocházel z Pontu. Nedávno přišel se svou manželkou Priscillou z Itálie, protože císař Klaudius vydal rozkaz, aby všichni Židé opustili Řím. Pavel se s nimi sblížil,</span> <span class="verse"><a name="3">3</a>zůstal u nich a pracoval s nimi, poněvadž měli stejné řemeslo - dělali stany.</span> <span class="verse"><a name="4">4</a>Každou sobotu mluvil v synagóze a snažil se získat židy i pohany.</span> <span class="verse"><a name="5">5</a>A když přišli z Makedonie Silas a Timoteus, věnoval se Pavel zcela kázání a dokazoval židům, že Ježíš je zaslíbený Mesiáš.</span> <span class="verse"><a name="6">6</a>Židé se však proti Pavlovi postavili a rouhali se. Proto setřásl prach ze svého roucha a řekl: "Vy sami jste odpovědni za svou záhubu. Já jsem vůči vám bez viny a od této chvíle se obrátím k pohanům."</span> <span class="verse"><a name="7">7</a>Odešel ze synagógy a působil v sousedním domě Tita Justa, pohana, který uvěřil v Hospodina.</span> <span class="verse"><a name="8">8</a>Představený synagógy Krispus a všichni, kteří byli v jeho domě, uvěřili Pánu; také mnozí z Korinťanů, kteří Pavla poslouchali, uvěřili a dali se pokřtít.</span> <span class="verse"><a name="9">9</a>Jedné noci měl Pavel vidění, v němž mu Pán řekl: "Neboj se! Mluv a nemlč,</span> <span class="verse"><a name="10">10</a>protože já jsem s tebou a nikdo ti neublíží. Mnozí v tomto městě patří k mému lidu."</span> <span class="verse"><a name="11">11</a>A tak tam Pavel zůstal jeden a půl roku a učil je Božímu slovu.</span> <span class="verse"><a name="12">12</a>Když byl Gallio místodržitelem v Achaji, vystoupili Židé společně proti Pavlovi, přivedli ho na soud</span> <span class="verse"><a name="13">13</a>a takto ho obžalovali: "Tento člověk přemlouvá lidi, aby uctívali Boha v rozporu se zákonem."</span> <span class="verse"><a name="14">14</a>Když se už Pavel chtěl hájit, řekl Gallio Židům: "Kdyby šlo o nějaký přečin nebo dokonce zločin, náležitě bych vás, Židé, vyslechl.</span> <span class="verse"><a name="15">15</a>Poněvadž se to však týká sporů o slova či nějaká jména a váš vlastní zákon, vyřiďte si to sami mezi sebou. Tím se já jako soudce zabývat nebudu."</span> <span class="verse"><a name="16">16</a>A dal rozkaz, aby je vyvedli ze soudní síně.</span> <span class="verse"><a name="17">17</a>Tu se všichni chopili představeného synagógy Sosthena a bili ho přímo před zraky soudce; ale Gallio tomu nevěnoval pozornost.</span> <span class="verse"><a name="18">18</a>Pavel zůstal v Korintě ještě mnoho dní, pak se s bratřími rozloučil a odplul s Priscillou a jejím mužem Akvilou do Sýrie. Protože učinil slib, dal si v Kenchrejích ostříhat vlasy.</span> <span class="verse"><a name="19">19</a>Dostali se do Efezu, kde oba manželé už zůstali. Pavel tam šel do synagógy a hovořil se Židy.</span> <span class="verse"><a name="20">20</a>Ačkoli ho žádali, aby s nimi zůstal delší dobu, on jejich pozvání nepřijal, rozloučil se s nimi a řekl:</span> <span class="verse"><a name="21">21</a>"Já se k vám vrátím, bude-li Bůh chtít." Pak odplul z Efezu</span> <span class="verse"><a name="22">22</a>do Cesareje a odtud se vydal do Jeruzaléma, aby pozdravil církev. Potom odešel do Syrské Antiochie.</span> <span class="verse"><a name="23">23</a>Když tam pobyl nějaký čas, vydal se znovu na cestu. Procházel galatskou krajinou a Frygií a posiloval tam všechny učedníky.</span> <span class="verse"><a name="24">24</a>Mezitím přišel do Efezu Žid jménem Apollos, původem z Alexandrie, muž vzdělaný a výmluvný, který dovedl přesvědčivě vykládat svaté Písmo.</span> <span class="verse"><a name="25">25</a>Byl už poučen o cestě Páně, mluvil s velikým nadšením a učil přesně o Ježíšovi, ale znal jenom křest Janův.</span> <span class="verse"><a name="26">26</a>Začal neohroženě vystupovat v synagóze. Když ho uslyšeli Priscilla a Akvila, vzali ho k sobě a ještě důkladněji mu vyložili Boží cestu.</span> <span class="verse"><a name="27">27</a>Bratří ho také povzbudili v jeho úmyslu vypravit se do Achaje a napsali tamějším učedníkům doporučující dopis. Když tam Apollos přišel, z milosti Boží velmi prospěl těm, kteří uvěřili.</span> <span class="verse"><a name="28">28</a>Ve veřejných rozhovorech překonával židy přesvědčivými důkazy z Písem, že Mesiáš je Ježíš.</span> </p></div</div></div></body></html>