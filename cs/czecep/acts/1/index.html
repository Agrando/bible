<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/acts/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/acts">Acts</a> &gt <strong>Chapter 1</strong></div><p><span class="verse"><a name="1">1</a>První knihu, Theofile, jsem napsal o všem, co Ježíš činil a učil od samého počátku</span> <span class="verse"><a name="2">2</a>až do dne, kdy v Duchu svatém přikázal svým vyvoleným apoštolům, jak si mají počínat, a byl přijat k Bohu;</span> <span class="verse"><a name="3">3</a>jim také po svém umučení mnoha způsoby prokázal, že žije, po čtyřicet dní se jim dával spatřit a učil je o království Božím.</span> <span class="verse"><a name="4">4</a>Když s nimi byl u stolu, nařídil jim, aby neodcházeli z Jeruzaléma: "Čekejte, až se splní Otcovo zaslíbení, o němž jste ode mne slyšeli.</span> <span class="verse"><a name="5">5</a>Jan křtil vodou, vy však budete pokřtěni Duchem svatým, až uplyne těchto několik dní."</span> <span class="verse"><a name="6">6</a>Ti, kteří byli s ním, se ho ptali: "Pane, už v tomto čase chceš obnovit království pro Izrael?"</span> <span class="verse"><a name="7">7</a>Řekl jim: "Není vaše věc znát čas a lhůtu, kterou si Otec ponechal ve své moci;</span> <span class="verse"><a name="8">8</a>ale dostanete sílu Ducha svatého, který na vás sestoupí, a budete mi svědky v Jeruzalémě a v celém Judsku, Samařsku a až na sám konec země."</span> <span class="verse"><a name="9">9</a>Po těch slovech byl před jejich zraky vzat vzhůru a oblak jim ho zastřel.</span> <span class="verse"><a name="10">10</a>A když upřeně hleděli k nebi za ním, jak odchází, hle, stáli vedle nich dva muži v bílém rouchu</span> <span class="verse"><a name="11">11</a>a řekli: "Muži z Galileje, co tu stojíte a hledíte k nebi? Tento Ježíš, který byl od vás vzat do nebe, znovu přijde právě tak, jak jste ho viděli odcházet."</span> <span class="verse"><a name="12">12</a>Potom se z hory, které se říká Olivová, vrátili do Jeruzaléma; není to daleko, jen asi kolik je dovoleno ujít v sobotu.</span> <span class="verse"><a name="13">13</a>Když přišli do města, vystoupili do horní místnosti domu, kde pobývali. Byli to Petr, Jan, Jakub, Ondřej, Filip a Tomáš, Bartoloměj a Matouš, Jakub Alfeův, Šimon Zélóta a Juda Jakubův.</span> <span class="verse"><a name="14">14</a>Ti všichni se svorně a vytrvale modlili spolu se ženami, s Marií, matkou Ježíšovou, a s jeho bratry.</span> <span class="verse"><a name="15">15</a>V těch dnech vstal Petr ve shromáždění bratří - bylo tam pohromadě asi sto dvacet lidí - a řekl:</span> <span class="verse"><a name="16">16</a>"Bratří, muselo se splnit slovo Písma, kde Duch svatý už ústy Davidovými mluvil o Jidášovi, o tom, který na Ježíše přivedl stráže,</span> <span class="verse"><a name="17">17</a>ačkoliv patřil do počtu nás Dvanácti a byl vyvolen ke stejné službě.</span> <span class="verse"><a name="18">18</a>Z odměny za svůj zlý čin si koupil pole, ale pak se střemhlav zřítil, jeho tělo se roztrhlo a všechny vnitřnosti vyhřezly.</span> <span class="verse"><a name="19">19</a>Všichni obyvatelé Jeruzaléma se o tom dověděli a začali tomu poli říkat ve svém jazyce Hakeldama, to znamená Krvavé pole.</span> <span class="verse"><a name="20">20</a>Neboť je psáno v knize Žalmů: 'Jeho obydlí ať zpustne, ať není nikoho, kdo by v něm bydlil'; a jinde je psáno: 'Jeho pověření ať převezme jiný.'</span> <span class="verse"><a name="21">21</a>Proto jeden z těch mužů, kteří s námi chodili po celý čas, kdy Pán Ježíš byl mezi námi,</span> <span class="verse"><a name="22">22</a>od křtu Janova až do dne, kdy byl od nás vzat, musí se spolu s námi stát svědkem jeho zmrtvýchvstání."</span> <span class="verse"><a name="23">23</a>Vybrali tedy dva, Josefa jménem Barsabas, zvaného Justus, a Matěje;</span> <span class="verse"><a name="24">24</a>pak se modlili: "Ty, Pane, znáš srdce všech lidí; ukaž, koho z těch dvou sis vyvolil,</span> <span class="verse"><a name="25">25</a>aby převzal místo v této apoštolské službě, kterou Jidáš opustil a odešel tam, kam patří."</span> <span class="verse"><a name="26">26</a>Potom jim dali losy a los padl na Matěje; tak byl připojen k jedenácti apoštolům.</span> </p></div</div></div></body></html>