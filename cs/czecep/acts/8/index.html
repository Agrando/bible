<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/acts">Acts</a> &gt <strong>Chapter 8</strong></div><p><span class="verse"><a name="1">1</a>Saul schvaloval, že Štěpána zabili. Tehdy začalo kruté pronásledování jeruzalémské církve; všichni kromě apoštolů se rozprchli po Judsku a Samařsku.</span> <span class="verse"><a name="2">2</a>Zbožní muži Štěpána pochovali a velmi nad ním truchlili.</span> <span class="verse"><a name="3">3</a>Saul se však snažil církev zničit: pátral dům od domu, zatýkal muže i ženy a dával je do žaláře.</span> <span class="verse"><a name="4">4</a>Ti, kteří se z Jeruzaléma rozprchli, začali kázat evangelium všude, kam přišli.</span> <span class="verse"><a name="5">5</a>Filip odešel do města Samaří a zvěstoval tam Krista.</span> <span class="verse"><a name="6">6</a>Všichni lidé byli zaujati Filipovými slovy, když je slyšeli, a když viděli znamení, která činil.</span> <span class="verse"><a name="7">7</a>Neboť z mnoha posedlých vycházeli s velikým křikem nečistí duchové a mnoho ochrnutých a chromých bylo uzdraveno.</span> <span class="verse"><a name="8">8</a>A tak nastala veliká radost v tom městě.</span> <span class="verse"><a name="9">9</a>Jeden muž, jménem Šimon, který tam žil, už dlouhou dobu svou magií uváděl v úžas samařský lid; říkal o sobě, že je v něm božská moc.</span> <span class="verse"><a name="10">10</a>Všichni - prostí i významní - mu dychtivě naslouchali a říkali si: "On je ta božská moc, která se nazývá Veliká."</span> <span class="verse"><a name="11">11</a>Poslouchali ho ve všem proto, že na ně dlouhý čas působil svou magií.</span> <span class="verse"><a name="12">12</a>Ale když uvěřili Filipově zvěsti o Božím království a o Ježíši Kristu, dávali se pokřtít muži i ženy.</span> <span class="verse"><a name="13">13</a>Tu uvěřil i sám Šimon, dal se pokřtít, byl stále s Filipem a nevycházel z úžasu, když viděl, jak se tu dějí veliká znamení a mocné činy.</span> <span class="verse"><a name="14">14</a>Když apoštolové v Jeruzalémě uslyšeli, že v Samařsku přijali Boží slovo, poslali k nim Petra a Jana.</span> <span class="verse"><a name="15">15</a>Oni tam přišli a modlili se za ně, aby také jim byl dán Duch svatý,</span> <span class="verse"><a name="16">16</a>neboť ještě na nikoho z nich nesestoupil; byli jen pokřtěni ve jméno Pána Ježíše.</span> <span class="verse"><a name="17">17</a>Petr a Jan tedy na ně vložili ruce a oni přijali Ducha svatého.</span> <span class="verse"><a name="18">18</a>Když Šimon viděl, že ten, na koho apoštolové vloží ruce, dostává Ducha svatého, nabídl jim peníze a řekl:</span> <span class="verse"><a name="19">19</a>"Dejte i mně tu moc, aby Ducha svatého dostal každý, na koho vložím ruce."</span> <span class="verse"><a name="20">20</a>Petr mu odpověděl: "Tvé peníze ať jsou zatraceny i s tebou: Myslil sis, že se Boží dar dá získat za peníze!</span> <span class="verse"><a name="21">21</a>Tato moc není pro tebe a nemůžeš mít na ní podíl, neboť tvé srdce není upřímné před Bohem.</span> <span class="verse"><a name="22">22</a>Odvrať se proto od této své ničemnosti a pros Boha; snad ti odpustí, co jsi zamýšlel.</span> <span class="verse"><a name="23">23</a>Vidím, že jsi pln hořké závisti a v zajetí nepravosti."</span> <span class="verse"><a name="24">24</a>Šimon na to řekl: "Modlete se za mne k Bohu, aby mne nepostihlo nic z toho, o čem jste mluvili."</span> <span class="verse"><a name="25">25</a>Apoštolové i potom vydávali svědectví a kázali slovo Páně. Pak se vraceli do Jeruzaléma a ještě cestou zvěstovali evangelium v mnoha samařských vesnicích.</span> <span class="verse"><a name="26">26</a>Anděl Páně řekl Filipovi: "Vydej se na jih k cestě, která vede z Jeruzaléma do Gázy." Ta cesta je opuštěná.</span> <span class="verse"><a name="27">27</a>Filip se vydal k té cestě a hle, právě přijížděl etiopský dvořan, správce všech pokladů kandaky, to jest etiopské královny. Ten vykonal pouť do Jeruzaléma</span> <span class="verse"><a name="28">28</a>a nyní se vracel na svém voze a četl proroka Izaiáše.</span> <span class="verse"><a name="29">29</a>Duch řekl Filipovi: "Běž k tomu vozu a jdi vedle něho!"</span> <span class="verse"><a name="30">30</a>Filip k němu přiběhl, a když uslyšel, že ten člověk čte proroka Izaiáše, zeptal se: "Rozumíš tomu, co čteš?"</span> <span class="verse"><a name="31">31</a>On odpověděl: "Jak bych mohl, když mi to nikdo nevyloží!" A pozval Filipa, aby nastoupil a sedl si vedle něho.</span> <span class="verse"><a name="32">32</a>To místo Písma, které četl, znělo: 'Jako ovce vedená na porážku, jako beránek, němý, když ho stříhají, ani on neotevřel ústa.</span> <span class="verse"><a name="33">33</a>Ponížil se, a proto byl soud nad ním zrušen; kdo bude moci vypravovat o jeho potomcích? Vždyť jeho život na této zemi byl ukončen.'</span> <span class="verse"><a name="34">34</a>Dvořan se obrátil k Filipovi: "Vylož mi, prosím, o kom to prorok mluví - sám o sobě, či o někom jiném?"</span> <span class="verse"><a name="35">35</a>Tu Filip začal u toho slova Písma a zvěstoval mu Ježíše.</span> <span class="verse"><a name="36">36</a>Jak pokračovali v cestě, přijeli k místu, kde byla voda. Dvořan řekl: "Zde je voda. Co brání, abych byl pokřtěn?"</span> <span class="verse"><a name="37">37</a>--- fehlt/missing</span> <span class="verse"><a name="38">38</a>Dal zastavit vůz a oba, Filip i dvořan, sestoupili do vody a Filip jej pokřtil.</span> <span class="verse"><a name="39">39</a>Když vystoupili z vody, Duch Páně se Filipa zmocnil a dvořan ho už neviděl, ale radoval se a jel dál svou cestou.</span> <span class="verse"><a name="40">40</a>Filip se pak ocitl v Azótu. Procházel všemi městy a přinášel jim radostnou zvěst, až se dostal do Cesareje.</span> </p></div</div></div></body></html>