<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/acts">Acts</a> &gt <strong>Chapter 24</strong></div><p><span class="verse"><a name="1">1</a>Za pět dní přišel velekněz Ananiáš s několika staršími a s nějakým Tertullem právníkem, a dostavili se k místodržiteli, aby na Pavla podali žalobu. Když byl Pavel předvolán,</span> <span class="verse"><a name="2">2</a>Tertullus začal obžalobu: "Vznešený Félixi, tvou zásluhou se těšíme dokonalému míru a tvou moudrou péčí spěje všechno u tohoto národa k lepšímu.</span> <span class="verse"><a name="3">3</a>Vždy a všude to přijímáme s velikou vděčností.</span> <span class="verse"><a name="4">4</a>Ale abych tě už déle nezdržoval, prosím tě, abys byl tak laskav a krátce nás vyslechl.</span> <span class="verse"><a name="5">5</a>Shledali jsme, že tento člověk jako morová nákaza po celém světě vyvolává nepokoje mezi Židy a je hlavou nazorejské sekty.</span> <span class="verse"><a name="6">6</a>Pokusil se i znesvětit chrám a my jsme ho zadrželi.</span> <span class="verse"><a name="7">7</a>--- fehlt/missing</span> <span class="verse"><a name="8">8</a>Až ho budeš vyslýchat, můžeš se sám přesvědčit o tom všem, co na něj žalujeme."</span> <span class="verse"><a name="9">9</a>K jeho řeči se připojili i Židé a tvrdili, že je tomu tak.</span> <span class="verse"><a name="10">10</a>Když ho místodržitel vyzval k obhajobě, Pavel promluvil: "Vím, že už mnoho let vykonáváš úřad soudce v tomto národě, a proto s klidnou myslí přednáším svou obhajobu.</span> <span class="verse"><a name="11">11</a>Můžeš si zjistit, že tomu není víc než dvanáct dní, co jsem přišel do Jeruzaléma, abych se poklonil Bohu,</span> <span class="verse"><a name="12">12</a>a ani v chrámu, ani v synagógách, ani jinde ve městě mě nikdo nepřistihl, že bych se s někým přel anebo dokonce podněcoval vzpouru davu.</span> <span class="verse"><a name="13">13</a>A nemohou dokázat před tebou nic, pro co mě nyní žalují.</span> <span class="verse"><a name="14">14</a>Přiznávám se ti však k tomu, že podle směru, který oni označují za sektu, sloužím Bohu svých předků: Věřím všemu, co je napsáno v zákoně Mojžíšově a v prorockých knihách,</span> <span class="verse"><a name="15">15</a>a tak jako oni mám naději v Bohu, že jednou spravedliví i nespravedliví vstanou k soudu.</span> <span class="verse"><a name="16">16</a>Proto i já se vždy snažím zachovat neporušené svědomí před Bohem i lidmi.</span> <span class="verse"><a name="17">17</a>Po mnoha letech jsem se vrátil, abych svému národu odevzdal peněžitou podporu a přinesl oběti v chrámě.</span> <span class="verse"><a name="18">18</a>A při nich mě tam po očistném obřadu spatřili. Nedošlo při tom ani k shluku, ani k výtržnostem.</span> <span class="verse"><a name="19">19</a>Byli tam ovšem někteří Židé z provincie Asie a ti by měli být přítomni před tebou a přednést žalobu, mají-li něco proti mně.</span> <span class="verse"><a name="20">20</a>Anebo tito přítomní ať řeknou, jaký zločin na mně našli, když jsem stál před veleradou,</span> <span class="verse"><a name="21">21</a>kromě toho, že jsem mezi nimi zvolal: 'Pro víru ve zmrtvýchvstání jsem dnes od vás souzen.'"</span> <span class="verse"><a name="22">22</a>Pak Félix, ač dobře znal všecko o tom učení, odročil přelíčení a řekl: "Jakmile přijde velitel Lysias, rozhodnu ve vaší při."</span> <span class="verse"><a name="23">23</a>Nařídil důstojníkovi, aby Pavla držel v mírné vazbě a nikomu z jeho přátel nebránil, kdyby mu chtěl posloužit.</span> <span class="verse"><a name="24">24</a>Po několika dnech přišel Félix se svou manželkou Drusillou, která byla židovka, dal si zavolat Pavla a poslouchal jeho výklad o víře v Krista Ježíše.</span> <span class="verse"><a name="25">25</a>Když však Pavel začal hovořit o spravedlnosti a zdrženlivosti a o budoucím soudu, pocítil Félix úzkost a řekl: "Pro dnešek můžeš jít, až budu mít čas, dám si tě zase zavolat."</span> <span class="verse"><a name="26">26</a>Zároveň doufal, že dostane od Pavla peníze. Proto si ho také dal častěji zavolat a hovořil s ním.</span> <span class="verse"><a name="27">27</a>Po dvou letech se stal jeho nástupcem Porcius Festus. Ale Félix zanechal Pavla ve vazbě, protože se chtěl zavděčit Židům.</span> </p></div</div></div></body></html>