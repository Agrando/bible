<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/acts">Acts</a> &gt <strong>Chapter 3</strong></div><p><span class="verse"><a name="1">1</a>Petr a Jan šli o třetí hodině do chrámu k odpolední modlitbě.</span> <span class="verse"><a name="2">2</a>Právě tam přinášeli nějakého člověka, chromého od narození; každý den ho posadili u chrámové brány, které se říká Krásná, aby prosil o almužnu ty, kdo tam vcházeli.</span> <span class="verse"><a name="3">3</a>Když viděl přicházet do chrámu Petra a Jana, prosil také je o almužnu.</span> <span class="verse"><a name="4">4</a>Petr spolu s Janem na něj upřeli zrak a řekli: "Pohleď na nás!"</span> <span class="verse"><a name="5">5</a>Obrátil se k nim a čekal, že od nich něco dostane.</span> <span class="verse"><a name="6">6</a>Petr však řekl: "Stříbro ani zlato nemám, ale co mám, to ti dám: ve jménu Ježíše Krista Nazaretského vstaň a choď!"</span> <span class="verse"><a name="7">7</a>Vzal ho za pravou ruku a pomáhal mu vstát; a vtom se chromému zpevnily klouby,</span> <span class="verse"><a name="8">8</a>vyskočil na nohy, vzpřímil se a začal chodit. Vešel s nimi do chrámu, chodil, skákal radostí a chválil Boha.</span> <span class="verse"><a name="9">9</a>A všichni ho viděli, jak chodí a chválí Boha.</span> <span class="verse"><a name="10">10</a>Když poznali, že je to ten, co sedal a žebral před chrámem u Krásné brány, žasli a byli u vytržení nad tím, co se stalo.</span> <span class="verse"><a name="11">11</a>Protože se držel Petra a Jana, všichni se k nim v úžasu sběhli do sloupoví, kterému se říká Šalomounovo.</span> <span class="verse"><a name="12">12</a>Když to Petr viděl, promluvil k lidu: "Muži izraelští, proč nad tím žasnete a proč hledíte na nás, jako bychom svou vlastní mocí nebo zbožností způsobili, že tento člověk chodí?</span> <span class="verse"><a name="13">13</a>Bůh Abrahamův, Izákův a Jákobův, Bůh našich otců oslavil svého služebníka Ježíše, kterého vy jste vydali a kterého jste se před Pilátem zřekli, když ho chtěl osvobodit.</span> <span class="verse"><a name="14">14</a>Svatého a spravedlivého jste se zřekli a vyprosili jste si propuštění vraha.</span> <span class="verse"><a name="15">15</a>Původce života jste zabili, Bůh ho však vzkřísil z mrtvých a my jsme toho svědky.</span> <span class="verse"><a name="16">16</a>A protože tento člověk, kterého tu vidíte a poznáváte, uvěřil v jeho jméno, moc Ježíšova mu dala sílu a zdraví - a víra, kterou jméno Ježíšovo v něm vzbudilo, úplně ho uzdravila před vašima očima.</span> <span class="verse"><a name="17">17</a>Vím ovšem, bratří, že jste jednali z nevědomosti, stejně jako vaši vůdcové.</span> <span class="verse"><a name="18">18</a>Bůh však tímto způsobem vyplnil, co předem ohlásil ústy všech proroků, že jeho Mesiáš bude trpět.</span> <span class="verse"><a name="19">19</a>Proto čiňte pokání a obraťte se, aby byly smazány vaše hříchy</span> <span class="verse"><a name="20">20</a>a přišel čas Hospodinův, čas odpočinutí, kdy pošle Ježíše, Mesiáše, kterého vám určil.</span> <span class="verse"><a name="21">21</a>On zůstane v nebi až do chvíle, kdy bude všechno nové, jak o tom Bůh od věků mluvil ústy svých svatých proroků.</span> <span class="verse"><a name="22">22</a>Mojžíš řekl: 'Hospodin, náš Bůh, vám povolá proroka z vašich bratří, jako jsem já; toho budete poslouchat ve všem, co vám řekne.'</span> <span class="verse"><a name="23">23</a>A 'každý, kdo toho proroka neuposlechne, bude vyhlazen z mého lidu.'</span> <span class="verse"><a name="24">24</a>Také všichni ostatní proroci, kolik jich jen od Samuele bylo, přinášeli zvěst právě o těchto dnech.</span> <span class="verse"><a name="25">25</a>Vás se týkají zaslíbení proroků i smlouva, kterou Bůh uzavřel s vašimi otci, když řekl Abrahamovi: 'V tvém potomstvu budou požehnány všechny národy na zemi.'</span> <span class="verse"><a name="26">26</a>Především pro vás povolal svého služebníka a poslal ho k vám, aby vám přinesl požehnání a odvrátil každého od jeho hříchů."</span> </p></div</div></div></body></html>