<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/acts">Acts</a> &gt <strong>Chapter 4</strong></div><p><span class="verse"><a name="1">1</a>Když Petr a Jan ještě mluvili k lidu, přišli na ně kněží s velitelem chrámové stráže a saduceji,</span> <span class="verse"><a name="2">2</a>rozhořčeni, že učí lid a hlásají, že v Ježíši je vzkříšení z mrtvých.</span> <span class="verse"><a name="3">3</a>Násilím se jich chopili a vsadili je na noc do vězení, neboť už byl večer.</span> <span class="verse"><a name="4">4</a>Ale mnozí z těch, kteří slyšeli Boží slovo, uvěřili, takže jich bylo již na pět tisíc.</span> <span class="verse"><a name="5">5</a>Druhý den se shromáždili jeruzalémští představitelé židů, starší a znalci zákona,</span> <span class="verse"><a name="6">6</a>velekněz Annáš, Kaifáš, Jan a Alexandr a ostatní z velekněžského rodu,</span> <span class="verse"><a name="7">7</a>dali předvést Petra a Jana a začali je vyslýchat: "Jakou mocí a v jakém jménu jste to učinili?"</span> <span class="verse"><a name="8">8</a>Tu Petr, naplněn Duchem svatým, k nim promluvil: "Vůdcové lidu a starší,</span> <span class="verse"><a name="9">9</a>když nás dnes vyšetřujete pro dobrodiní, které jsme prokázali nemocnému člověku, a ptáte se, kdo ho uzdravil,</span> <span class="verse"><a name="10">10</a>vězte vy všichni i celý izraelský národ: Stalo se to ve jménu Ježíše Krista Nazaretského, kterého vy jste ukřižovali, ale Bůh ho vzkřísil z mrtvých. Mocí jeho jména stojí tento člověk před vámi zdráv.</span> <span class="verse"><a name="11">11</a>Ježíš je ten kámen, který jste vy stavitelé odmítli, ale on se stal kamenem úhelným.</span> <span class="verse"><a name="12">12</a>V nikom jiném není spásy; není pod nebem jiného jména, zjeveného lidem, jímž bychom mohli být spaseni."</span> <span class="verse"><a name="13">13</a>Když viděli odvahu Petrovu i Janovu a shledali, že jsou to lidé neučení a prostí, žasli; poznávali, že jsou to ti, kteří bývali s Ježíšem.</span> <span class="verse"><a name="14">14</a>A když viděli, že ten uzdravený člověk tam stojí s nimi, neměli, co by na to řekli.</span> <span class="verse"><a name="15">15</a>Poručili jim, aby opustili zasedání; pak se mezi sebou radili:</span> <span class="verse"><a name="16">16</a>"Co s těmi lidmi uděláme? Bůh skrze ně způsobil zřejmý zázrak. Všichni, kdo bydlí v Jeruzalémě, to vědí, a my to nemůžeme popřít.</span> <span class="verse"><a name="17">17</a>Aby se to však příliš nerozneslo v lidu, pohrozíme jim, že už Ježíše nikomu nesmějí zvěstovat."</span> <span class="verse"><a name="18">18</a>Zavolali je tedy a přikázali jim, aby jméno Ježíšovo vůbec nerozhlašovali a o něm neučili.</span> <span class="verse"><a name="19">19</a>Ale Petr a Jan jim odpověděli: "Posuďte sami, zda je před Bohem správné, abychom poslouchali vás, a ne jeho.</span> <span class="verse"><a name="20">20</a>Neboť o tom, co jsme viděli a slyšeli, nemůžeme mlčet."</span> <span class="verse"><a name="21">21</a>A tak jim pohrozili a propustili je, protože nenašli nic, zač by je mohli potrestat; také měli obavy z lidu, neboť všichni chválili Boha za to, co se stalo.</span> <span class="verse"><a name="22">22</a>Tomu chromému, který byl zázračně uzdraven, bylo totiž už přes čtyřicet let.</span> <span class="verse"><a name="23">23</a>Když byli Petr a Jan propuštěni, vrátili se mezi své a oznámili, co jim řekli velekněží a starší.</span> <span class="verse"><a name="24">24</a>Když to bratří uslyšeli, pozdvihli jednomyslně hlas k Bohu a řekli: "Pane, který jsi učinil nebe i zemi i moře a všecko, co je v nich,</span> <span class="verse"><a name="25">25</a>ty jsi skrze Ducha svatého ústy našeho otce Davida, svého služebníka, řekl: 'Proč zuří pohané hněvem a národy osnují marná spiknutí?</span> <span class="verse"><a name="26">26</a>Povstávají králové země a vladaři se srocují proti Hospodinu a jeho Mesiáši.'</span> <span class="verse"><a name="27">27</a>Opravdu se srotili v tomto městě Herodes a Pontius Pilát spolu s pohany i s národem izraelským proti tvému svatému služebníku Ježíšovi, kterého jsi posvětil,</span> <span class="verse"><a name="28">28</a>a vykonali, co tvá ruka a tvá vůle předem určila.</span> <span class="verse"><a name="29">29</a>Pohleď tedy, Pane, na jejich hrozby a dej svým služebníkům, aby s odvahou a odhodlaně mluvili tvé slovo;</span> <span class="verse"><a name="30">30</a>a vztahuj svou ruku k uzdravování, čiň znamení a zázraky skrze jméno svého svatého služebníka Ježíše."</span> <span class="verse"><a name="31">31</a>Když se pomodlili, otřáslo se místo, kde byli shromážděni, a všichni byli naplněni Duchem svatým a s odvahou mluvili slovo Boží.</span> <span class="verse"><a name="32">32</a>Všichni, kdo uvěřili, byli jedné mysli a jednoho srdce a nikdo neříkal o ničem, co měl, že je to jeho vlastní, nýbrž měli všechno společné.</span> <span class="verse"><a name="33">33</a>Boží moc provázela svědectví apoštolů o vzkříšení Pána Ježíše a na všech spočívala veliká milost.</span> <span class="verse"><a name="34">34</a>Nikdo mezi nimi netrpěl nouzi, neboť ti, kteří měli pole nebo domy, prodávali je, a peníze, které utržili,</span> <span class="verse"><a name="35">35</a>skládali apoštolům k nohám. Z toho se rozdávalo každému, jak potřeboval.</span> <span class="verse"><a name="36">36</a>Také Josef, kterého apoštolové nazvali Barnabáš - to znamená 'syn útěchy' - levita původem z Kypru,</span> <span class="verse"><a name="37">37</a>měl pole, prodal je, peníze přinesl a položil před apoštoly.</span> </p></div</div></div></body></html>