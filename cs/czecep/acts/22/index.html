<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/acts/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/acts">Acts</a> &gt <strong>Chapter 22</strong></div><p><span class="verse"><a name="1">1</a>"Bratří a otcové, vyslechněte, co vám chci nyní říci na svou obhajobu."</span> <span class="verse"><a name="2">2</a>Když uslyšeli, že k nim mluví hebrejsky, úplně se uklidnili a Pavel pokračoval:</span> <span class="verse"><a name="3">3</a>"Já jsem Žid a narodil jsem se v Tarsu v Kilikii, ale vychován jsem byl zde v Jeruzalémě. V Gamalielově škole jsem byl přesně vyučen zákonu našich otců. Byl jsem právě tak plný horlivosti pro Boha, jako jste dnes vy všichni,</span> <span class="verse"><a name="4">4</a>a víru v Ježíše Krista jsem pronásledoval až na smrt, muže i ženy jsem dával spoutat a uvěznit,</span> <span class="verse"><a name="5">5</a>jak mi může dosvědčit velekněz a celý sbor starších. Od nich jsem dostal doporučující dopisy pro židovské souvěrce v Damašku a vydal jsem se tam, abych tamější stoupence nové víry přivedl v poutech do Jeruzaléma a dal je potrestat.</span> <span class="verse"><a name="6">6</a>Když jsem ještě byl na cestě a blížil se k Damašku, kolem poledne mě najednou obklopilo jasné světlo z nebe.</span> <span class="verse"><a name="7">7</a>Padl jsem na zem a uslyšel jsem hlas, který mi pravil: 'Saule, Saule, proč mě pronásleduješ?'</span> <span class="verse"><a name="8">8</a>Já jsem odpověděl: 'Kdo jsi, Pane?' A on mi řekl: 'Já jsem Ježíš Nazaretský, kterého ty pronásleduješ.'</span> <span class="verse"><a name="9">9</a>Moji průvodci viděli sice světlo, ale neslyšeli hlas toho, kdo ke mně mluvil.</span> <span class="verse"><a name="10">10</a>Řekl jsem: 'Co mám dělat, Pane?' A Pán mi řekl: 'Vstaň a pokračuj v cestě do Damašku; tam ti bude řečeno všechno, co ti Bůh ukládá.'</span> <span class="verse"><a name="11">11</a>Protože jsem byl oslepen jasem toho světla, museli mě moji druhové vzít za ruku a tak mě dovedli do Damašku.</span> <span class="verse"><a name="12">12</a>Jeden muž, zbožný podle Božího zákona, jménem Ananiáš, který měl dobrou pověst u všech místních židů,</span> <span class="verse"><a name="13">13</a>přišel za mnou, přistoupil ke mně a řekl: 'Bratře Saule, otevři oči!' A já jsem v tu chvíli nabyl zraku.</span> <span class="verse"><a name="14">14</a>On mi řekl: 'Bůh našich otců si tě vyvolil, abys poznal jeho vůli, spatřil jeho Spravedlivého a slyšel hlas z jeho úst.</span> <span class="verse"><a name="15">15</a>Budeš jeho svědkem před všemi lidmi a budeš mluvit o tom, co jsi viděl a slyšel.</span> <span class="verse"><a name="16">16</a>Nuže neváhej! Vstaň, vzývej jeho jméno a dej se pokřtít, abys byl obmyt ze svých hříchů.'</span> <span class="verse"><a name="17">17</a>Když jsem se potom vrátil do Jeruzaléma a modlil se v chrámě, upadl jsem do vytržení mysli.</span> <span class="verse"><a name="18">18</a>Spatřil jsem Pána, jak mi říká: 'Pospěš si a rychle odejdi z Jeruzaléma, protože nepřijmou tvé svědectví o mně.'</span> <span class="verse"><a name="19">19</a>Já jsem odpověděl: 'Pane, oni vědí, že jsem dával uvěznit a bičovat v synagógách ty, kdo v tebe věří.</span> <span class="verse"><a name="20">20</a>Když byla prolévána krev tvého svědka Štěpána, byl jsem při tom, schvaloval jsem to a hlídal jsem šaty těch, kdo ho kamenovali.'</span> <span class="verse"><a name="21">21</a>Ale Pán mi řekl: 'Jdi, neboť já tě chci poslat daleko k pohanům!' "</span> <span class="verse"><a name="22">22</a>Poslouchali ho až do chvíle, kdy řekl tato slova; ale pak začali křičet: "Sprovoď ho ze světa! Nesmí zůstat na živu!"</span> <span class="verse"><a name="23">23</a>Protože křičeli, strhávali ze sebe šaty a házeli do vzduchu prach,</span> <span class="verse"><a name="24">24</a>rozkázal velitel vojákům, aby Pavla zavedli do pevnosti; dal jim pokyn, aby při výslechu použili bičování, neboť chtěl zjistit, proč proti němu tolik běsní.</span> <span class="verse"><a name="25">25</a>Když ho přivázali, řekl Pavel důstojníkovi, který měl službu: "Smíte bičovat římského občana, a to bez soudu?"</span> <span class="verse"><a name="26">26</a>Když to důstojník uslyšel, šel k veliteli a hlásil mu to. Řekl mu: "Co chceš dělat? Ten člověk je římský občan!"</span> <span class="verse"><a name="27">27</a>Velitel přišel k Pavlovi a ptal se ho: "Řekni mi, jsi římský občan?" On odpověděl: "Ano."</span> <span class="verse"><a name="28">28</a>Velitel mu na to řekl: "Já jsem získal toto občanství za veliké peníze." Ale Pavel prohlásil: "Já jsem se jako římský občan už narodil."</span> <span class="verse"><a name="29">29</a>Ihned od něho odstoupili ti, co ho měli vyslýchat. A velitel dostal strach, když se dověděl, že Pavel je římský občan, a on ho dal spoutat.</span> <span class="verse"><a name="30">30</a>Na druhý den, aby bezpečně zjistil, z čeho židé Pavla obviňují, dal ho vyvést z vězení a nařídil, aby se shromáždili velekněží a celá rada.</span> </p></div</div></div></body></html>