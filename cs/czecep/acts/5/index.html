<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/acts/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/acts">Acts</a> &gt <strong>Chapter 5</strong></div><p><span class="verse"><a name="1">1</a>Také nějaký muž, jménem Ananiáš, a jeho manželka Safira prodali svůj pozemek.</span> <span class="verse"><a name="2">2</a>Ananiáš si však s vědomím své ženy dal nějaké peníze stranou, zbytek přinesl a položil apoštolům k nohám.</span> <span class="verse"><a name="3">3</a>Ale Petr mu řekl: "Ananiáši, proč satan ovládl tvé srdce, že jsi lhal Duchu svatému a dal stranou část peněz za to pole?</span> <span class="verse"><a name="4">4</a>Bylo tvé a mohl sis je přece ponechat; a když jsi je prodal, mohl jsi s penězi naložit podle svého. Jak ses mohl odhodlat k tomuto činu? Nelhal jsi lidem, ale Bohu!"</span> <span class="verse"><a name="5">5</a>Když to Ananiáš uslyšel, skácel se a byl mrtev; a na všechny, kteří to slyšeli, padla velká bázeň.</span> <span class="verse"><a name="6">6</a>Mladší z bratří ho přikryli, vynesli a pohřbili.</span> <span class="verse"><a name="7">7</a>Asi po třech hodinách vstoupila jeho žena, netušíc, co se stalo.</span> <span class="verse"><a name="8">8</a>Petr se na ni obrátil: "Pověz mi, prodali jste to pole opravdu jen za tolik peněz?" Ona řekla: "Ano, jen za tolik."</span> <span class="verse"><a name="9">9</a>Petr jí řekl: "Proč jste se smluvili a tak pokoušeli Ducha Páně? Hle, za dveřmi je slyšet kroky těch, kteří pochovali tvého muže; ti odnesou i tebe."</span> <span class="verse"><a name="10">10</a>A hned se skácela u jeho nohou a zemřela. Když ti mládenci vstoupili dovnitř, našli ji mrtvou. Vynesli ji a pohřbili k jejímu muži.</span> <span class="verse"><a name="11">11</a>A velká bázeň padla na celou církev i na všechny, kteří o tom slyšeli.</span> <span class="verse"><a name="12">12</a>Mezi lidem se rukama apoštolů dálo mnoho znamení a divů. Všichni se svorně scházeli v Šalomounově sloupoví</span> <span class="verse"><a name="13">13</a>a nikdo jiný se neodvažoval k nim přidružit, ale lid je chválil a ctil.</span> <span class="verse"><a name="14">14</a>A stále přibývalo mnoho mužů i žen, kteří uvěřili Pánu.</span> <span class="verse"><a name="15">15</a>Dokonce vynášeli nemocné i na ulici a kladli je na lehátka a na nosítka, aby na některého padl aspoň Petrův stín, až půjde kolem.</span> <span class="verse"><a name="16">16</a>Také z ostatních míst v okolí Jeruzaléma se scházelo množství lidí; přinášeli nemocné a sužované nečistými duchy a všichni byli uzdravováni.</span> <span class="verse"><a name="17">17</a>Ale velekněz a jeho stoupenci, totiž saducejská strana, byli naplněni závistí;</span> <span class="verse"><a name="18">18</a>chopili se apoštolů a vsadili je do městského vězení.</span> <span class="verse"><a name="19">19</a>Anděl Páně však v noci otevřel dveře vězení, vyvedl apoštoly ven a řekl:</span> <span class="verse"><a name="20">20</a>"Jděte znovu do chrámu a zvěstujte lidu ta slova života."</span> <span class="verse"><a name="21">21</a>Oni poslechli, vešli na úsvitě do chrámu a učili. Jakmile se dostavil velekněz se svými lidmi, svolali veleradu a všechny starší izraelské a poslali pro apoštoly do vězení.</span> <span class="verse"><a name="22">22</a>Když tam stráže došly, vězení bylo prázdné. Vrátili se tedy a hlásili:</span> <span class="verse"><a name="23">23</a>"Dveře žaláře jsme našli pevně zavřené a stráže stály před nimi, ale když jsme otevřeli, nikoho jsme uvnitř nenašli."</span> <span class="verse"><a name="24">24</a>Když ta slova uslyšel velitel chrámové stráže a velekněží, nedovedli si vysvětlit, co se to mohlo stát.</span> <span class="verse"><a name="25">25</a>Tu přišel nějaký člověk a oznámil jim: "Ti muži, které jste vsadili do vězení, jsou v chrámě a učí lid."</span> <span class="verse"><a name="26">26</a>Velitel a stráž tedy pro ně došli a vedli je, ale bez násilí; báli se totiž, aby je lid nezačal kamenovat.</span> <span class="verse"><a name="27">27</a>Když je přivedli, postavili je před radu a velekněz je začal vyslýchat:</span> <span class="verse"><a name="28">28</a>"Důrazně jsme vám zakázali učit o tom člověku, a vy jste tím svým učením naplnili celý Jeruzalém; a na nás byste chtěli svalit odpovědnost za jeho krev!"</span> <span class="verse"><a name="29">29</a>Petr a apoštolové odpověděli: "Boha je třeba poslouchat, ne lidi.</span> <span class="verse"><a name="30">30</a>Bůh našich otců vzkřísil Ježíše, kterého vy jste pověsili na kříž a zabili;</span> <span class="verse"><a name="31">31</a>toho Bůh vyvýšil jako vůdce a spasitele a dal mu místo po své pravici, aby přinesl Izraeli pokání a odpuštění hříchů.</span> <span class="verse"><a name="32">32</a>My jsme svědkové toho všeho a s námi Duch svatý, kterého Bůh dal těm, kdo ho poslouchají."</span> <span class="verse"><a name="33">33</a>Když to velekněží slyšeli, rozlítili se a chtěli apoštoly zabít.</span> <span class="verse"><a name="34">34</a>Tu vstal ve veleradě farizeus jménem Gamaliel, učitel zákona, kterého si vážil všechen lid; poručil, aby je na chvíli vyvedli ven,</span> <span class="verse"><a name="35">35</a>a řekl: "Dobře si rozmyslete, Izraelci, co s těmi lidmi chcete udělat.</span> <span class="verse"><a name="36">36</a>Před nedávnem povstal Theudas a tvrdil, že je Vyvolený; přidalo se k němu asi čtyři sta mužů. Když byl zabit, byli všichni jeho stoupenci rozprášeni a nakonec z toho nebylo nic.</span> <span class="verse"><a name="37">37</a>Po něm povstal ve dnech soupisu Judas Galilejský a strhl za sebou lid; také on zahynul a jeho stoupenci byli rozehnáni.</span> <span class="verse"><a name="38">38</a>Proto vám teď radím: Nechte tyto lidi a propusťte je. Pochází-li tento záměr a toto dílo z lidí, rozpadne se samo;</span> <span class="verse"><a name="39">39</a>pochází-li z Boha, nebudete moci ty lidi vyhubit - nechcete přece bojovat proti Bohu." Dali mu za pravdu;</span> <span class="verse"><a name="40">40</a>zavolali apoštoly, poručili je zbičovat, zakázali jim mluvit ve jménu Ježíšovu a pak je propustili.</span> <span class="verse"><a name="41">41</a>A oni odcházeli z velerady s radostnou myslí, že se jim dostalo té cti, aby nesli potupu pro jeho jméno.</span> <span class="verse"><a name="42">42</a>Dále učili den co den v chrámě i po domech a hlásali evangelium, že Ježíš je Mesiáš.</span> </p></div</div></div></body></html>