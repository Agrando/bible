<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ezra/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ezra">Ezra</a> &gt <strong>Chapter 10</strong></div><p><span class="verse"><a name="1">1</a>Zatímco se Ezdráš modlil, vyznával hříchy a v pláči se před Božím domem vrhl k zemi, shromáždilo se k němu z Izraele převeliké shromáždění mužů, žen i dětí a lid se dal do usedavého pláče.</span> <span class="verse"><a name="2">2</a>Tu promluvil Šekanjáš, syn Jechíelův, ze synů Élamových, a řekl Ezdrášovi: "Zpronevěřili jsme se svému Bohu, když jsme si přivedli ženy cizinky z národů země. Přesto je ještě pro Izraele naděje.</span> <span class="verse"><a name="3">3</a>Uzavřeme nyní smlouvu se svým Bohem, že propustíme všechny ženy cizinky i jejich děti podle rozhodnutí Panovníka i těch, kdo se třesou před příkazem našeho Boha. Ať se stane podle Zákona!</span> <span class="verse"><a name="4">4</a>Vstaň! To bude tvůj úkol. My jsme s tebou. Buď rozhodný a jednej!"</span> <span class="verse"><a name="5">5</a>Ezdráš vstal a vyzval předáky kněží, levitů i všeho Izraele k přísaze, že budou jednat podle toho slova. A oni přísahali.</span> <span class="verse"><a name="6">6</a>Pak odešel Ezdráš od Božího domu a šel do komory Jóchanana, syna Eljašíbova. Vešel tam, nejedl chleba a nepil vody a truchlil nad zpronevěrou přesídlenců.</span> <span class="verse"><a name="7">7</a>Dali rozhlásit všem synům přesídlenců v Judsku a Jeruzalémě, aby se shromáždili do Jeruzaléma.</span> <span class="verse"><a name="8">8</a>Nedostaví-li se někdo do tří dnů podle rozhodnutí předáků a starších, všechen jeho majetek propadne klatbě a on bude vyloučen ze shromáždění přesídlenců.</span> <span class="verse"><a name="9">9</a>K třetímu dni se shromáždili do Jeruzaléma všichni muži judští a benjamínští. Bylo to dvacátého dne devátého měsíce. Všechen lid se usadil na prostranství u Božího domu. Chvěli se kvůli té věci i kvůli dešťům.</span> <span class="verse"><a name="10">10</a>Tu povstal kněz Ezdráš a řekl jim: "Zpronevěřili jste se, že jste si přivedli ženy cizinky. Rozmnožili jste provinění Izraele.</span> <span class="verse"><a name="11">11</a>Nyní vzdejte chválu Hospodinu, Bohu svých otců, a jednejte podle jeho vůle. Oddělte se od národů země a od žen cizinek!"</span> <span class="verse"><a name="12">12</a>Celé shromáždění hlasitě odpovědělo: "Ano, budeme jednat podle tvého slova.</span> <span class="verse"><a name="13">13</a>Avšak lidu je mnoho a je doba dešťů. Nemůžeme stát venku. To není záležitost, která se vyřídí za den nebo dva, vždyť tohoto přestupku se dopustilo mnoho z nás.</span> <span class="verse"><a name="14">14</a>Ať naši předáci zastupují celé shromáždění. Každý, kdo si v našich městech přivedl ženu cizinku, přijde v určený čas a s ním starší příslušného města a jeho soudcové. Je třeba, abychom od sebe odvrátili planoucí hněv svého Boha a odstranili tuto věc."</span> <span class="verse"><a name="15">15</a>Jen Jónatan, syn Asáelův, a Jachzejáš, syn Tikvův, se postavili proti tomu, a Mešulám a levita Šabetaj je podporovali.</span> <span class="verse"><a name="16">16</a>Ale synové přesídlenců to učinili tak, že kněz Ezdráš si oddělil muže, představitele rodů, všechny jmenovitě podle jejich otcovských rodů. Zasedli prvního dne desátého měsíce, aby věc vyšetřili.</span> <span class="verse"><a name="17">17</a>Do prvního dne prvního měsíce dokončili šetření u všech mužů, kteří si přivedli ženy cizinky.</span> <span class="verse"><a name="18">18</a>Ukázalo se, že z kněžských synů si přivedli ženy cizinky tito: ze synů Jéšuy, syna Jósadakova, a z jeho bratří: Maasejáš, Elíezer, Jaríb a Gedaljáš.</span> <span class="verse"><a name="19">19</a>Podáním ruky slíbili, že své ženy propustí. Za své provinění obětovali berana.</span> <span class="verse"><a name="20">20</a>Ze synů Imerových: Chananí a Zebadjáš.</span> <span class="verse"><a name="21">21</a>Ze synů Charimových: Maasejáš, Elijáš, Šemajáš, Jechíel a Uzijáš.</span> <span class="verse"><a name="22">22</a>Z Pašchúrových synů: Eljóenaj, Maasejáš, Jišmael, Netanel, Józabad a Eleasa.</span> <span class="verse"><a name="23">23</a>Z levitů: Józabad, Šimeí, Kelajáš čili Kelíta, Petachjáš, Júda a Elíezer.</span> <span class="verse"><a name="24">24</a>Ze zpěváků: Eljašíb. Z vrátných: Šalum, Telem a Úri.</span> <span class="verse"><a name="25">25</a>Z ostatního Izraele: Z Pareóšových synů: Ramjáš, Jizijáš, Malkijáš, Mijamín, Eleazar, Malkijáš a Benajáš.</span> <span class="verse"><a name="26">26</a>Z Élamových synů: Matanjáš, Zekarjáš, Jechíel, Abdí, Jeremót a Elijáš.</span> <span class="verse"><a name="27">27</a>Ze Zatúových synů: Eljóenaj, Eljašíb, Matanjáš, Jeremót, Zabad a Azíza.</span> <span class="verse"><a name="28">28</a>Z Bebajových synů: Jóchanan, Chananjáš, Zabaj, Atlaj.</span> <span class="verse"><a name="29">29</a>Z Baníových synů: Mešulam, Malúk, Adajáš, Jašúb, Šeal, Jeramót.</span> <span class="verse"><a name="30">30</a>Z Pachat-moábových synů: Adna, Kelal, Benajáš, Maasejáš, Matanjáš, Besalel, Binúj a Menaše.</span> <span class="verse"><a name="31">31</a>Dále Charimovi synové: Elíezer, Jišijáš, Malkijáš, Šemajáš, Šimeón,</span> <span class="verse"><a name="32">32</a>Binjamín, Malúk, Šemarjáš.</span> <span class="verse"><a name="33">33</a>Z Chašúmových synů: "Matenaj, Matata, Zabad, Elípelet, Jeremaj, Menaše, Šimeí.</span> <span class="verse"><a name="34">34</a>Z Baníových synů: Maadaj, Amram a Úel,</span> <span class="verse"><a name="35">35</a>Benajáš, Bedjáš, Keluhí,</span> <span class="verse"><a name="36">36</a>Vanjáš, Meremót, Eljašíb,</span> <span class="verse"><a name="37">37</a>Matanjáš, Matenaj, Jaasaj,</span> <span class="verse"><a name="38">38</a>Baní, Binúj, Šimeí,</span> <span class="verse"><a name="39">39</a>Šelemjáš, Nátan, Adajáš,</span> <span class="verse"><a name="40">40</a>Maknadbaj, Šašaj, Šaraj,</span> <span class="verse"><a name="41">41</a>Azarel, Šelemjáš, Šemarjáš,</span> <span class="verse"><a name="42">42</a>Šalúm, Amarjáš, Jósef.</span> <span class="verse"><a name="43">43</a>Z Nébových synů: Jeíel, Matitjáš, Zabad, Zebína, Jadaj, Jóel, Benajáš.</span> <span class="verse"><a name="44">44</a>Ti všichni si vzali ženy cizinky. Byly mezi nimi i ženy, s nimiž už zplodili syny.</span> </p></div</div></div></body></html>