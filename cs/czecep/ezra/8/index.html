<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ezra/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ezra">Ezra</a> &gt <strong>Chapter 8</strong></div><p><span class="verse"><a name="1">1</a>Toto jsou představitelé svých rodů a seznam rodů těch, kteří se mnou vyšli z Babylóna za kralování krále Artaxerxa:</span> <span class="verse"><a name="2">2</a>Z Pinchasových synů Geršóm, z Ítamarových synů Daníel, z Davidových synů Chatúš.</span> <span class="verse"><a name="3">3</a>Z Šekanjášových synů..., z Pareóšových synů Zekarjáš; spolu s ním bylo zapsáno do seznamu rodů sto padesát mužů.</span> <span class="verse"><a name="4">4</a>Z Pachat-moábových synů Eljóenaj, syn Zerachjášův, a s ním dvě stě mužů.</span> <span class="verse"><a name="5">5</a>Z Šekanjášových synů Jachíezelův syn a s ním tři sta mužů.</span> <span class="verse"><a name="6">6</a>Z Adínových synů Ebed, syn Jónatanův, a s ním padesát mužů.</span> <span class="verse"><a name="7">7</a>Z Élamových synů Ješajáš, syn Ataljášův, a s ním sedmdesát mužů.</span> <span class="verse"><a name="8">8</a>Z Šefatjášových synů Zebadjáš, syn Míkaelův, a s ním osmdesát mužů.</span> <span class="verse"><a name="9">9</a>Z Jóabových synů Óbadjáš, syn Jechíelův, a s ním dvě stě osmnáct mužů.</span> <span class="verse"><a name="10">10</a>Z Šelómítových synů syn Jósifjášův a s ním sto šedesát mužů.</span> <span class="verse"><a name="11">11</a>Z Bébajových synů Zekarjáš, syn Bébajův, a s ním dvacet osm mužů.</span> <span class="verse"><a name="12">12</a>Z Azgádových synů nejmladší syn Jóchanan a s ním sto deset mužů.</span> <span class="verse"><a name="13">13</a>Z Adoníkamových synů ti poslední. Jejich jména jsou: Elípelet, Jeíel a Šemajáš a s nimi šedesát mužů.</span> <span class="verse"><a name="14">14</a>Z Bigvajových synů Útaj a Zabúd a s ním sedmdesát mužů.</span> <span class="verse"><a name="15">15</a>Shromáždil jsem je u řeky, která vtéká do Ahavy. Tam jsme tábořili tři dny. Pátral jsem mezi lidem a kněžími, ale nenašel jsem tam ani jednoho z levitů.</span> <span class="verse"><a name="16">16</a>Proto jsem poslal pro představitele, pro Elíezera, Aríela, Šemajáše, Elnatana, Jaríba, druhého Elnatana, Nátana, Zekarjáše a Mešulama, i pro učeného Jójaríba a Elnatana.</span> <span class="verse"><a name="17">17</a>Dal jsem jim vzkaz pro Ida, představitele místa Kasifji; naučil jsem je, co mají mluvit k Idovi a k jeho bratřím, chrámovým nevolníkům v místě Kasifji, aby nám přivedli sluhy pro dům našeho Boha.</span> <span class="verse"><a name="18">18</a>Dobrotivá ruka našeho Boha byla nad námi, takže nám přivedli prozíravého muže ze synů Machlího, syna Léviho, syna Izraelova, a to Šerebjáše s jeho syny a bratry, celkem osmnáct;</span> <span class="verse"><a name="19">19</a>dále Chašabjáše a s ním Ješajáše ze synů Merarího s jeho bratry a jejich syny, celkem dvacet.</span> <span class="verse"><a name="20">20</a>A chrámových nevolníků, které dal David a velmožové k službě levitům, bylo dvě stě dvacet. Ti všichni byli uvedeni jménem.</span> <span class="verse"><a name="21">21</a>Tam u řeky Ahavy jsem vyhlásil půst, bychom se před svým Bohem pokořili a vyprosili si u něho pro sebe, pro své dítky a i pro všechen svůj majetek přímou cestu.</span> <span class="verse"><a name="22">22</a>Ostýchal jsem se totiž žádat od krále ozbrojený doprovod a jízdu, aby nám na cestě pomáhali proti nepříteli; řekli jsme králi: "Dobrotivá ruka našeho Boha je nade všemi, kdo ho hledají, ale jeho moc a hněv je proti všem, kdo ho opouštějí."</span> <span class="verse"><a name="23">23</a>Proto jsme se postili a prosili jsme v této věci svého Boha, a on naše prosby přijal.</span> <span class="verse"><a name="24">24</a>Pak jsem oddělil dvanáct kněžských předáků; k nim Šerebjáše, Chašabjáše a s nimi deset jejich bratří.</span> <span class="verse"><a name="25">25</a>Odvážil jsem jim stříbro a zlato i předměty jako oběť pozdvihování pro dům našeho Boha, to, co obětoval král se svými rádci a jeho velmožové i všechen Izrael, který tam byl.</span> <span class="verse"><a name="26">26</a>Odvážil a předal jsem jim šest set padesát talentů stříbra, stříbrných nádob za sto talentů, zlata sto talentů,</span> <span class="verse"><a name="27">27</a>dvacet zlatých koflíků po tisíci darejcích a dva předměty z výborného nazlátlého bronzu, žádoucí jako zlato.</span> <span class="verse"><a name="28">28</a>Přitom jsem jim řekl: "Jste svatí Hospodinu, i tyto předměty jsou svaté. Toto stříbro a zlato je dobrovolný obětní dar pro Hospodina, Boha vašich otců.</span> <span class="verse"><a name="29">29</a>Bedlivě to opatrujte, dokud to neodvážíte před předáky kněží a levitů i předáky izraelských rodů v Jeruzalémě v komorách Hospodinova domu."</span> <span class="verse"><a name="30">30</a>Kněží a levité převzali odvážené stříbro a zlato i předměty, aby je dopravili do Jeruzaléma, do domu našeho Boha.</span> <span class="verse"><a name="31">31</a>Dvanáctý den prvního měsíce jsme se vydali od řeky Ahavy na cestu do Jeruzaléma a ruka našeho Boha byla nad námi. Vysvobozovala nás z rukou nepřátel a těch, kteří nám, na cestě strojili úklady.</span> <span class="verse"><a name="32">32</a>Přišli jsme do Jeruzaléma a strávili jsme tam tři dny.</span> <span class="verse"><a name="33">33</a>Čtvrtého dne bylo odváženo stříbro, zlato i předměty v domě našeho Boha a předáno knězi Meremótovi, synu Úrijášovu, za přítomnosti Eleazara, syna Pinchasova, a za přítomnosti levitů Józabada, syna Jéšuova, a Nóadjáše, syna Binújova,</span> <span class="verse"><a name="34">34</a>všechno podle počtu a váhy. Hned také byla zapsána celková váha.</span> <span class="verse"><a name="35">35</a>Synové přesídlenců, kteří přišli ze zajetí, přinesli zápalné oběti Bohu Izraele: dvanáct býků za celý Izrael, devadesát šest beranů, sedmdesát sedm beránků, dvanáct kozlů v oběť za hřích, všechno jako zápalnou oběť pro Hospodina.</span> <span class="verse"><a name="36">36</a>Královská nařízení odevzdali královským satrapům a místodržitelům v Zaeufratí a ti podporovali lid i Boží dům.</span> </p></div</div></div></body></html>