<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2cor/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2cor">2 Corinthians</a> &gt <strong>Chapter 13</strong></div><p><span class="verse"><a name="1">1</a>Nyní se k vám chystám už potřetí - 'ústy dvou nebo tří svědků bude potvrzena každá výpověď'.</span> <span class="verse"><a name="2">2</a>Řekl jsem to už, když jsem byl u vás podruhé, a nyní to v dopise opakuji těm nekajícím hříšníkům i všem ostatním: až znovu přijdu, nebudu nikoho šetřit -</span> <span class="verse"><a name="3">3</a>žádáte-li důkaz toho, že skrze mne mluví Kristus, ten, který vůči vám není slabý, nýbrž je mezi vámi mocný.</span> <span class="verse"><a name="4">4</a>Zemřel sice na kříži v slabosti, ale z Boží moci je živ. I my jsme s ním slabí, ale pro vás budeme společně s ním žít z moci Boží.</span> <span class="verse"><a name="5">5</a>Sami sebe se ptejte, zda vskutku žijete z víry, sami sebe zkoumejte. Což nechápete, že Ježíš Kristus je mezi vámi? Ledaže jste před ním neobstáli!</span> <span class="verse"><a name="6">6</a>Doufám, že poznáte, že my jsme obstáli.</span> <span class="verse"><a name="7">7</a>Modlíme se k Bohu, abyste neudělali nic zlého - nejde nám o to, aby se ukázalo, jak my jsme obstáli, ale abyste vy činili to, co je správné, i kdybychom my neobstáli.</span> <span class="verse"><a name="8">8</a>Vždyť nic nezmůžeme proti pravdě, nýbrž jen ve jménu pravdy.</span> <span class="verse"><a name="9">9</a>Radujeme se, kdykoli vy jste silní, i když my jsme slabí. Za to se také modlíme - za vaši nápravu.</span> <span class="verse"><a name="10">10</a>Píšu vám to proto, abych, až přijdu, nemusel být přísný na základě pravomoci, kterou mi přece Pán dal k budování, nikoli k boření.</span> <span class="verse"><a name="11">11</a>Nakonec, bratří: žijte v radosti, napravujte své nedostatky, povzbuzujte se, buďte jednomyslní, pokojní, a Bůh lásky a pokoje bude s vámi. Pozdravte jedni druhé svatým políbením.</span> <span class="verse"><a name="12">12</a>Pozdravují vás všichni bratří.</span> <span class="verse"><a name="13">13</a>Milost našeho Pána Ježíše Krista a láska Boží a přítomnost Ducha svatého se všemi vámi.</span> </p></div</div></div></body></html>