<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2cor">2 Corinthians</a> &gt <strong>Chapter 12</strong></div><p><span class="verse"><a name="1">1</a>Musím se pochlubit, i když to není k užitku; přicházím teď k viděním a zjevením Páně.</span> <span class="verse"><a name="2">2</a>Vím o člověku v Kristu, který byl před čtrnácti lety přenesen až do třetího nebe; zda to bylo v těle či mimo tělo, nevím - Bůh to ví.</span> <span class="verse"><a name="3">3</a>A vím o tomto člověku, že byl přenesen do ráje - zda v těle či mimo tělo, nevím, Bůh to ví -</span> <span class="verse"><a name="4">4</a>a uslyšel nevypravitelná slova, jež není člověku dovoleno vyslovit.</span> <span class="verse"><a name="5">5</a>Tím se budu chlubit, sám sebou se chlubit nebudu, leda svými slabostmi.</span> <span class="verse"><a name="6">6</a>I kdybych se chtěl chlubit, nebyl bych pošetilý, vždyť bych mluvil pravdu. Nechám toho však, aby si někdo o mně nemyslil víc, než co na mně vidí nebo ode mne slyší.</span> <span class="verse"><a name="7">7</a>A abych se nepovyšoval pro výjimečnost zjevení, jichž se mi dostalo, byl mi dán do těla osten, posel satanův, který mne sráží, abych se nepovyšoval.</span> <span class="verse"><a name="8">8</a>Kvůli tomu jsem třikrát volal k Pánu, aby mne toho zbavil,</span> <span class="verse"><a name="9">9</a>ale on mi řekl: "Stačí, když máš mou milost; vždyť v slabosti se projeví má síla." A tak se budu raději chlubit slabostmi, aby na mně spočinula moc Kristova.</span> <span class="verse"><a name="10">10</a>Proto rád přijímám slabost, urážky, útrapy, pronásledování a úzkosti pro Krista. Vždyť právě když jsem sláb, jsem silný.</span> <span class="verse"><a name="11">11</a>Propadl jsem nerozumu - ale k tomu jste mě donutili vy! Vždyť já bych měl být doporučován od vás! Nejsem přece v ničem pozadu za těmi veleapoštoly, i když nic nejsem.</span> <span class="verse"><a name="12">12</a>Znaky mého apoštolství se mezi vámi projevily s přesvědčivou vytrvalostí, v znameních, divech a mocných činech.</span> <span class="verse"><a name="13">13</a>V čem jste byli zkráceni ve srovnání s ostatními církvemi? Snad v tom, že jsem se vám nestal břemenem? Promiňte mi tuto křivdu!</span> <span class="verse"><a name="14">14</a>Jsem teď potřetí připraven jít k vám - a zase vám nebudu břemenem! Nestojím o váš majetek, nýbrž o vás. Děti přece nestřádají pro rodiče, nýbrž rodiče pro děti.</span> <span class="verse"><a name="15">15</a>Já velmi rád vynaložím všecko, ano vydám i sám sebe pro vaše duše. Když vás tak velice miluji, mám snad za to být méně milován?</span> <span class="verse"><a name="16">16</a>Na obtíž jsem vám tedy nebyl; ale co když jsem chytrák, který vás obelstil?</span> <span class="verse"><a name="17">17</a>Poslal jsem k vám snad někoho, skrze něhož jsem vás obral?</span> <span class="verse"><a name="18">18</a>Vybídl jsem Tita, aby vás navštívil, a spolu s ním jsem poslal ještě jednoho bratra. Obral vás snad Titus? Nejednali jsme v témž duchu a nešli ve stejných šlépějích?</span> <span class="verse"><a name="19">19</a>Už dávno si možná myslíte, že se chceme před vámi hájit. Nikoli, mluvíme v Kristu před tváří Boží, a to všecko, milí bratří, k vašemu růstu.</span> <span class="verse"><a name="20">20</a>Obávám se totiž, abych vás při svém příchodu neshledal, jakými bych vás mít nechtěl, a abych také já nebyl shledán, jakým vy mne mít nechcete - aby nepovstaly sváry, řevnivost, vášně, neurvalost, pomluvy, donašečství, nadutost, zmatky.</span> <span class="verse"><a name="21">21</a>Bojím se, až zase přijdu, aby mne Bůh před vámi nepokořil a abych se nemusel trápit nad mnohými z těch, kteří předtím žili v hříchu a dosud se v pokání neodvrátili od své nečistoty, necudnosti a bezuzdnosti.</span> </p></div</div></div></body></html>