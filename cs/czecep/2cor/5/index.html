<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2cor/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2cor">2 Corinthians</a> &gt <strong>Chapter 5</strong></div><p><span class="verse"><a name="1">1</a>Víme přece, že bude-li stan našeho pozemského života stržen, čeká nás příbytek od Boha, věčný dům v nebesích, který nebyl zbudován rukama.</span> <span class="verse"><a name="2">2</a>Proto zde sténáme touhou, abychom byli oděni šatem nebeským.</span> <span class="verse"><a name="3">3</a>Vždyť jen když jej oblékneme, nebudeme shledáni nazí.</span> <span class="verse"><a name="4">4</a>Pokud jsme totiž v tomto stanu, sténáme pod těžkým břemenem, neboť nechceme, aby z nás bylo svlečeno naše pozemské tělo, nýbrž aby přes ně bylo oblečeno nebeské, aby to, co je smrtelné, bylo pohlceno životem.</span> <span class="verse"><a name="5">5</a>Ten, kdo nás k tomu připravil a dal nám již Ducha jako závdavek, je Bůh.</span> <span class="verse"><a name="6">6</a>Jsme tedy stále plni důvěry, neboť víme, že pokud jsme doma v tomto těle, nejsme doma u Pána -</span> <span class="verse"><a name="7">7</a>žijeme přece z víry, ne z toho, co vidíme.</span> <span class="verse"><a name="8">8</a>V této důvěře chceme raději odejít z těla a být už doma u Pána.</span> <span class="verse"><a name="9">9</a>Proto nám také nadevše záleží na tom, abychom se mu líbili, ať už odcházíme domů nebo zůstáváme v cizině.</span> <span class="verse"><a name="10">10</a>Vždyť se všichni musíme ukázat před soudným stolcem Kristovým, aby každý dostal odplatu za to, co činil ve svém životě, ať dobré či zlé.</span> <span class="verse"><a name="11">11</a>Protože známe tuto bázeň před Pánem, přesvědčujeme lidi. Bůh vidí do našeho srdce a doufám, že i vy ve svém svědomí do našeho srdce vidíte.</span> <span class="verse"><a name="12">12</a>Nechceme se vám znovu doporučovat, nýbrž dáváme vám příležitost, abyste se námi chlubili a měli se čím bránit lidem, kteří se chlubí tím, co je před očima, a ne tím, co je v srdci.</span> <span class="verse"><a name="13">13</a>Když jsme byli ve vytržení, bylo to mezi Bohem a námi, když jsme při smyslech, je to pro vás.</span> <span class="verse"><a name="14">14</a>Vždyť nás má ve své moci láska Kristova - nás, kteří jsme pochopili, že jeden zemřel za všecky, a že tedy všichni zemřeli;</span> <span class="verse"><a name="15">15</a>a za všechny zemřel proto, aby ti, kteří jsou naživu, nežili už sami sobě, nýbrž tomu, kdo za ně zemřel i vstal.</span> <span class="verse"><a name="16">16</a>A tak od nynějška už nikoho neposuzujeme podle lidských měřítek. Ačkoli jsme dříve viděli Krista po lidsku, nyní ho už takto neznáme.</span> <span class="verse"><a name="17">17</a>Kdo je v Kristu, je nové stvoření. Co je staré, pominulo, hle, je tu nové!</span> <span class="verse"><a name="18">18</a>To všecko je z Boha, který nás smířil sám se sebou skrze Krista a pověřil nás, abychom sloužili tomuto smíření.</span> <span class="verse"><a name="19">19</a>Neboť v Kristu Bůh usmířil svět se sebou. Nepočítá lidem jejich provinění a nám uložil zvěstovat toto smíření.</span> <span class="verse"><a name="20">20</a>Jsme tedy posly Kristovými, Bůh vám domlouvá našimi ústy; na místě Kristově vás prosíme: dejte se smířit s Bohem!</span> <span class="verse"><a name="21">21</a>Toho, který nepoznal hřích, kvůli nám ztotožnil s hříchem, abychom v něm dosáhli Boží spravedlnosti.</span> </p></div</div></div></body></html>