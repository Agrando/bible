<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2cor">2 Corinthians</a> &gt <strong>Chapter 9</strong></div><p><span class="verse"><a name="1">1</a>O pomoci bratřím je vlastně zbytečné vám psát.</span> <span class="verse"><a name="2">2</a>Znám přece vaši ochotu, o níž s hrdostí makedonským bratřím říkám, že Achaia je už od loňska připravena. Vaše horlivost byla pobídkou pro mnohé z nich.</span> <span class="verse"><a name="3">3</a>Posílám však tyto bratry proto, aby se moje hrdost na vás v této věci neukázala prázdnou chloubou: chtěl bych, abyste byli připraveni tak, jak jsem jim o tom vyprávěl.</span> <span class="verse"><a name="4">4</a>Kdyby se mnou přišli makedonští a shledali, že nejste připraveni, bylo by to velkým zahanbením pro nás - natož pak pro vás! - protože jsme o vás mluvili s takovou jistotou.</span> <span class="verse"><a name="5">5</a>Proto jsem pokládal za nutné vyzvat tyto bratry, aby k vám šli napřed a připravili váš dávno slíbený dar, tak aby byl pohotově a byla to opravdu štědrost a ne lakota.</span> <span class="verse"><a name="6">6</a>Vždyť kdo skoupě rozsévá, bude také skoupě sklízet, a kdo štědře rozsévá, bude také štědře sklízet.</span> <span class="verse"><a name="7">7</a>Každý ať dává podle toho, jak se ve svém srdci předem rozhodl, ne s nechutí ani z donucení; vždyť 'radostného dárce miluje Bůh'.</span> <span class="verse"><a name="8">8</a>Bůh má moc zahrnout vás všemi dary své milosti, abyste vždycky měli dostatek všeho, co potřebujete, a ještě vám přebývalo pro každé dobré dílo,</span> <span class="verse"><a name="9">9</a>jak je psáno: 'Rozdělil štědře, obdaroval nuzné, dobrota jeho trvá navěky.'</span> <span class="verse"><a name="10">10</a>Ten, který 'dává semeno k setbě i chléb k jídlu', dá vzrůst vaší setbě a rozmnoží 'plody vaší spravedlnosti'.</span> <span class="verse"><a name="11">11</a>Vším způsobem budete obohacováni, abyste mohli být velkoryse štědří; tak povzbudíme mnohé, aby vzdávali díky Bohu.</span> <span class="verse"><a name="12">12</a>Neboť služba této oběti nejen doplňuje, v čem mají bratří nedostatek, nýbrž také rozhojňuje díkůvzdání Bohu:</span> <span class="verse"><a name="13">13</a>Přesvědčeni touto vaší službou budou slavit Boha za to, jak jste se podřídili Kristovu evangeliu a jak štědře se projevuje vaše společenství s nimi i se všemi.</span> <span class="verse"><a name="14">14</a>Budou se za vás modlit a po vás toužit pro nesmírnou milost, kterou vám Bůh dal.</span> <span class="verse"><a name="15">15</a>Bohu budiž vzdán dík za jeho nevystižitelný dar!</span> </p></div</div></div></body></html>