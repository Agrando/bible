<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>To zase začínáme sami sebe doporučovat? Či potřebujeme snad jako někdo doporučující listy k vám nebo od vás?</span> <span class="verse"><a name="2">2</a>Naším doporučujícím listem jste vy sami; je napsán na našem srdci, všichni jej znají a mohou číst.</span> <span class="verse"><a name="3">3</a>Je přece zjevné, že vy jste listem Kristovým, vzniklým z naší služby a napsaným ne inkoustem, nýbrž Duchem Boha živého, ne na kamenných deskách, nýbrž na živých deskách lidských srdcí.</span> <span class="verse"><a name="4">4</a>Odvažujeme se to říci, protože důvěřujeme v Boha skrze Krista.</span> <span class="verse"><a name="5">5</a>Ne že bychom mohli tuto způsobilost přičítat sami sobě na základě toho, co je v nás; naše způsobilost je od Boha,</span> <span class="verse"><a name="6">6</a>který nás učinil způsobilými sloužit nové smlouvě, jež není založena na liteře, nýbrž na Duchu. Litera zabíjí, ale Duch dává život.</span> <span class="verse"><a name="7">7</a>Jestliže smlouva literami vytesaná do kamene sloužila smrti, a přece byla nastolena s oslňující slávou, takže synové Izraele nemohli pohlédnout na tvář Mojžíšovu pro její pomíjivou zář -</span> <span class="verse"><a name="8">8</a>oč slavnější bude služba Ducha!</span> <span class="verse"><a name="9">9</a>Byla-li služba vedoucí k odsouzení slavná, oč ji převyšuje služba spravedlnosti!</span> <span class="verse"><a name="10">10</a>Ano, ona sláva vůbec nebyla slávou ve srovnání s touto slávou vše přesahující!</span> <span class="verse"><a name="11">11</a>Jestliže přišlo slavně to, co pomíjí, oč slavnější je to, co zůstává!</span> <span class="verse"><a name="12">12</a>Když tedy máme takovou naději, smíme vystupovat s plnou otevřeností a jistotou.</span> <span class="verse"><a name="13">13</a>Nepočínáme si jako Mojžíš, který zahaloval svou tvář závojem, aby synové Izraele nespatřili konec té pomíjející záře.</span> <span class="verse"><a name="14">14</a>Avšak jejich myšlení na tom ustrnulo. Až do dnešního dne zůstává onen závoj při čtení staré smlouvy a zůstává skryto, že je zrušen v Kristu.</span> <span class="verse"><a name="15">15</a>A tak až podnes, když se čte Mojžíš, leží na jejich srdci závoj.</span> <span class="verse"><a name="16">16</a>Avšak 'když se obrátí k Pánu, je závoj odstraněn'.</span> <span class="verse"><a name="17">17</a>Duch je tím Pánem, kde je Duch Páně, tam je svoboda.</span> <span class="verse"><a name="18">18</a>Na odhalené tváři nás všech se zrcadlí slavná zář Páně, a tak jsme proměňováni k jeho obrazu ve stále větší slávě - to vše mocí Ducha Páně.</span> </p></div</div></div></body></html>