<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2cor/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2cor">2 Corinthians</a> &gt <strong>Chapter 6</strong></div><p><span class="verse"><a name="1">1</a>Jako spolupracovníci na tomto díle vás napomínáme, abyste milost Boží nepřijímali naprázdno,</span> <span class="verse"><a name="2">2</a>vždyť je psáno: 'V čas příhodný jsem tě vyslyšel, v den spásy jsem ti přispěl na pomoc.' Hle, nyní je čas příhodný, nyní je den spásy!</span> <span class="verse"><a name="3">3</a>Nikomu nedáváme v ničem příležitost k pohoršení, aby tato služba nebyla uvedena v potupu,</span> <span class="verse"><a name="4">4</a>ale ve všem se prokazujeme jako Boží služebníci, v mnohé vytrvalosti, v souženích, tísni, úzkostech,</span> <span class="verse"><a name="5">5</a>pod ranami, v žalářích, nepokojích, vyčerpanosti, v bezesných nocích, v hladovění;</span> <span class="verse"><a name="6">6</a>prokazujeme se bezúhonností, poznáním, trpělivostí, dobrotivostí, Duchem svatým, nepředstíranou láskou,</span> <span class="verse"><a name="7">7</a>slovem pravdy, mocí Boží. Jsme vyzbrojeni spravedlností k útoku i k obraně,</span> <span class="verse"><a name="8">8</a>procházíme slávou i pohanou, zlou i dobrou pověstí; mají nás za svůdce, a přece mluvíme pravdu;</span> <span class="verse"><a name="9">9</a>jsme neznámí, a přece o nás všichni vědí; umíráme - a hle, jsme naživu; jsme týráni, a přece nejsme vydáni smrti;</span> <span class="verse"><a name="10">10</a>máme proč se rmoutit, a přece se stále radujeme; jsme chudí, a přece mnohé obohacujeme; nic nemáme, a přece nám patří vše.</span> <span class="verse"><a name="11">11</a>Nic jsem vám nezatajil, Korinťané, naše srdce se vám otevřelo.</span> <span class="verse"><a name="12">12</a>V našem srdci nemáte nedostatek místa, ale vy sami se nám uzavíráte.</span> <span class="verse"><a name="13">13</a>Na oplátku - mluvím k vám jako k svým dětem - udělejte nám i vy místo ve svém srdci!</span> <span class="verse"><a name="14">14</a>Nedejte se zapřáhnout do cizího jha spolu s nevěřícími! Co má společného spravedlnost s nepravostí? A jaké spolužití světla s temnotou?</span> <span class="verse"><a name="15">15</a>Jaký souzvuk Krista s Beliálem? Jaký podíl věřícího s nevěřícím?</span> <span class="verse"><a name="16">16</a>Jaké spojení chrámu Božího s modlami? My jsme přece chrám Boha živého. Jak řekl Bůh: 'Budu přebývat a procházet se mezi nimi, budu jejich Bohem a oni budou mým lidem.'</span> <span class="verse"><a name="17">17</a>A proto 'vyjděte z jejich středu a oddělte se', praví Hospodina 'ničeho nečistého se nedotýkejte, a já vás přijmu'</span> <span class="verse"><a name="18">18</a>a 'budu vám Otcem a vy budete mými syny a dcerami, praví Hospodin zástupů'.</span> </p></div</div></div></body></html>