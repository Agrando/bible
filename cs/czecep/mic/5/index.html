<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mic/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mic">Micah</a> &gt <strong>Chapter 5</strong></div><p><span class="verse"><a name="1">1</a>A ty, Betléme efratský, ačkoli jsi nejmenší mezi judskými rody, z tebe mi vzejde ten, jenž bude vládcem v Izraeli, jehož původ je odpradávna, ode dnů věčných.</span> <span class="verse"><a name="2">2</a>I když je Hospodin vydá v plen do chvíle, než rodička porodí, zbytek jeho bratří se vrátí zpět k synům Izraele.</span> <span class="verse"><a name="3">3</a>I postaví se a bude je pást v Hospodinově moci, ve vyvýšeném jménu Hospodina, svého Boha, a budou bydlet bezpečně; jeho velikost bude nyní sahat až do dálav země.</span> <span class="verse"><a name="4">4</a>A on sám bude pokoj. Až vtrhne Ašúr do naší země, až bude šlapat po našich palácích, postavíme proti němu sedm pastýřů, osm vojevůdců lidu.</span> <span class="verse"><a name="5">5</a>Ti budou spravovat asyrskou zemi mečem v přístupech do země Nimrodovy. On nás vysvobodí před Ašúrem, až vtrhne do naší země, až bude šlapat po našem pomezí.</span> <span class="verse"><a name="6">6</a>I bude pozůstatek Jákoba uprostřed mnoha národů jako rosa od Hospodina, jako vláha pro bylinu, která neskládá naději v člověka, nečeká na syny lidské.</span> <span class="verse"><a name="7">7</a>Pozůstatek Jákoba bude mezi pronárody, uprostřed mnoha národů, jako lev mezi zvířaty divočiny, jak lvíče ve stádech ovcí: přežene-li se, rozšlape je, rozsápe a nikdo mu nic nevyrve.</span> <span class="verse"><a name="8">8</a>Budeš vyvýšen nad své protivníky, všichni tvoji nepřátelé budou vyhlazeni.</span> <span class="verse"><a name="9">9</a>I stane se v onen den, je výrok Hospodinův, že vyhladím tvé koně z tvého středu a zničím tvé vozy.</span> <span class="verse"><a name="10">10</a>Vyhladím města tvé země a všechny tvé pevnosti zbořím.</span> <span class="verse"><a name="11">11</a>Vyhladím z tvých rukou tvé čáry, nebudeš mít mrakopravce.</span> <span class="verse"><a name="12">12</a>Vyhladím tvé tesané modly a posvátné sloupy z tvého středu; dílu svých rukou se již nebudeš klanět.</span> <span class="verse"><a name="13">13</a>Vyvrátím tvé posvátné kůly z tvého středu a zahladím tvá města.</span> <span class="verse"><a name="14">14</a>V hněvu a rozhořčení vykonám pomstu na pronárodech, které mě neposlouchají.</span> </p></div</div></div></body></html>