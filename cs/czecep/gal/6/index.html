<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gal/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gal">Galatians</a> &gt <strong>Chapter 6</strong></div><p><span class="verse"><a name="1">1</a>Bratří, upadne-li někdo z vás do nějakého provinění, vy, kteří jste vedeni Božím Duchem, přivádějte ho na pravou cestu v duchu mírnosti a každý si dej pozor sám na sebe, abys také nepodlehl pokušení.</span> <span class="verse"><a name="2">2</a>Berte na sebe břemena jedni druhých, tak naplníte zákon Kristův.</span> <span class="verse"><a name="3">3</a>Myslí-li si někdo, že je něco, a přitom není nic, klame sám sebe.</span> <span class="verse"><a name="4">4</a>Každý ať zkoumá své vlastní jednání; pak bude mít čím se chlubit, bude-li hledět jen na sebe a nebude se porovnávat s druhými.</span> <span class="verse"><a name="5">5</a>Každý bude odpovídat sám za sebe.</span> <span class="verse"><a name="6">6</a>Kdo je vyučován v slovu, nechť se s vyučujícím dělí o všechno potřebné k životu.</span> <span class="verse"><a name="7">7</a>Neklamte se, Bohu se nikdo nebude posmívat. Co člověk zaseje, to také sklidí.</span> <span class="verse"><a name="8">8</a>Kdo zasévá pro své sobectví, sklidí zánik, kdo však zasévá pro Ducha, sklidí život věčný.</span> <span class="verse"><a name="9">9</a>V konání dobra neumdlévejme; neochabneme-li, budeme sklízet v ustanovený čas.</span> <span class="verse"><a name="10">10</a>A tak dokud je čas, čiňme dobře všem, nejvíce však těm, kteří patří do rodiny víry.</span> <span class="verse"><a name="11">11</a>Teď vám píši vlastní rukou; všimněte si velkého písma.</span> <span class="verse"><a name="12">12</a>Ti, kteří chtějí dobře vypadat před lidmi, nutí vás, abyste se dávali obřezat, jen aby nebyli pronásledováni pro kříž Krista Ježíše.</span> <span class="verse"><a name="13">13</a>Vždyť ani ti, kdo jsou obřezáni, zákon nezachovávají; chtějí, abyste se dali obřezat jen proto, aby se mohli pochlubit tím, co se stalo na vašem těle.</span> <span class="verse"><a name="14">14</a>Já však se zanic nechci chlubit ničím, leč křížem našeho Pána Ježíše Krista, jímž je pro mne svět ukřižován a já pro svět.</span> <span class="verse"><a name="15">15</a>Neboť nezáleží na obřezanosti ani neobřezanosti, nýbrž jen na novém stvoření.</span> <span class="verse"><a name="16">16</a>A všem, kdo se budou řídit tímto pravidlem, Izraeli Božímu, pokoj a slitování.</span> <span class="verse"><a name="17">17</a>Ať už mi nikdo nepůsobí těžkosti, vždyť já nosím na svém těle jizvy Ježíšovy.</span> <span class="verse"><a name="18">18</a>Milost našeho Pána Ježíše Krista buď s vámi, bratří. Amen.</span> </p></div</div></div></body></html>