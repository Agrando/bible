<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/gal">Galatians</a> &gt <strong>Chapter 4</strong></div><p><span class="verse"><a name="1">1</a>Chci říci: Pokud je dědic nezletilý, ničím se neliší od otroka, ač je pánem všeho.</span> <span class="verse"><a name="2">2</a>Je podřízen poručníkům a správcům až do doby, kterou otec předem stanovil.</span> <span class="verse"><a name="3">3</a>Tak i my, když jsme byli nedospělí, byli jsme otroky vesmírných mocí.</span> <span class="verse"><a name="4">4</a>Když se však naplnil stanovený čas, poslal Bůh svého Syna, narozeného z ženy, podrobeného zákonu,</span> <span class="verse"><a name="5">5</a>aby vykoupil ty, kteří jsou zákonu podrobeni, tak abychom byli přijati za syny.</span> <span class="verse"><a name="6">6</a>Protože jste synové, poslal Bůh do našich srdcí Ducha svého Syna, Ducha volajícího Abba, Otče.</span> <span class="verse"><a name="7">7</a>A tak už nejsi otrok, nýbrž syn, a když syn, tedy z moci Boží i dědic.</span> <span class="verse"><a name="8">8</a>Dříve jste však neznali Boha a byli jste otroky bohů, kteří ve skutečnosti bohy nejsou.</span> <span class="verse"><a name="9">9</a>Nyní jste však Boha poznali; lépe řečeno: byli jste od Boha poznáni. Jak to, že se zase navracíte k těm bezmocným a ubohým mocnostem a chcete se jim dát znovu do otroctví?</span> <span class="verse"><a name="10">10</a>Dodržujete ustanovení pro dny a měsíce, období a roky!</span> <span class="verse"><a name="11">11</a>Bojím se, aby úsilí, které jsem vám věnoval, nebylo nakonec nadarmo.</span> <span class="verse"><a name="12">12</a>Snažte se mi porozumět, bratří, jako já mám porozumění pro vás; prosím vás o to. Nic jste mi neublížili.</span> <span class="verse"><a name="13">13</a>Víte, že jsem byl nemocen, když jsem u vás poprvé zvěstoval evangelium.</span> <span class="verse"><a name="14">14</a>Vy jste se však ode mne neodvrátili s ošklivostí, ačkoli to pro vás bylo pokušením, ale přijali jste mne jako posla Božího, jako Krista Ježíše.</span> <span class="verse"><a name="15">15</a>Kam se podělo to vaše nadšení? Mohu vám dosvědčit, že kdyby to bylo možné, byli byste pro mne obětovali vlastní oči.</span> <span class="verse"><a name="16">16</a>Stal jsem se vaším nepřítelem tím, že vám říkám pravdu?</span> <span class="verse"><a name="17">17</a>Oni se o vás horlivě ucházejí, ale nemyslí to dobře; chtějí vás připravit o spásu a strhnout vás na svou stranu.</span> <span class="verse"><a name="18">18</a>Je správné horlit, ale pro dobrou věc a vždycky, nejen tehdy, když jsem u vás, moje děti.</span> <span class="verse"><a name="19">19</a>Znovu vás v bolestech rodím, dokud nebudete dotvořeni v podobu Kristovu.</span> <span class="verse"><a name="20">20</a>Jak bych teď chtěl být u vás a najít pro svou řeč pravý tón, vždyť si s vámi nevím rady!</span> <span class="verse"><a name="21">21</a>Odpovězte mi vy, kteří chcete být pod zákonem: Co slyšíte v zákoně?</span> <span class="verse"><a name="22">22</a>Čteme tam, že Abraham měl dva syny, jednoho z otrokyně a druhého ze ženy svobodné.</span> <span class="verse"><a name="23">23</a>Ten z otrokyně se narodil jen z vůle člověka, ten ze svobodné podle zaslíbení.</span> <span class="verse"><a name="24">24</a>Je to řečeno obrazně. Ty dvě ženy jsou dvě smlouvy, jedna z hory Sínaj, která rodí děti do otroctví; to je Hagar.</span> <span class="verse"><a name="25">25</a>Hagar znamená horu Sínaj v Arábii a odpovídá nynějšímu Jeruzalému, neboť žije v otroctví i se svými dětmi.</span> <span class="verse"><a name="26">26</a>Ale budoucí Jeruzalém je svobodný, a to je naše matka.</span> <span class="verse"><a name="27">27</a>Vždyť stojí psáno: 'Raduj se, neplodná, která nerodíš, jásej a volej, která nemáš bolesti, neboť mnoho dětí bude mít osamělá, více než ta, která má muže.'</span> <span class="verse"><a name="28">28</a>Vy, bratří, jste dětmi zaslíbení jako Izák.</span> <span class="verse"><a name="29">29</a>Ale jako tenkrát ten, který se narodil pouze z těla, pronásledoval toho, který se narodil z moci Ducha, tak je tomu i nyní.</span> <span class="verse"><a name="30">30</a>Co však říká Písmo? 'Vyžeň otrokyni i jejího syna, neboť syn otrokyně nebude dědicem spolu se synem svobodné.'</span> <span class="verse"><a name="31">31</a>A proto, bratří, nejsme syny otrokyně, nýbrž ženy svobodné.</span> </p></div</div></div></body></html>