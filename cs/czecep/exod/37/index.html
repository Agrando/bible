<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/exod">Exodus</a> &gt <strong>Chapter 37</strong></div><p><span class="verse"><a name="1">1</a>Besaleel zhotovil schránu z akáciového dřeva dva a půl lokte dlouhou, jeden a půl lokte širokou a jeden a půl lokte vysokou.</span> <span class="verse"><a name="2">2</a>Obložil ji uvnitř i zvnějšku čistým zlatem a opatřil ji dokola zlatou obrubou.</span> <span class="verse"><a name="3">3</a>Odlil pro ni čtyři zlaté kruhy a připevnil je k čtyřem jejím hranám; dva kruhy na jednom boku a dva kruhy na druhém.</span> <span class="verse"><a name="4">4</a>Zhotovil tyče z akáciového dřeva a potáhl je zlatem.</span> <span class="verse"><a name="5">5</a>Tyče prostrčil kruhy po stranách schrány, aby bylo možno schránu nést.</span> <span class="verse"><a name="6">6</a>Zhotovil příkrov z čistého zlata dva a půl lokte dlouhý a jeden a půl lokte široký.</span> <span class="verse"><a name="7">7</a>Potom zhotovil dva cheruby ze zlata; dal je vytepat na oba konce příkrovu.</span> <span class="verse"><a name="8">8</a>Jeden cherub byl na jednom konci a druhý cherub na druhém konci. Udělal cheruby na příkrov, na oba jeho konce.</span> <span class="verse"><a name="9">9</a>Cherubové měli křídla rozpjatá vzhůru; svými křídly zastírali příkrov. Tvářemi byli obráceni k sobě; hleděli na příkrov.</span> <span class="verse"><a name="10">10</a>Zhotovil stůl z akáciového dřeva dva lokte dlouhý, jeden loket široký a jeden a půl lokte vysoký.</span> <span class="verse"><a name="11">11</a>Obložil jej čistým zlatem a opatřil jej dokola zlatou obrubou.</span> <span class="verse"><a name="12">12</a>Udělal mu také dokola na dlaň širokou lištu a k liště udělal dokola zlatou obrubu.</span> <span class="verse"><a name="13">13</a>Odlil pro něj čtyři zlaté kruhy a připevnil je ke čtyřem rohům při jeho čtyřech nohách.</span> <span class="verse"><a name="14">14</a>Kruhy byly těsně u lišty, aby držely tyče na nošení stolu.</span> <span class="verse"><a name="15">15</a>Tyče zhotovil z akáciového dřeva a potáhl je zlatem; sloužily k nošení stolu.</span> <span class="verse"><a name="16">16</a>Zhotovil také nádoby, které patří na stůl, mísy, pánvičky, obětní misky a konvice, používané k úlitbě, vše z čistého zlata.</span> <span class="verse"><a name="17">17</a>Zhotovil svícen z čistého zlata. Svícen měl vytepaný dřík a prut; jeho kalichy, číšky a květy byly s ním zhotoveny z jednoho kusu.</span> <span class="verse"><a name="18">18</a>Z jeho stran vycházelo šest prutů, tři pruty svícnu po jedné straně a tři pruty svícnu po druhé straně.</span> <span class="verse"><a name="19">19</a>Na jednom prutu byly tři kalichy podobné mandloňovému květu: číška a květ. A tři kalichy podobné mandloňovému květu na druhém prutu: číška a květ. Tak to bylo na všech šesti prutech vycházejících ze svícnu.</span> <span class="verse"><a name="20">20</a>Na svícnu byly čtyři kalichy podobné mandloňovému květu s číškami a květy.</span> <span class="verse"><a name="21">21</a>Jedna číška byla pod jednou dvojicí prutů, druhá číška byla pod druhou dvojicí prutů a třetí číška byla pod třetí dvojicí prutů; tak to bylo u všech šesti prutů vycházejících ze svícnu.</span> <span class="verse"><a name="22">22</a>Příslušné číšky a pruty byly s ním zhotoveny z jednoho kusu; všechno bylo v celku vytepáno z čistého zlata.</span> <span class="verse"><a name="23">23</a>Ke svícnu zhotovil také sedm kahánků, nůžky na knoty a pánve z čistého zlata na oharky.</span> <span class="verse"><a name="24">24</a>Svícen se všemi předměty zhotovil z jednoho talentu čistého zlata.</span> <span class="verse"><a name="25">25</a>Zhotovil kadidlový oltář z akáciového dřeva, čtyřhranný, loket dlouhý, loket široký a dva lokte vysoký; jeho rohy byly z jednoho kusu s ním.</span> <span class="verse"><a name="26">26</a>Potáhl jej čistým zlatem, jeho vršek i jeho stěny dokola a jeho rohy, a opatřil jej dokola zlatou obrubou.</span> <span class="verse"><a name="27">27</a>Zhotovil pro něj též dva zlaté kruhy, a to pod obrubou při jeho bocích, k oběma bočnicím, aby držely tyče, na nichž byl nošen.</span> <span class="verse"><a name="28">28</a>Tyče zhotovil z akáciového dřeva a potáhl je zlatem.</span> <span class="verse"><a name="29">29</a>Připravil také olej svatého pomazání a kadidlo z vonných látek, čisté, odborně smísené.</span> </p></div</div></div></body></html>