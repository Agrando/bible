<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/exod/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/exod">Exodus</a> &gt <strong>Chapter 13</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>"Posvěť mi všechno prvorozené, co mezi Izraelci otvírá lůno, ať z lidí či z dobytka. Je to moje!"</span> <span class="verse"><a name="3">3</a>Mojžíš řekl lidu: "Pamatujte na tento den, kdy jste vyšli z Egypta, z domu otroctví. Hospodin vás odtud vyvedl pevnou rukou. Proto se nesmí jíst nic kvašeného.</span> <span class="verse"><a name="4">4</a>Vycházíte dnes, v měsíci ábíbu.</span> <span class="verse"><a name="5">5</a>Až tě Hospodin uvede do země Kenaanců, Chetejců, Emorejců, Chivejců a Jebúsejců, o níž se zavázal tvým otcům přísahou, že ji dá tobě, zemi oplývající mlékem a medem, budeš v ní tohoto měsíce konat tuto službu:</span> <span class="verse"><a name="6">6</a>Sedm dní budeš jíst nekvašené chleby. Sedmého dne bude slavnost Hospodinova.</span> <span class="verse"><a name="7">7</a>Nekvašené chleby se budou jíst po sedm dní. Nespatří se u tebe nic kvašeného, na celém tvém území se u tebe nespatří žádný kvas.</span> <span class="verse"><a name="8">8</a>V onen den svému synovi oznámíš: »To je pro to, co mi prokázal Hospodin, když jsem vycházel z Egypta«.</span> <span class="verse"><a name="9">9</a>A budeš to mít jako znamení na své ruce a jako připomínku mezi svýma očima, aby v tvých ústech zůstal Hospodinův zákon, neboť pevnou rukou tě vyvedl Hospodin z Egypta.</span> <span class="verse"><a name="10">10</a>Budeš dbát na toto nařízení ve stanovený čas rok co rok.</span> <span class="verse"><a name="11">11</a>Až tě Hospodin uvede do země Kenaanců, jak přísežně zaslíbil tobě i tvým otcům, a až ti ji dá,</span> <span class="verse"><a name="12">12</a>všechno, co otvírá lůno, odevzdáš Hospodinu. Všichni samečci, které tvůj dobytek vrhne nejprve, budou patřit Hospodinu.</span> <span class="verse"><a name="13">13</a>Každého osla, který se narodil jako první, vyplatíš jehnětem. Kdybys jej nemohl vyplatit, zlomíš mu vaz. Také každého prvorozeného ze svých synů vyplatíš.</span> <span class="verse"><a name="14">14</a>Až se tě tvůj syn v budoucnu zeptá, co to znamená, odpovíš mu: »Hospodin nás vyvedl pevnou rukou z Egypta, z domu otroctví.</span> <span class="verse"><a name="15">15</a>Když se farao zatvrdil a nechtěl nás propustit, pobil Hospodin v egyptské zemi všechno prvorozené, od prvorozeného z lidí až po prvorozené z dobytka. Proto obětuji Hospodinu všechny samce, kteří otvírají lůno, a každého prvorozeného ze svých synů vyplácím.«</span> <span class="verse"><a name="16">16</a>To bude jako znamení na tvé ruce a jako pásek na čele mezi tvýma očima. Neboť pevnou rukou nás vyvedl Hospodin z Egypta."</span> <span class="verse"><a name="17">17</a>Když farao lid propustil, nevedl je Bůh cestou směřující do země Pelištejců, i když byla kratší. Bůh totiž řekl: "Aby lid nelitoval, když uvidí, že mu hrozí válka, a nevrátil se do Egypta."</span> <span class="verse"><a name="18">18</a>Proto Bůh vedl lid oklikou, cestou přes poušť k Rákosovému moři. Izraelci vytáhli z egyptské země rozděleni do bojových útvarů.</span> <span class="verse"><a name="19">19</a>Mojžíš vzal s sebou Josefovy kosti. Ten totiž zavázal Izraelce přísahou: "Až vás Bůh navštíví, vynesete odtud s sebou mé kosti."</span> <span class="verse"><a name="20">20</a>I vytáhli ze Sukótu a utábořili se v Étamu na pokraji pouště.</span> <span class="verse"><a name="21">21</a>Hospodin šel před nimi ve dne v sloupu oblakovém, a tak je cestou vedl, v noci ve sloupu ohnivém, a tak jim svítil, že mohli jít ve dne i v noci.</span> <span class="verse"><a name="22">22</a>Sloup oblakový se nevzdálil od lidu ve dne, ani sloup ohnivý v noci.</span> </p></div</div></div></body></html>