<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/exod">Exodus</a> &gt <strong>Chapter 25</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>"Mluv k synům Izraele, ať pro mne vyberou oběť pozdvihování. Vyberete oběť pozdvihování pro mne od každého, kdo ji ze srdce dobrovolně odevzdá.</span> <span class="verse"><a name="3">3</a>Toto bude oběť pozdvihování, kterou od nich vyberete; zlato, stříbro a měď;</span> <span class="verse"><a name="4">4</a>látka purpurově fialová, nachová a karmínová, jemné plátno a kozí srst;</span> <span class="verse"><a name="5">5</a>načerveno zbarvené beraní kůže, tachaší kůže a akáciové dřevo;</span> <span class="verse"><a name="6">6</a>olej na svícení, balzámy na olej k pomazání a na kadidlo z vonných látek;</span> <span class="verse"><a name="7">7</a>karneolové drahokamy a kameny pro zasazení do nárameníku a náprsníku.</span> <span class="verse"><a name="8">8</a>Ať mi udělají svatyni a já budu bydlit uprostřed nich.</span> <span class="verse"><a name="9">9</a>Uděláte všechno přesně podle toho, co ti ukazuji jako vzor svatého příbytku i vzor všech bohoslužebných předmětů.</span> <span class="verse"><a name="10">10</a>Udělají z akáciového dřeva schránu dva a půl lokte dlouhou, jeden a půl lokte širokou a jeden a půl lokte vysokou.</span> <span class="verse"><a name="11">11</a>Obložíš ji čistým zlatem, uvnitř i zvnějšku ji obložíš a opatříš ji dokola zlatou obrubou.</span> <span class="verse"><a name="12">12</a>Uliješ pro ni čtyři zlaté kruhy a připevníš je k čtyřem jejím hranám: dva kruhy na jednom boku a dva kruhy na druhém.</span> <span class="verse"><a name="13">13</a>Zhotovíš tyče z akáciového dřeva a potáhneš je zlatem.</span> <span class="verse"><a name="14">14</a>Tyče prostrčíš skrz kruhy po stranách schrány, aby bylo možno na nich schránu nést.</span> <span class="verse"><a name="15">15</a>Tyče zůstanou v kruzích, nebudou vytahovány.</span> <span class="verse"><a name="16">16</a>Do schrány uložíš svědectví, které ti dám.</span> <span class="verse"><a name="17">17</a>Zhotovíš příkrov z čistého zlata dlouhý dva a půl lokte a široký jeden a půl lokte.</span> <span class="verse"><a name="18">18</a>Potom zhotovíš dva cheruby ze zlata; dáš je vytepat na oba konce příkrovu.</span> <span class="verse"><a name="19">19</a>Jednoho cheruba uděláš na jednom konci a druhého cheruba na druhém konci. Uděláte cheruby na příkrov, na oba jeho konce.</span> <span class="verse"><a name="20">20</a>Cherubové budou mít křídla rozpjatá vzhůru; svými křídly budou zastírat příkrov. Tvářemi budou obráceni k sobě; budou hledět na příkrov.</span> <span class="verse"><a name="21">21</a>Příkrov dáš nahoru na schránu a do schrány uložíš svědectví, které ti dám.</span> <span class="verse"><a name="22">22</a>Tam se budu s tebou setkávat a z místa nad příkrovem mezi oběma cheruby, kteří budou na schráně svědectví, budu s tebou mluvit o všem, co ti pro Izraelce přikážu.</span> <span class="verse"><a name="23">23</a>Zhotovíš stůl z akáciového dřeva dlouhý dva lokte, široký jeden loket a vysoký jeden a půl lokte.</span> <span class="verse"><a name="24">24</a>Obložíš jej čistým zlatem a opatříš jej dokola zlatou obrubou.</span> <span class="verse"><a name="25">25</a>Uděláš mu také dokola na dlaň širokou lištu a k liště uděláš dokola zlatou obrubu.</span> <span class="verse"><a name="26">26</a>Opatříš jej čtyřmi zlatými kruhy a připevníš je ke čtyřem rohům při jeho čtyřech nohách.</span> <span class="verse"><a name="27">27</a>Kruhy budou těsně pod lištou, aby držely tyče na nošení stolu.</span> <span class="verse"><a name="28">28</a>Tyče zhotovíš z akáciového dřeva a potáhneš je zlatem; na nich se stůl bude nosit.</span> <span class="verse"><a name="29">29</a>Zhotovíš k němu též mísy, pánvičky, konvice a obětní misky používané k úlitbě; zhotovíš je z čistého zlata.</span> <span class="verse"><a name="30">30</a>Pravidelně budeš klást přede mne na stůl předkladný chléb.</span> <span class="verse"><a name="31">31</a>Zhotovíš svícen z čistého zlata. Svícen bude mít vytepaný dřík a prut; jeho kalichy, číšky a květy budou s ním zhotoveny z jednoho kusu.</span> <span class="verse"><a name="32">32</a>Z jeho stran bude vycházet šest prutů, tři pruty svícnu po jedné straně a tři pruty svícnu po druhé straně.</span> <span class="verse"><a name="33">33</a>Na jednom prutu budou tři kalichy podobné mandloňovému květu: číška a květ. A tři kalichy podobné mandloňovému květu na druhém prutu: číška a květ. Tak to bude na všech šesti prutech vycházejících ze svícnu.</span> <span class="verse"><a name="34">34</a>Na svícnu budou čtyři kalichy podobné mandloňovému květu s číškami a květy.</span> <span class="verse"><a name="35">35</a>Jedna číška bude pod jednou dvojicí prutů, druhá číška bude pod druhou dvojicí prutů a třetí číška bude pod třetí dvojicí prutů; tak to bude u všech šesti prutů vycházejících ze svícnu.</span> <span class="verse"><a name="36">36</a>Příslušné číšky a pruty budou s ním zhotoveny z jednoho kusu; všechno bude vytepané z čistého zlata.</span> <span class="verse"><a name="37">37</a>Ke svícnu zhotovíš také sedm kahánků; kahánky ať jsou nasazeny tak, aby osvětlovaly prostor před ním.</span> <span class="verse"><a name="38">38</a>Zhotovíš k němu z čistého zlata i nůžky na knoty a pánve na oharky.</span> <span class="verse"><a name="39">39</a>Bude zhotoven se všemi těmito předměty z jednoho talentu čistého zlata.</span> <span class="verse"><a name="40">40</a>Hleď, abys všechno udělal podle vzoru, který ti byl ukázán na hoře.</span> </p></div</div></div></body></html>