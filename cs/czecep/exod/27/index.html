<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/exod/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/exod">Exodus</a> &gt <strong>Chapter 27</strong></div><p><span class="verse"><a name="1">1</a>Zhotovíš oltář z akáciového dřeva pět loket dlouhý a pět loket široký. Oltář bude čtyřhranný, vysoký tři lokte.</span> <span class="verse"><a name="2">2</a>Jeho čtyři úhly opatříš rohy; ty budou s ním zhotoveny z jednoho kusu. Potáhneš jej bronzem.</span> <span class="verse"><a name="3">3</a>Zhotovíš k němu i hrnce na vybírání popela, lopaty a kropenky, vidlice a pánve na oheň. Všechno příslušné náčiní zhotovíš z bronzu.</span> <span class="verse"><a name="4">4</a>Zhotovíš k němu také mřížový rošt z bronzu. Na čtyřech koncích mříže připevníš čtyři bronzové kruhy.</span> <span class="verse"><a name="5">5</a>A zasadíš ji zdola pod obložení oltáře; mříž bude dosahovat až do poloviny oltáře.</span> <span class="verse"><a name="6">6</a>Zhotovíš pro oltář i tyče; budou z akáciového dřeva a potáhneš je bronzem.</span> <span class="verse"><a name="7">7</a>Tyče budou provléknuty skrze kruhy. Když bude oltář přenášen, budou tyče po obou jeho bocích.</span> <span class="verse"><a name="8">8</a>Uděláš jej dutý z desek, jak ti bylo ukázáno na hoře; přesně tak jej udělají.</span> <span class="verse"><a name="9">9</a>K příbytku uděláš také nádvoří. Na jižní, pravé straně nádvoří budou zástěny z jemně tkaného plátna, pro jednu stranu dlouhé sto loket.</span> <span class="verse"><a name="10">10</a>Bude tam dvacet sloupů na dvaceti bronzových patkách; háčky ke sloupům a příčné tyče budou stříbrné.</span> <span class="verse"><a name="11">11</a>Stejně tak budou zástěny i na severní straně v délce sto loket; i tam bude dvacet sloupů na dvaceti bronzových patkách; háčky ke sloupům a příčné tyče budou stříbrné.</span> <span class="verse"><a name="12">12</a>Našíř nádvoří na západní straně budou zástěny v délce padesáti loket. A bude tam deset sloupů na deseti patkách.</span> <span class="verse"><a name="13">13</a>Šířka nádvoří na přední, východní straně bude padesát loket.</span> <span class="verse"><a name="14">14</a>Na jednom křídle bude patnáct loket zástěn; budou tam tři sloupy na třech patkách.</span> <span class="verse"><a name="15">15</a>I na druhém křídle bude patnáct loket zástěn; budou tam také tři sloupy na třech patkách.</span> <span class="verse"><a name="16">16</a>V bráně nádvoří bude pestře vyšitý závěs široký dvacet loket z látky fialově purpurové, nachové a karmínové a z jemně tkaného plátna. Budou tam čtyři sloupy na čtyřech patkách.</span> <span class="verse"><a name="17">17</a>Všechny sloupy na nádvoří budou dokola spojeny stříbrnými příčnými tyčemi; jejich háčky budou stříbrné a patky bronzové.</span> <span class="verse"><a name="18">18</a>Délka nádvoří bude sto loket, šířka padesát a výška zástěn pět loket; budou z jemně tkaného plátna; patky sloupů budou bronzové.</span> <span class="verse"><a name="19">19</a>Všechno náčiní příbytku pro veškerou bohoslužbu v něm i všechny jeho kolíky a všechny kolíky pro nádvoří budou z bronzu.</span> <span class="verse"><a name="20">20</a>Ty pak přikážeš Izraelcům, aby ti přinášeli čistý vytlačený olivový olej ke svícení, aby bylo možno udržovat ustavičně svítící kahan.</span> <span class="verse"><a name="21">21</a>Ve stanu setkávání před oponou, která bude zakrývat svědectví, bude o něj pečovat Áron se svými syny před Hospodinem od večera do rána. To je mezi Izraelci provždy platné nařízení pro všechna pokolení.</span> </p></div</div></div></body></html>