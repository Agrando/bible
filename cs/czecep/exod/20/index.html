<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/exod">Exodus</a> &gt <strong>Chapter 20</strong></div><p><span class="verse"><a name="1">1</a>Bůh vyhlásil všechna tato přikázání:</span> <span class="verse"><a name="2">2</a>"Já jsem Hospodin, tvůj Bůh; já jsem tě vyvedl z egyptské země, z domu otroctví.</span> <span class="verse"><a name="3">3</a>Nebudeš mít jiného boha mimo mne.</span> <span class="verse"><a name="4">4</a>Nezobrazíš si Boha zpodobením ničeho, co je nahoře na nebi, dole na zemi nebo ve vodách pod zemí.</span> <span class="verse"><a name="5">5</a>Nebudeš se ničemu takovému klanět ani tomu sloužit. Já jsem Hospodin, tvůj Bůh, Bůh žárlivě milující. Stíhám vinu otců na synech do třetího i čtvrtého pokolení těch, kteří mě nenávidí,</span> <span class="verse"><a name="6">6</a>ale prokazuji milosrdenství tisícům pokolení těch, kteří mě milují a má přikázání zachovávají.</span> <span class="verse"><a name="7">7</a>Nezneužiješ jména Hospodina, svého Boha. Hospodin nenechá bez trestu toho, kdo by jeho jména zneužíval.</span> <span class="verse"><a name="8">8</a>Pamatuj na den odpočinku, že ti má být svatý.</span> <span class="verse"><a name="9">9</a>Šest dní budeš pracovat a dělat všechnu svou práci.</span> <span class="verse"><a name="10">10</a>Ale sedmý den je den odpočinutí Hospodina, tvého Boha. Nebudeš dělat žádnou práci ani ty ani tvůj syn a tvá dcera ani tvůj otrok a tvá otrokyně ani tvé dobytče ani tvůj host, který žije v tvých branách.</span> <span class="verse"><a name="11">11</a>V šesti dnech učinil Hospodin nebe i zemi, moře a všechno, co je v nich, a sedmého dne odpočinul. Proto požehnal Hospodin den odpočinku a oddělil jej jako svatý.</span> <span class="verse"><a name="12">12</a>Cti svého otce i matku, abys byl dlouho živ na zemi, kterou ti dává Hospodin, tvůj Bůh.</span> <span class="verse"><a name="13">13</a>Nezabiješ. fehlt/missing</span> <span class="verse"><a name="14">14</a>Nesesmilníš. fehlt/missing</span> <span class="verse"><a name="15">15</a>Nepokradeš. fehlt/missing</span> <span class="verse"><a name="16">16</a>Nevydáš proti svému bližnímu křivé svědectví.</span> <span class="verse"><a name="17">17</a>Nebudeš dychtit po domě svého bližního. Nebudeš dychtit po ženě svého bližního ani po jeho otroku ani po jeho otrokyni ani po jeho býku ani po jeho oslu, vůbec po ničem, co patří tvému bližnímu."</span> <span class="verse"><a name="18">18</a>Všechen lid pozoroval hřmění a blýskání, zvuk polnice a kouřící se horu. Lid to pozoroval, chvěl se a zůstal stát opodál.</span> <span class="verse"><a name="19">19</a>Řekli Mojžíšovi: "Mluv s námi ty a budeme poslouchat. Bůh ať s námi nemluví, abychom nezemřeli."</span> <span class="verse"><a name="20">20</a>Mojžíš lidu odpověděl: "Nebojte se! Bůh přišel proto, aby vás vyzkoušel, aby bylo zřejmé, že se ho budete bát a přestanete hřešit."</span> <span class="verse"><a name="21">21</a>Lid zůstal stát opodál a Mojžíš přistoupil k mračnu, v němž byl Bůh.</span> <span class="verse"><a name="22">22</a>Hospodin řekl Mojžíšovi: "Toto řekneš synům Izraele: Viděli jste, že jsem s vámi mluvil z nebe.</span> <span class="verse"><a name="23">23</a>Neuděláte si mé zpodobení, neuděláte si bohy stříbrné ani zlaté.</span> <span class="verse"><a name="24">24</a>Uděláš mi oltář z hlíny a budeš na něm obětovat ze svého bravu a skotu své oběti zápalné i pokojné. Na každém místě, kde určím, aby se připomínalo mé jméno, přijdu k tobě a požehnám ti.</span> <span class="verse"><a name="25">25</a>Jestliže mi budeš dělat oltář z kamenů, neotesávej je; kdybys je opracoval dlátem, znesvětil bys je.</span> <span class="verse"><a name="26">26</a>Nebudeš vystupovat k mému oltáři po stupních, abys u něho neodkrýval svou nahotu."</span> </p></div</div></div></body></html>