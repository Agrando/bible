<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/exod">Exodus</a> &gt <strong>Chapter 6</strong></div><p><span class="verse"><a name="1">1</a>Hospodin Mojžíšovi odvětil: "Nyní uvidíš, co faraónovi udělám. Donutím ho, aby je propustil; donutím ho, aby je vypudil ze své země."</span> <span class="verse"><a name="2">2</a>Bůh promluvil k Mojžíšovi a ujistil ho: "Já jsem Hospodin.</span> <span class="verse"><a name="3">3</a>Ukázal jsem se Abrahamovi, Izákovi a Jákobovi jako Bůh všemohoucí. Ale své jméno Hospodin jsem jim nedal poznat.</span> <span class="verse"><a name="4">4</a>Ustavil jsem s nimi také svou smlouvu, že jim dám kenaanskou zemi, zemi jejich putování, kde pobývali jako hosté.</span> <span class="verse"><a name="5">5</a>Rovněž jsem uslyšel sténání Izraelců, které si Egypťané podrobili v otroctví, a rozpomenul jsem se na svou smlouvu.</span> <span class="verse"><a name="6">6</a>Proto řekni Izraelcům: Já jsem Hospodin. Vyvedu vás z egyptské roboty, vysvobodím vás z vašeho otroctví a vykoupím vás vztaženou paží a velkými soudy.</span> <span class="verse"><a name="7">7</a>Vezmu si vás za lid a budu vám Bohem. Poznáte, že já jsem Hospodin, váš Bůh, který vás vyvede z egyptské roboty.</span> <span class="verse"><a name="8">8</a>Dovedu vás do země, kterou jsem přísežně slíbil dát Abrahamovi, Izákovi a Jákobovi. Vám ji dám do vlastnictví. Já jsem Hospodin."</span> <span class="verse"><a name="9">9</a>Mojžíš to tak Izraelcům vyhlásil, ale ti nebyli pro malomyslnost a tvrdou otročinu s to Mojžíšovi naslouchat.</span> <span class="verse"><a name="10">10</a>Hospodin dále mluvil k Mojžíšovi:</span> <span class="verse"><a name="11">11</a>"Předstup před faraóna, krále egyptského, a vyřiď mu, ať propustí Izraelce ze své země."</span> <span class="verse"><a name="12">12</a>Mojžíš Hospodinu namítl: "Když mi nenaslouchají Izraelci, jak by mě poslechl farao! Nejsem způsobilý mluvit."</span> <span class="verse"><a name="13">13</a>Ale Hospodin Mojžíšovi a Áronovi domluvil a dal jim příkazy pro Izraelce i pro faraóna, krále egyptského, aby připravili odchod Izraelců z egyptské země.</span> <span class="verse"><a name="14">14</a>Toto jsou představitelé otcovských rodů: Rúbenovci, potomci Izraelova prvorozeného: Chanók a Palú, Chesrón a Karmí. To jsou čeledi Rúbenovy.</span> <span class="verse"><a name="15">15</a>Šimeónovci: Jemúel, Jámin, Ohad, Jákin, Sochar a Šaul, syn Kenaanky. To jsou čeledi Šimeónovy.</span> <span class="verse"><a name="16">16</a>Toto jsou jména Léviovců podle jejich rodopisu: Geršón, Kehat a Merarí. Lévi byl živ sto třicet sedm let.</span> <span class="verse"><a name="17">17</a>Geršónovci: Libní a Šimeí podle svých čeledí.</span> <span class="verse"><a name="18">18</a>Kehatovci: Amrám, Jishár, Chebrón a Uzíel. Kehat byl živ sto třicet tři léta.</span> <span class="verse"><a name="19">19</a>Meraríovci: Machlí a Muší. To jsou lévijské čeledi podle jejich rodopisu.</span> <span class="verse"><a name="20">20</a>Amrám si vzal za ženu Jókebedu, svou tetu. Ta mu porodila Árona a Mojžíše. Amrám byl živ sto třicet sedm let.</span> <span class="verse"><a name="21">21</a>Synové Jishárovi: Kórach, Nefeg a Zikrí.</span> <span class="verse"><a name="22">22</a>Synové Uzíelovi: Míšael, Elsáfan a Sitrí.</span> <span class="verse"><a name="23">23</a>Áron si vzal za ženu Elíšebu, dceru Amínadabovu, sestru Nachšónovu. Ta mu porodila Nádaba, Abíhúa, Eleazara a Ítamara.</span> <span class="verse"><a name="24">24</a>Synové Kórachovi: Asír, Elkána a Abíasaf. To jsou kórachovské čeledi.</span> <span class="verse"><a name="25">25</a>Eleazar, syn Áronův, si vzal za ženu jednu z dcer Pútíelových. Ta mu porodila Pinchasa. To jsou představitelé lévijských rodů podle svých čeledí.</span> <span class="verse"><a name="26">26</a>Z tohoto pokolení pocházejí ten Áron a Mojžíš, k nimž mluvil Hospodin: "Vyveďte z egyptské země Izraelce seřazené po oddílech."</span> <span class="verse"><a name="27">27</a>Oni to byli, kdo mluvili k faraónovi, králi egyptskému, že mají vyvést Izraelce z Egypta. To tedy byli Mojžíš a Áron.</span> <span class="verse"><a name="28">28</a>To bylo tehdy, když Hospodin mluvil k Mojžíšovi v egyptské zemi.</span> <span class="verse"><a name="29">29</a>Hospodin promluvil k Mojžíšovi: "Já jsem Hospodin! Řekni faraónovi, králi egyptskému, všechno, co k tobě mluvím."</span> <span class="verse"><a name="30">30</a>Mojžíš však Hospodinu namítl: "Nejsem způsobilý mluvit. Jak by mě farao poslechl?"</span> </p></div</div></div></body></html>