<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/exod/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/exod">Exodus</a> &gt <strong>Chapter 38</strong></div><p><span class="verse"><a name="1">1</a>Zhotovil oltář pro zápalnou oběť z akáciového dřeva, čtyřhranný, pět loket dlouhý, pět loket široký a tři lokte vysoký.</span> <span class="verse"><a name="2">2</a>Jeho čtyři úhly opatřil rohy; ty s ním byly zhotoveny z jednoho kusu. Potáhl jej bronzem.</span> <span class="verse"><a name="3">3</a>Zhotovil také všechno oltářní náčiní: hrnce, lopaty, kropenky, vidlice a pánve na oheň. Všechno náčiní zhotovil z bronzu.</span> <span class="verse"><a name="4">4</a>Zhotovil pro oltář také mřížový rošt z bronzu pod obložení oltáře, sahající do jeho poloviny.</span> <span class="verse"><a name="5">5</a>Na čtyřech koncích bronzového roštu odlil čtyři kruhy na prostrčení tyčí.</span> <span class="verse"><a name="6">6</a>Zhotovil i tyče z akáciového dřeva a potáhl je bronzem.</span> <span class="verse"><a name="7">7</a>Tyče provlékl kruhy po bocích oltáře, aby jej bylo možno na nich přenášet. Udělal jej dutý z desek.</span> <span class="verse"><a name="8">8</a>Zhotovil bronzovou nádrž s bronzovým podstavcem ze zrcadel žen, které konaly službu u vchodu do stanu setkávání.</span> <span class="verse"><a name="9">9</a>Udělal také nádvoří. Na jižní, pravé straně nádvoří byly zástěny z jemně tkaného plátna, v délce sto loket.</span> <span class="verse"><a name="10">10</a>Bylo tam dvacet sloupů na dvaceti bronzových patkách; háčky ke sloupům a příčné tyče k nim byly stříbrné.</span> <span class="verse"><a name="11">11</a>Na severní straně v délce sto loket bylo dvacet sloupů na dvaceti bronzových patkách; háčky ke sloupům a příčné tyče k nim byly stříbrné.</span> <span class="verse"><a name="12">12</a>Na západní straně byly zástěny v délce padesáti loket. Bylo tam deset sloupů na deseti patkách; háčky ke sloupům a příčné tyče k nim byly stříbrné.</span> <span class="verse"><a name="13">13</a>Na přední, východní straně byla šířka padesát loket.</span> <span class="verse"><a name="14">14</a>Na jednom křídle bylo patnáct loket zástěn; byly tam tři sloupy na třech patkách.</span> <span class="verse"><a name="15">15</a>I na druhém křídle, z této strany brány do nádvoří jako z oné, bylo patnáct loket zástěn; byly tam také tři sloupy na třech patkách.</span> <span class="verse"><a name="16">16</a>Všechny zástěny kolem nádvoří byly z jemně tkaného plátna.</span> <span class="verse"><a name="17">17</a>Patky ke sloupům byly bronzové, háčky ke sloupům a příčné tyče k nim byly stříbrné, i obložení jejich hlavic bylo stříbrné; všechny sloupy na nádvoří byly spojeny stříbrnými příčnými tyčemi.</span> <span class="verse"><a name="18">18</a>Závěs v bráně na nádvoří byl pestře vyšit z látky fialově purpurové, nachové a karmínové a z jemně tkaného plátna v délce dvaceti loket, vysoký či široký pět loket, právě tak jako zástěny na nádvoří.</span> <span class="verse"><a name="19">19</a>Byly tu čtyři sloupy na čtyřech bronzových patkách, jejich háčky byly stříbrné, i obložení jejich hlavic a příčné tyče byly stříbrné.</span> <span class="verse"><a name="20">20</a>Všechny kolíky pro příbytek a pro nádvoří dokola byly z bronzu.</span> <span class="verse"><a name="21">21</a>Toto jsou ti, kdo byli povoláni k službě u příbytku, u příbytku svědectví, pověření na Mojžíšův rozkaz lévijskou službou, za dozoru Ítamara, syna kněze Árona:</span> <span class="verse"><a name="22">22</a>Besaleel, syn Uríův, vnuk Chúrův z pokolení Judova, zhotovil všechno, co Hospodin Mojžíšovi přikázal.</span> <span class="verse"><a name="23">23</a>S ním Oholíab, syn Achísamakův z pokolení Danova, řemeslník, umělec, zhotovující výšivky z látky purpurově fialové, nachové a karmínové a z jemného plátna.</span> <span class="verse"><a name="24">24</a>Všechno zlato, zpracované při tom díle, při celém díle na svatyni, bylo zlato obětované podáváním, dvacet devět talentů a sedm set třicet šekelů podle váhy určené svatyní.</span> <span class="verse"><a name="25">25</a>Stříbra bylo od těch, kdo byli z pospolitosti povoláni k službě, sto talentů a tisíc sedm set sedmdesát pět šekelů podle váhy určené svatyní.</span> <span class="verse"><a name="26">26</a>Půl šekelu na hlavu, polovina šekelu podle váhy určené svatyní, za každého, kdo přešel mezi ty, kteří byli povoláni do služby od dvacetiletých výše, za šest set tři tisíce a pět set padesát mužů.</span> <span class="verse"><a name="27">27</a>Sto talentů stříbra bylo použito k odlití patek pro svatyni a patek k oponě, sto patek z jednoho sta talentů, jeden talent na jednu patku.</span> <span class="verse"><a name="28">28</a>Z tisíce sedmi set sedmdesáti pěti šekelů udělal háčky ke sloupům, obložil jejich hlavice a spojil je příčkami.</span> <span class="verse"><a name="29">29</a>Mědi obětované podáváním bylo sedmdesát talentů a dva tisíce čtyři sta šekelů.</span> <span class="verse"><a name="30">30</a>Z toho udělal patky ke vchodu do stanu setkávání, bronzový oltář a k němu bronzový rošt a všechno náčiní k oltáři,</span> <span class="verse"><a name="31">31</a>patky kolem nádvoří, patky k bráně do nádvoří i všechny kolíky pro příbytek a všechny kolíky pro nádvoří dokola.</span> </p></div</div></div></body></html>