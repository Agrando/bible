<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/exod">Exodus</a> &gt <strong>Chapter 31</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>"Hleď, povolal jsem jménem Besaleela, syna Urího, vnuka Chúrova, z pokolení Judova.</span> <span class="verse"><a name="3">3</a>Naplnil jsem ho Božím duchem, totiž moudrostí, důvtipem a znalostí každého díla,</span> <span class="verse"><a name="4">4</a>aby uměl dovedně pracovat se zlatem, stříbrem a mědí,</span> <span class="verse"><a name="5">5</a>opracovávat kameny pro vsazování a obrábět dřevo k zhotovení jakéhokoli díla.</span> <span class="verse"><a name="6">6</a>Dal jsem mu také k ruce Oholíaba, syna Achísamakova z pokolení Danova. A do srdce každého dovedného řemeslníka jsem vložil moudrost, aby zhotovili všecko, co jsem ti přikázal:</span> <span class="verse"><a name="7">7</a>stan setkávání a schránu svědectví, též příkrov na ni a všecko náčiní stanu,</span> <span class="verse"><a name="8">8</a>stůl s náčiním, svícen z čistého zlata s veškerým náčiním a kadidlový oltář;</span> <span class="verse"><a name="9">9</a>i oltář pro zápalné oběti s veškerým náčiním a nádrž s podstavcem;</span> <span class="verse"><a name="10">10</a>také jemně tkaná roucha, totiž svatá roucha pro kněze Árona a roucha jeho synů ke kněžské službě;</span> <span class="verse"><a name="11">11</a>i olej k pomazání a kadidlo z vonných látek pro svatyni. Ať učiní všechno, jak jsem ti přikázal."</span> <span class="verse"><a name="12">12</a>Hospodin řekl Mojžíšovi:</span> <span class="verse"><a name="13">13</a>"Promluv k Izraelcům: Dbejte na mé dny odpočinku; to je znamení mezi mnou a vámi pro všechna vaše pokolení, abyste věděli, že já Hospodin vás posvěcuji.</span> <span class="verse"><a name="14">14</a>Budete dbát na den odpočinku; má být pro vás svatý. Kdo jej znesvětí, musí zemřít. Každý, kdo by v něm dělal nějakou práci, bude vyobcován ze společenství svého lidu.</span> <span class="verse"><a name="15">15</a>Šest dní se bude pracovat, ale sedmého dne bude slavnost odpočinutí, Hospodinův svatý den odpočinku. Každý, kdo by dělal nějakou práci v den odpočinku, musí zemřít.</span> <span class="verse"><a name="16">16</a>Ať tedy Izraelci dbají na den odpočinku a dodržují jej po všechna svá pokolení jako věčnou smlouvu.</span> <span class="verse"><a name="17">17</a>To je provždy platné znamení mezi mnou a syny Izraele. V šesti dnech totiž učinil Hospodin nebe a zemi, ale sedmého dne odpočinul a oddechl si."</span> <span class="verse"><a name="18">18</a>Když přestal k Mojžíšovi na hoře Sínaji mluvit, dal mu dvě desky svědectví; byly to kamenné desky psané Božím prstem.</span> </p></div</div></div></body></html>