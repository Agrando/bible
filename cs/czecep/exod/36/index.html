<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/exod">Exodus</a> &gt <strong>Chapter 36</strong></div><p><span class="verse"><a name="1">1</a>Besaleel s Oholíabem a všichni, kdo byli dovední a jimž dal Hospodin moudrost a důvtip, aby se vyznali ve veškerém díle pro službu ve svatyni, dali se tedy do práce podle toho, jak Hospodin přikázal.</span> <span class="verse"><a name="2">2</a>Mojžíš povolal Besaleela s Oholíabem a všechny dovedné, jež Hospodin obdařil moudrostí, všechny, jež srdce pudilo, aby přistoupili k práci na tom díle.</span> <span class="verse"><a name="3">3</a>Převzali od Mojžíše každou oběť pozdvihování, kterou Izraelci přinesli, aby bylo zhotoveno dílo pro službu ve svatyni. Lid mu přinášel i dále každé ráno dobrovolné dary.</span> <span class="verse"><a name="4">4</a>Všichni moudří, konající veškeré dílo pro svatyni, přicházeli jeden za druhým od práce, kterou konali,</span> <span class="verse"><a name="5">5</a>a říkali Mojžíšovi: "Lid přináší víc, než je třeba k provedení díla, které Hospodin přikázal vykonat."</span> <span class="verse"><a name="6">6</a>Mojžíš tedy přikázal a jeho vzkaz roznesli po táboře: "Muži a ženy, nechystejte už nic pro oběť pozdvihování ve prospěch svatyně." Tak zabránili lidu, aby přinášel další dary.</span> <span class="verse"><a name="7">7</a>Měli dostatek potřeb pro veškeré dílo, které se mělo udělat, a ještě zbývalo.</span> <span class="verse"><a name="8">8</a>Všichni, kdo byli dovední mezi těmi, kdo na díle pracovali, zhotovili příbytek z desíti pruhů jemně tkaného plátna a látky purpurově fialové, nachové a karmínové; zhotovili je s umně vetkanými cheruby.</span> <span class="verse"><a name="9">9</a>Jeden pruh byl dvacet osm loket dlouhý a čtyři lokte široký. Všechny pruhy měly stejné rozměry.</span> <span class="verse"><a name="10">10</a>Pět pruhů spojil po délce jeden s druhým a druhých pět pruhů spojil právě tak jeden s druhým.</span> <span class="verse"><a name="11">11</a>Z fialového purpuru zhotovil poutka na lemu toho pruhu, který byl na konci spojeného kusu. Stejně to udělal na lemu krajního pruhu druhého spojeného kusu.</span> <span class="verse"><a name="12">12</a>Udělal také padesát poutek na jednom koncovém pruhu a padesát poutek na koncovém pruhu druhého spojeného kusu, vždy jedno proti druhému.</span> <span class="verse"><a name="13">13</a>Zhotovil i padesát zlatých spon a sepnul jimi pruhy jeden s druhým, takže příbytek byl spojen v jeden celek.</span> <span class="verse"><a name="14">14</a>Zhotovil též houně z kozí srsti pro stan nad příbytkem; těch houní udělal jedenáct.</span> <span class="verse"><a name="15">15</a>Jedna houně byla třicet loket dlouhá a čtyři lokte široká. Všech jedenáct houní mělo stejné rozměry.</span> <span class="verse"><a name="16">16</a>Zvlášť spojil pět houní a zvlášť šest houní.</span> <span class="verse"><a name="17">17</a>Udělal také padesát poutek na lemu houně, která byla na kraji spojeného kusu, a padesát poutek udělal na lemu koncové houně druhého spojeného kusu.</span> <span class="verse"><a name="18">18</a>Zhotovil také padesát bronzových spon a spojil stan v jeden celek.</span> <span class="verse"><a name="19">19</a>Zhotovil pro stan též přikrývku z beraních kůží zbarvených načerveno a navrch příkrývku z tachaších kůží.</span> <span class="verse"><a name="20">20</a>Pro příbytek zhotovil také desky z akáciového dřeva, aby se daly postavit.</span> <span class="verse"><a name="21">21</a>Každá deska byla deset loket dlouhá a půldruhého lokte široká.</span> <span class="verse"><a name="22">22</a>Každá měla dva čepy a jedna byla připojena k druhé; tak to provedl na všech deskách pro příbytek.</span> <span class="verse"><a name="23">23</a>Zhotovil pro příbytek tyto desky: dvacet desek pro jižní, pravou stranu.</span> <span class="verse"><a name="24">24</a>Těch dvacet desek opatřil dole čtyřiceti stříbrnými patkami, po dvou patkách pod každou desku, k oběma jejím čepům.</span> <span class="verse"><a name="25">25</a>I pro druhý bok příbytku, k severní straně, zhotovil dvacet desek</span> <span class="verse"><a name="26">26</a>a k nim čtyřicet stříbrných patek, po dvou patkách pod každou desku.</span> <span class="verse"><a name="27">27</a>Pro zadní stranu příbytku, k západu, zhotovil šest desek.</span> <span class="verse"><a name="28">28</a>Navíc zhotovil dvě desky pro oba úhly příbytku při zadní straně.</span> <span class="verse"><a name="29">29</a>Zdola byly přiloženy k sobě, navrchu byly těsně spojeny jedním kruhem. Tak učinil s oběma deskami v obou úhlech.</span> <span class="verse"><a name="30">30</a>Bylo tam tedy osm desek se stříbrnými patkami, celkem šestnáct patek, po dvou patkách pod každou deskou.</span> <span class="verse"><a name="31">31</a>Zhotovil také svlaky z akáciového dřeva, pět pro desky na jednom boku příbytku,</span> <span class="verse"><a name="32">32</a>pět na druhém boku příbytku a dalších pět svlaků pro desky na zadní straně příbytku, k západu.</span> <span class="verse"><a name="33">33</a>Udělal i prostřední svlak, aby probíhal v poloviční výši desek od jednoho konce k druhému.</span> <span class="verse"><a name="34">34</a>Desky potáhl zlatem a zhotovil k nim zlaté kruhy pro vsunutí svlaků; rovněž svlaky potáhl zlatem.</span> <span class="verse"><a name="35">35</a>Zhotovil také oponu z látky purpurově fialové, nachové a karmínové a z jemně tkaného plátna. Zhotovil ji s umně vetkanými cheruby.</span> <span class="verse"><a name="36">36</a>Udělal pro ni čtyři sloupy z akáciového dřeva a potáhl je zlatem; háčky na nich byly ze zlata; odlil pro ně také čtyři stříbrné patky.</span> <span class="verse"><a name="37">37</a>Ke vchodu do stanu zhotovil pestře vyšitý závěs z látky purpurově fialové, nachové a karmínové a z jemně tkaného plátna.</span> <span class="verse"><a name="38">38</a>K tomu pět sloupů s háčky; jejich hlavice a příčné tyče potáhl zlatem. Jejich pět patek bylo z bronzu.</span> </p></div</div></div></body></html>