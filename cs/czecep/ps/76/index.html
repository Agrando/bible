<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 76</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/76"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 76</strong></div><p><span class="verse"><a name="1">1</a>Pro předního zpěváka. Za doprovodu strunných nástrojů. Žalm pro Asafa. Píseň.</span> <span class="verse"><a name="2">2</a>V judské zemi je znám Bůh, má velké jméno v Izraeli.</span> <span class="verse"><a name="3">3</a>V Šálemu je jeho stánek, jeho obydlí je na Sijónu.</span> <span class="verse"><a name="4">4</a>Roztříštil tam střely ohnivé i s lukem, štíty, meče, válku.</span> <span class="verse"><a name="5">5</a>Vznešený, jak jasně záříš nad horami rozsápaných!</span> <span class="verse"><a name="6">6</a>Zarputilci za kořist ti padli, dřímají svůj sen; všem válečníkům ochrnuly ruce.</span> <span class="verse"><a name="7">7</a>Pohrozils, Jákobův Bože, a mrákota obestřela válečné vozy i koně.</span> <span class="verse"><a name="8">8</a>Ty vzbuzuješ bázeň. Kdo před tebou obstojí, když vzplaneš hněvem?</span> <span class="verse"><a name="9">9</a>Svou při jsi vyhlásil z nebe. Země žila hned v bázni a v míru,</span> <span class="verse"><a name="10">10</a>když Bůh povstal k soudu pro záchranu všech pokorných v zemi.</span> <span class="verse"><a name="11">11</a>Rozhořčením stíháš lidi a je ti to k chvále, po svém rozhořčení opášeš se pozůstatkem lidu.</span> <span class="verse"><a name="12">12</a>Učiňte slib a splňte jej Hospodinu, svému Bohu! Všichni kolem něho ať přinesou poctu tomu, jenž vzbuzuje bázeň, [ (Psalms 76:13) tomu, který krotí ducha vojevůdců a vzbuzuje bázeň v králích země. ]</span> </p></div</div></div></body></html>