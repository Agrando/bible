<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 81</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/81"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 81</strong></div><p><span class="verse"><a name="1">1</a>Pro předního zpěváka, podle gatského způsobu. Pro Asafa.</span> <span class="verse"><a name="2">2</a>Plesejte Bohu, naší síle, hlaholte Bohu Jákobovu!</span> <span class="verse"><a name="3">3</a>Prozpěvujte žalmy, bijte v buben, hrejte na líbeznou citaru a harfu,</span> <span class="verse"><a name="4">4</a>při novoluní zatrubte na polnice, při úplňku v den našeho svátku.</span> <span class="verse"><a name="5">5</a>Takové je nařízení v Izraeli a řád Jákobova Boha.</span> <span class="verse"><a name="6">6</a>Svědectví uložil v Josefovi, když vytáhl na egyptskou zemi, kde jsem slýchal řeč, kterou jsem neznal.</span> <span class="verse"><a name="7">7</a>Jeho záda břemene jsem zbavil, i koš odložily jeho ruce.</span> <span class="verse"><a name="8">8</a>V soužení jsi volal a já jsem tě bránil, odpověděl jsem ti skryt v rachotu hromu, tam při Vodách sváru jsem tě zkoušel.</span> <span class="verse"><a name="9">9</a>Slyš, můj lide, svědčím proti tobě, kéž bys mě poslechl, Izraeli.</span> <span class="verse"><a name="10">10</a>Nesmíš mít cizího boha, nebudeš se klanět cizáckému bohu!</span> <span class="verse"><a name="11">11</a>Já jsem Hospodin, tvůj Bůh, já jsem tě přivedl z egyptské země. Otevři svá ústa, naplním je.</span> <span class="verse"><a name="12">12</a>Neuposlechl mě lid můj, Izrael mi povolný být nechtěl.</span> <span class="verse"><a name="13">13</a>Nechal jsem je tedy být s tím zarputilým srdcem, ať si jdou za svými plány.</span> <span class="verse"><a name="14">14</a>Kdyby mě však můj lid uposlechl, kdyby Izrael mými cestami chodil,</span> <span class="verse"><a name="15">15</a>brzy bych pokořil jeho nepřátele, obrátil bych ruku proti jeho protivníkům.</span> <span class="verse"><a name="16">16</a>Ti, kdo Hospodina nenávidí, vtírali by se do jeho přízně, věčně by trval čas jeho lidu, [ (Psalms 81:17) bělí pšeničnou by ho sám krmil. Medem ze skály tě budu sytit! ]</span> </p></div</div></div></body></html>