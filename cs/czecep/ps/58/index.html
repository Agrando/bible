<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 58</strong></div><p><span class="verse"><a name="1">1</a>Pro předního zpěváka, jako: "Nevyhlazuj!" Davidův, pamětní zápis.</span> <span class="verse"><a name="2">2</a>Opravdu svou němotou hlásáte spravedlnost? Lidé, soudíte dle práva?</span> <span class="verse"><a name="3">3</a>V zemi jednáte, jak podlé srdce velí, razíte si cestu násilím svých rukou.</span> <span class="verse"><a name="4">4</a>Svévolníci, ti se odrodili hned v matčině lůně, z mateřského života se lháři dali bludnou cestou.</span> <span class="verse"><a name="5">5</a>Mají jedu jako hadi, jsou jak hluchá zmije, když si zacpe uši,</span> <span class="verse"><a name="6">6</a>aby neslyšela kouzelnický šepot zaklínače zkušeného v zaklínání.</span> <span class="verse"><a name="7">7</a>Bože, vylámej jim zuby v ústech, vyraz tesáky těch lvíčat, Hospodine!</span> <span class="verse"><a name="8">8</a>Ať se rozplynou jak tratící se vody, ať se tomu, kdo napne luk, ztupí šípy.</span> <span class="verse"><a name="9">9</a>Ať se ztratí jako slizký plž, jako potracený plod, který neuzřel slunce.</span> <span class="verse"><a name="10">10</a>Dříve než co pochopí, už trním pod hrnci vám budou, smete je vichr, ať svěží či zprahlé.</span> <span class="verse"><a name="11">11</a>Radovat se bude spravedlivý, až uzří tu pomstu, omyje si nohy v krvi svévolníka. [ (Psalms 58:12) A lidé si řeknou: "Spravedlivý ovoce se dočkal. Ano, Bůh to je, kdo na zemi soud koná." ]</span> </p></div</div></div></body></html>