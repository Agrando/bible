<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 44</strong></div><p><span class="verse"><a name="1">1</a>Pro předního zpěváka; pro Kórachovce, poučující.</span> <span class="verse"><a name="2">2</a>Bože, na vlastní uši jsme slýchali vyprávění svých otců o činu, který jsi vykonal za jejich dnů, za dnů dávných.</span> <span class="verse"><a name="3">3</a>Pronárody jsi vyhnal svou rukou, je však jsi zasadil jako révu; rozdrtils národy, je však jsi propustil na svobodu.</span> <span class="verse"><a name="4">4</a>Nezmocnili se země svým mečem, vítězství jim nedobyla jejich paže, nýbrž tvá pravice, tvoje paže, a světlo tvé tváře, neboť jsi v nich našel zalíbení.</span> <span class="verse"><a name="5">5</a>Jenom ty jsi můj Král, Bože! Rozhodni, a Jákob bude spasen.</span> <span class="verse"><a name="6">6</a>S tebou jsme nabrali na rohy své protivníky, útočníky podupali jsme v tvém jménu.</span> <span class="verse"><a name="7">7</a>Proto na svůj luk se nespoléhám, ani meč mě nezachrání;</span> <span class="verse"><a name="8">8</a>před protivníky jen tys nás spasil, a ty, kdo nás nenáviděli, jsi zahanbil.</span> <span class="verse"><a name="9">9</a>Po všechny dny byl Bůh naší chloubou, tvému jménu chceme vzdávat chválu věčně.</span> <span class="verse"><a name="10">10</a>Teď jsi však na nás zanevřel a musíme se stydět, s našimi zástupy do boje nevycházíš.</span> <span class="verse"><a name="11">11</a>Před protivníkem nás nutíš ustupovat, oloupili nás ti, kdo nás nenávidí.</span> <span class="verse"><a name="12">12</a>Vydáváš nás jako ovce na porážku, rozptýlils nás mezi pronárody.</span> <span class="verse"><a name="13">13</a>Lacino jsi prodal svůj lid, žádný zisk jsi z toho neměl.</span> <span class="verse"><a name="14">14</a>Dovoluješ sousedům nás tupit, svému okolí jsme pro smích, pro pošklebky.</span> <span class="verse"><a name="15">15</a>Pronárodům učinils nás pořekadlem, národy nad námi potřásají hlavou.</span> <span class="verse"><a name="16">16</a>Neustále mám před sebou svoje zostuzení, tváře mi pokrývá hanba,</span> <span class="verse"><a name="17">17</a>když slyším, jak se utrhač rouhá, když mě souží mstivost nepřítele.</span> <span class="verse"><a name="18">18</a>To všechno nás postihlo, ač na tebe jsme nezapomínali, nezradili jsme tvou smlouvu.</span> <span class="verse"><a name="19">19</a>Naše srdce se neodklonilo jinam, naše kroky neodbočily z tvé stezky,</span> <span class="verse"><a name="20">20</a>i když jsi nás deptal v kraji draků, když jsi nás zahalil v šero smrti.</span> <span class="verse"><a name="21">21</a>Kdybychom na jméno svého Boha zapomněli, k bohu cizímu své ruce rozepjali,</span> <span class="verse"><a name="22">22</a>což by to Bůh neodhalil? Zná přece tajnosti srdce.</span> <span class="verse"><a name="23">23</a>Kvůli tobě jsme vražděni denně, mají nás za ovce na zabití.</span> <span class="verse"><a name="24">24</a>Vzbuď se, proč spíš, Panovníku? Procitni a nezanevři na nás provždy!</span> <span class="verse"><a name="25">25</a>Proč skrýváš svou tvář? Proč na naše pokoření, na náš útisk zapomínáš?</span> <span class="verse"><a name="26">26</a>Naše duše leží v prachu, naše hruď je přitištěna k zemi. [ (Psalms 44:27) Na pomoc nám povstaň, vykup nás pro svoje milosrdenství! ]</span> </p></div</div></div></body></html>