<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 25</strong></div><p><span class="verse"><a name="1">1</a>Davidův. K tobě, Hospodine, pozvedám svou duši,</span> <span class="verse"><a name="2">2</a>v tebe doufám, Bože můj, kéž nejsem zahanben, ať nade mnou moji nepřátelé nejásají.</span> <span class="verse"><a name="3">3</a>Ano, nebude zahanben, kdo skládá naději v tebe, zahanbeni budou věrolomní, vyjdou s prázdnou.</span> <span class="verse"><a name="4">4</a>Dej mi poznat svoje cesty, Hospodine, uč mě chodit po svých stezkách.</span> <span class="verse"><a name="5">5</a>Veď mě cestou své pravdy a vyučuj mě, vždyť jsi Bůh, má spása, každodenně skládám svou naději v tebe.</span> <span class="verse"><a name="6">6</a>Hospodine, pamatuj na svoje slitování, na své milosrdenství, které je od věčnosti.</span> <span class="verse"><a name="7">7</a>Nepřipomínej si hříchy mého mládí, moje nevěrnosti, pamatuj na mě se svým milosrdenstvím pro svou dobrotivost, Hospodine.</span> <span class="verse"><a name="8">8</a>Hospodin je dobrotivý, přímý, proto ukazuje hříšným cestu.</span> <span class="verse"><a name="9">9</a>On pokorné vede cestou práva, on pokorné učí chodit po své cestě.</span> <span class="verse"><a name="10">10</a>Všechny stezky Hospodinovy jsou milosrdenství a věrnost pro ty, kteří dodržují jeho smlouvu a svědectví.</span> <span class="verse"><a name="11">11</a>Pro své jméno, Hospodine, odpusť mi mou nepravost, je velká.</span> <span class="verse"><a name="12">12</a>Jak je tomu s mužem, jenž se bojí Hospodina? Ukáže mu cestu, kterou si má zvolit.</span> <span class="verse"><a name="13">13</a>Jeho duše se uhostí v dobru, jeho potomstvo obdrží zemi.</span> <span class="verse"><a name="14">14</a>Hospodinovo tajemství patří těm, kdo se ho bojí, ve známost jim uvádí svou smlouvu.</span> <span class="verse"><a name="15">15</a>Stále upírám své oči k Hospodinu, on vyprostí ze sítě mé nohy.</span> <span class="verse"><a name="16">16</a>Obrať ke mně svou tvář, smiluj se nade mnou, jsem tak sám, tak ponížený.</span> <span class="verse"><a name="17">17</a>Mému srdci přibývá soužení. Vyveď mě z úzkostí.</span> <span class="verse"><a name="18">18</a>Pohleď na mé pokoření, na moje trápení, sejmi ze mne všechny hříchy.</span> <span class="verse"><a name="19">19</a>Pohleď, jak mnoho je mých nepřátel, jak zavile mě nenávidí.</span> <span class="verse"><a name="20">20</a>Ochraňuj můj život, vysvoboď mě, ať nejsem zahanben, vždyť se utíkám k tobě.</span> <span class="verse"><a name="21">21</a>Bezúhonnost a přímost mě chrání, svou naději skládám v tebe.</span> <span class="verse"><a name="22">22</a>Bože, vykup Izraele ze všeho soužení!</span> </p></div</div></div></body></html>