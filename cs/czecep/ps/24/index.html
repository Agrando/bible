<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 24</strong></div><p><span class="verse"><a name="1">1</a>Davidův; žalm. Hospodinova je země se vším, co je na ní, svět i ti, kdo na něm sídlí.</span> <span class="verse"><a name="2">2</a>To on základ na mořích jí kladl, pevně ji usadil nad vodními proudy.</span> <span class="verse"><a name="3">3</a>Kdo vystoupí na Hospodinovu horu? A kdo stanout smí na jeho svatém místě?</span> <span class="verse"><a name="4">4</a>Ten, kdo má čisté ruce a srdce ryzí, ten, kdo nezneužije mou duši, ten, kdo nepřísahá lstivě.</span> <span class="verse"><a name="5">5</a>Ten dojde požehnání od Hospodina, spravedlnosti od Boha, své spásy.</span> <span class="verse"><a name="6">6</a>To je pokolení těch, kdo se na jeho vůli dotazují. Ti, kdo hledají tvou tvář - toť Jákob.</span> <span class="verse"><a name="7">7</a>Brány, zvedněte výše svá nadpraží, výše se zvedněte, vchody věčné, ať může vejít Král slávy.</span> <span class="verse"><a name="8">8</a>Kdo to je Král slávy? Hospodin, mocný bohatýr, Hospodin, bohatýr v boji.</span> <span class="verse"><a name="9">9</a>Brány, zvedněte výše svá nadpraží, výše je zvedněte, vchody věčné, ať může vejít Král slávy.</span> <span class="verse"><a name="10">10</a>Kdo to je Král slávy? Hospodin zástupů, on je Král slávy!</span> </p></div</div></div></body></html>