<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 33</strong></div><p><span class="verse"><a name="1">1</a>Zaplesejte, spravedliví, Hospodinu, přímým lidem sluší se ho chválit.</span> <span class="verse"><a name="2">2</a>Hospodinu vzdejte chválu při citaře, zpívejte mu žalmy s harfou o deseti strunách.</span> <span class="verse"><a name="3">3</a>Zpívejte mu novou píseň, hrejte dobře za hlaholu polnic.</span> <span class="verse"><a name="4">4</a>Neboť slovo Hospodinovo je přímé, v každém svém díle je věrný.</span> <span class="verse"><a name="5">5</a>Miluje spravedlnost a právo, Hospodinova milosrdenství je plná země.</span> <span class="verse"><a name="6">6</a>Nebesa byla učiněna Hospodinovým slovem, dechem jeho úst pak všechen jejich zástup.</span> <span class="verse"><a name="7">7</a>Jako hrází drží pohromadě mořské vody, vodstva propastí uložil v zásobnicích.</span> <span class="verse"><a name="8">8</a>Boj se Hospodina, celá země, všichni obyvatelé světa, žijte v jeho bázni!</span> <span class="verse"><a name="9">9</a>Co on řekl, to se stalo, jak přikázal, tak vše stojí.</span> <span class="verse"><a name="10">10</a>Záměry národů Hospodin maří, lidem úmysly hatí.</span> <span class="verse"><a name="11">11</a>Záměry Hospodinovy platí věčně, úmysly jeho srdce po všechna pokolení.</span> <span class="verse"><a name="12">12</a>Blaze národu, jemuž je Hospodin Bohem, lidu, jejž si zvolil za dědictví.</span> <span class="verse"><a name="13">13</a>Hospodin se dívá z nebe, vidí všechny lidské syny,</span> <span class="verse"><a name="14">14</a>ze svého pevného trůnu shlíží na všechny, kdo obývají zemi.</span> <span class="verse"><a name="15">15</a>On utvořil srdce každého z nich, on též rozumí všem jejich skutkům.</span> <span class="verse"><a name="16">16</a>Král se nezachrání velkým vojskem, rek se nevyprostí velkou zmužilostí.</span> <span class="verse"><a name="17">17</a>Selže kůň, k záchraně nepostačí, velkou silou svou k úniku nepomůže.</span> <span class="verse"><a name="18">18</a>Ale oko Hospodinovo bdí nad těmi, kdo se ho bojí, nad těmi, kdo čekají na jeho milosrdenství,</span> <span class="verse"><a name="19">19</a>aby ze smrti je vysvobodil, naživu je zachoval v čas hladu.</span> <span class="verse"><a name="20">20</a>Naše duše s touhou vzhlíží k Hospodinu, on je naše pomoc, náš štít.</span> <span class="verse"><a name="21">21</a>Z něho se raduje naše srdce, my doufáme v jeho svaté jméno.</span> <span class="verse"><a name="22">22</a>Tvoje milosrdenství buď, Hospodine, s námi; na tebe s důvěrou čekáme!</span> </p></div</div></div></body></html>