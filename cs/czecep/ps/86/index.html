<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 86</strong></div><p><span class="verse"><a name="1">1</a>Modlitba Davidova. Hospodine, nakloň ucho, odpověz mi, jsem tak ponížený, zubožený.</span> <span class="verse"><a name="2">2</a>Ochraňuj mě, jsem tvůj věrný, spas, můj Bože, svého služebníka, který v tebe doufá.</span> <span class="verse"><a name="3">3</a>Smiluj se nade mnou, Panovníku, po celé dny k tobě volám.</span> <span class="verse"><a name="4">4</a>Vlej do duše svého služebníka radost, k tobě, Panovníku, pozvedám svou duši,</span> <span class="verse"><a name="5">5</a>neboť ty jsi, Panovníku, dobrý a nabízíš odpuštění; ke všem, kdo tě volají, jsi nejvýš milosrdný.</span> <span class="verse"><a name="6">6</a>Dopřej, Hospodine, mé modlitbě sluchu, věnuj pozornost mým prosbám.</span> <span class="verse"><a name="7">7</a>V den svého soužení volám k tobě a ty mi odpovíš.</span> <span class="verse"><a name="8">8</a>Panovníku, není ti rovného mezi bohy a tvým činům se nic nevyrovná.</span> <span class="verse"><a name="9">9</a>Všechny pronárody, tvoje dílo, se ti přijdou klanět, Panovníku, budou oslavovat tvoje jméno,</span> <span class="verse"><a name="10">10</a>protože jsi veliký a konáš divy; jedině ty jsi Bůh.</span> <span class="verse"><a name="11">11</a>Hospodine, ukaž mi svou cestu, budu žít podle tvé pravdy, soustřeď mou mysl na bázeň tvého jména.</span> <span class="verse"><a name="12">12</a>Celým srdcem, Panovníku, Bože můj, ti budu vzdávat chválu, tvoje jméno věčně oslavovat,</span> <span class="verse"><a name="13">13</a>vždyť tvé velké milosrdenství je se mnou; z nejhlubšího podsvětí jsi vytrhl mou duši.</span> <span class="verse"><a name="14">14</a>Bože, povstávají proti mně opovážlivci, o život mi ukládá smečka ukrutníků, na tebe se neohlíží.</span> <span class="verse"><a name="15">15</a>Ty však, Panovníku, jsi Bůh slitovný a milostivý, shovívavý, nejvýš milosrdný, věrný.</span> <span class="verse"><a name="16">16</a>Shlédni na mne, smiluj se nade mnou, dej svou sílu svému služebníku, vítězství synu své služebnice!</span> <span class="verse"><a name="17">17</a>Ukaž na mně dobré znamení, ať to vidí, kdo mě mají v nenávisti, ať jsou zahanbeni, že jsi, Hospodine, moje pomoc, moje potěšení!</span> </p></div</div></div></body></html>