<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 95</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/95"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 95</strong></div><p><span class="verse"><a name="1">1</a>Pojďte, zaplesejme Hospodinu, oslavujme hlaholem skálu své spásy,</span> <span class="verse"><a name="2">2</a>vstupme před jeho tvář s díkůvzdáním, oslavujme ho hlaholem žalmů!</span> <span class="verse"><a name="3">3</a>Hospodin je velký Bůh, je velký Král nad všemi bohy.</span> <span class="verse"><a name="4">4</a>On má v svých rukou hlubiny země, temena hor patří jemu.</span> <span class="verse"><a name="5">5</a>Jeho je moře, on sám je učinil, souš vytvořily jeho ruce.</span> <span class="verse"><a name="6">6</a>Přistupte, klaňme se, klekněme, skloňme kolena před Hospodinem, který nás učinil.</span> <span class="verse"><a name="7">7</a>On je náš Bůh, my lid, jejž on pase, ovce, jež vodí svou rukou. Uslyšíte-li dnes jeho hlas,</span> <span class="verse"><a name="8">8</a>nezatvrzujte svá srdce jako při sváru v Meribě, jako v den pokušení na poušti v Masse,</span> <span class="verse"><a name="9">9</a>kde mě vaši otcové pokoušeli, kde mě chtěli zkoušet, i když viděli mé činy.</span> <span class="verse"><a name="10">10</a>Po čtyřicet let mi bylo na obtíž to pokolení. Řekl jsem si: Je to lid bloudící srdcem, k mým cestám se nezná.</span> <span class="verse"><a name="11">11</a>Proto jsem se v hněvu zapřisáhl: Nevejdou do mého odpočinutí!</span> </p></div</div></div></body></html>