<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 147</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/147"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 147</strong></div><p><span class="verse"><a name="1">1</a>Haleluja. Je tak dobré Bohu našemu pět žalmy, rozkošná a líbezná je chvála.</span> <span class="verse"><a name="2">2</a>Hospodin buduje Jeruzalém, shromažďuje rozehnané z Izraele,</span> <span class="verse"><a name="3">3</a>uzdravuje ty, kdo jsou zkrušeni v srdci, jejich rány obvazuje.</span> <span class="verse"><a name="4">4</a>On určuje počet hvězd, on každou vyvolává jménem.</span> <span class="verse"><a name="5">5</a>Velký je náš Pán, je velmi mocný, jeho myšlení obsáhnout nelze.</span> <span class="verse"><a name="6">6</a>Hospodin se ujímá pokorných, svévolníky snižuje až k zemi.</span> <span class="verse"><a name="7">7</a>Pějte Hospodinu píseň díků, zpívejte našemu Bohu žalmy při citaře,</span> <span class="verse"><a name="8">8</a>tomu, který zahaluje nebe mračny, který připravuje zemi deště, který dává na horách růst trávě,</span> <span class="verse"><a name="9">9</a>tomu, který zvířatům potravu dává, i krkavčím mláďatům, když křičí.</span> <span class="verse"><a name="10">10</a>Netěší ho síla koně, nemá zalíbení v svalech muže.</span> <span class="verse"><a name="11">11</a>Hospodin má zalíbení v těch, kdo se ho bojí, v těch, kdo čekají na jeho milosrdenství.</span> <span class="verse"><a name="12">12</a>Jeruzaléme, chval zpěvem Hospodina, chval, Sijóne, svého Boha!</span> <span class="verse"><a name="13">13</a>On upevnil závory v tvých branách, požehnal tvým synům v tobě.</span> <span class="verse"><a name="14">14</a>Na tvém území ti zjednal pokoj, bělí pšeničnou tě sytí.</span> <span class="verse"><a name="15">15</a>Na zem vysílá svůj výrok, rychle běží jeho slovo.</span> <span class="verse"><a name="16">16</a>Dává sníh jak vlnu, sype jíní jako popel.</span> <span class="verse"><a name="17">17</a>Rozhazuje kroupy jako sousta chleba, kdo odolá jeho mrazu?</span> <span class="verse"><a name="18">18</a>Sešle slovo své a taje, káže vát větru a plynou vody.</span> <span class="verse"><a name="19">19</a>Oznámil své slovo Jákobovi, nařízení svá a soudy Izraeli.</span> <span class="verse"><a name="20">20</a>Tak žádnému z pronárodů neučinil, jeho soudy nepoznaly. Haleluja.</span> </p></div</div></div></body></html>