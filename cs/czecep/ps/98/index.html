<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 98</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/98"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 98</strong></div><p><span class="verse"><a name="1">1</a>Žalm. Zpívejte Hospodinu píseň novou, neboť učinil podivuhodné věci, zvítězil svou pravicí, svou svatou paží!</span> <span class="verse"><a name="2">2</a>Hospodin dal poznat svoji spásu, zjevil před očima pronárodů svoji spravedlnost,</span> <span class="verse"><a name="3">3</a>na své milosrdenství se rozpomenul, na svou věrnost domu Izraele. Spatřily všechny dálavy země spásu našeho Boha.</span> <span class="verse"><a name="4">4</a>Hlahol Hospodinu, celá země, dejte se do plesu, pějte žalmy,</span> <span class="verse"><a name="5">5</a>pějte Hospodinu žalmy při citaře, při citaře nechť zazvučí žalmy;</span> <span class="verse"><a name="6">6</a>s doprovodem trub a polnic hlaholte před Hospodinem Králem!</span> <span class="verse"><a name="7">7</a>Ať se moře s tím, co je v něm, rozburácí, svět i ti, kdo na něm sídlí,</span> <span class="verse"><a name="8">8</a>dlaněmi nechť zatleskají řeky, s nimi ať plesají hory</span> <span class="verse"><a name="9">9</a>vstříc Hospodinu, že přichází, aby soudil zemi. On bude soudit svět spravedlivě a národy podle práva.</span> </p></div</div></div></body></html>