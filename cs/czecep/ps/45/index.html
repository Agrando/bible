<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 45</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/45"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 45</strong></div><p><span class="verse"><a name="1">1</a>Pro předního zpěváka, podle "Lilií". Pro Kórachovce; poučující, píseň lásky.</span> <span class="verse"><a name="2">2</a>Slavnostní řeč mi ze srdce tryská, své dílo přednesu králi; jazyk můj - hbitého písaře rydlo:</span> <span class="verse"><a name="3">3</a>Ty nejkrásnější ze synů lidských, z tvých rtů se line milost, proto ti Bůh navěky žehná!</span> <span class="verse"><a name="4">4</a>Boky si opásej, bohatýre, mečem, svou velebnou důstojností,</span> <span class="verse"><a name="5">5</a>se zdarem do boje důstojně vyjeď za pravdu, mírnost a spravedlnost, svou pravicí dokážeš činy, jež vzbudí bázeň.</span> <span class="verse"><a name="6">6</a>Máš ostré šípy, národy padnou ti k nohám, zasáhneš srdce nepřátel, králi!</span> <span class="verse"><a name="7">7</a>Tvůj trůn, ó božský, bude stát věčně a navždy, tvým žezlem královským je žezlo práva.</span> <span class="verse"><a name="8">8</a>Miluješ spravedlnost, nenávidíš zvůli; proto tě, božský, pomazal Bůh tvůj olejem veselí nad tvoje druhy.</span> <span class="verse"><a name="9">9</a>Celé tvé roucho myrhou, aloe, kasií voní, z paláců zdobených slonovou kostí hra strun zní pro radost tobě.</span> <span class="verse"><a name="10">10</a>Královské dcery se skvějí v tvých skvostech, královna ve zlatě z Ofíru ti stojí po pravici.</span> <span class="verse"><a name="11">11</a>Slyš, dcero, pohleď, nakloň své ucho, zapomeň na svůj lid, na otcův dům,</span> <span class="verse"><a name="12">12</a>neboť král zatouží po tvé kráse; je to tvůj pán a jemu se klaněj.</span> <span class="verse"><a name="13">13</a>I dcera Týru svůj dar ti nese, naklonit si tě chtějí boháči z lidu.</span> <span class="verse"><a name="14">14</a>Královská dcera v celé své slávě již čeká uvnitř, svůj šat má protkaný zlatem.</span> <span class="verse"><a name="15">15</a>V zářivém oděvu ji vedou králi a za ní její panenské družky, k tobě je uvádějí.</span> <span class="verse"><a name="16">16</a>Průvod se ubírá v radostném jásotu, vstupuje v královský palác.</span> <span class="verse"><a name="17">17</a>Namísto otců budeš mít syny, učiníš je velmoži po celé zemi. [ (Psalms 45:18) Tvé jméno budu připomínat po všechna pokolení; proto ti národy budou vzdávat chválu navěky a navždy. ]</span> </p></div</div></div></body></html>