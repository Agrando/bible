<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 118</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/118"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 118</strong></div><p><span class="verse"><a name="1">1</a>Chválu vzdejte Hospodinu, protože je dobrý, jeho milosrdenství je věčné!</span> <span class="verse"><a name="2">2</a>Ať vyzná Izrael: Jeho milosrdenství je věčné!</span> <span class="verse"><a name="3">3</a>Ať vyzná Áronův dům: Jeho milosrdenství je věčné!</span> <span class="verse"><a name="4">4</a>Ať vyznají ti, kteří se bojí Hospodina: Jeho milosrdenství je věčné!</span> <span class="verse"><a name="5">5</a>V soužení jsem volal Hospodina, Hospodin mi odpověděl, daroval mi volnost.</span> <span class="verse"><a name="6">6</a>Hospodin je při mně, nebojím se. Co by mi mohl udělat člověk?</span> <span class="verse"><a name="7">7</a>Hospodin je při mně, mezi mými pomocníky, spatřím pád těch, kdo mě nenávidí.</span> <span class="verse"><a name="8">8</a>Lépe utíkat se k Hospodinu, než doufat v člověka.</span> <span class="verse"><a name="9">9</a>Lépe utíkat se k Hospodinu, než doufat v knížata.</span> <span class="verse"><a name="10">10</a>Všechny pronárody mě obklíčily; odrazil jsem je v Hospodinově jménu.</span> <span class="verse"><a name="11">11</a>Oblehly mě, ano, obklíčily; odrazil jsem je v Hospodinově jménu.</span> <span class="verse"><a name="12">12</a>Oblehly mě jako vosy; zhasly jak planoucí trní, odrazil jsem je v Hospodinově jménu.</span> <span class="verse"><a name="13">13</a>Udeřil jsi na mě tvrdě, abych padl. Hospodin je moje pomoc,</span> <span class="verse"><a name="14">14</a>Hospodin je síla má i moje píseň; stal se mou spásou.</span> <span class="verse"><a name="15">15</a>Ze stanů spravedlivých zní plesání nad spásou. Hospodinova pravice koná mocné činy!</span> <span class="verse"><a name="16">16</a>Hospodinova pravice se vyvýšila, Hospodinova pravice koná mocné činy!</span> <span class="verse"><a name="17">17</a>Nezemřu, budu žít, budu vypravovat o Hospodinových činech.</span> <span class="verse"><a name="18">18</a>Hospodin mě přísně trestal, ale nevydal mě smrti.</span> <span class="verse"><a name="19">19</a>Brány spravedlnosti mi otevřete, vejdu jimi vzdávat chválu Hospodinu.</span> <span class="verse"><a name="20">20</a>Toto je Hospodinova brána, skrze ni vcházejí spravedliví.</span> <span class="verse"><a name="21">21</a>Tobě vzdávám chválu, žes mi odpověděl; stal ses mou spásou.</span> <span class="verse"><a name="22">22</a>Kámen, jejž zavrhli stavitelé, stal se kamenem úhelným.</span> <span class="verse"><a name="23">23</a>Stalo se tak skrze Hospodina, tento div se udál před našimi zraky.</span> <span class="verse"><a name="24">24</a>Toto je den, který učinil Hospodin, jásejme a radujme se z něho.</span> <span class="verse"><a name="25">25</a>Prosím, Hospodine, pomoz! Prosím, Hospodine, dopřej zdaru!</span> <span class="verse"><a name="26">26</a>Požehnaný, jenž přichází v Hospodinově jménu. Žehnáme vám z Hospodinova domu.</span> <span class="verse"><a name="27">27</a>Hospodin je Bůh, dává nám světlo. Slavte svátek ratolestí, k rohům oltáře se ubírejte.</span> <span class="verse"><a name="28">28</a>Ty jsi můj Bůh, tobě vzdávám chválu, vyvyšuji tě, můj Bože.</span> <span class="verse"><a name="29">29</a>Chválu vzdejte Hospodinu, protože je dobrý, jeho milosrdenství je věčné!</span> </p></div</div></div></body></html>