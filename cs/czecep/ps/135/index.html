<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 135</strong></div><p><span class="verse"><a name="1">1</a>Haleluja. Chvalte Hospodinovo jméno, chvalte je, Hospodinovi služebníci,</span> <span class="verse"><a name="2">2</a>kteří stojíte v Hospodinově domě, v nádvořích domu našeho Boha.</span> <span class="verse"><a name="3">3</a>Chvalte Hospodina, neboť Hospodin je dobrý, pějte žalmy jeho jménu, neboť je líbezné.</span> <span class="verse"><a name="4">4</a>Hospodin si vyvolil Jákoba, za zvláštní vlastnictví přijal Izraele.</span> <span class="verse"><a name="5">5</a>Já přec vím, že Hospodin je velký, náš Pán je nade všechny bohy.</span> <span class="verse"><a name="6">6</a>Všechno, co Hospodin chce, to činí na nebesích i na zemi, v mořích i ve všech propastných tůních.</span> <span class="verse"><a name="7">7</a>Přivádí mlhu od končin země, déšť provází blesky, ze svých zásobnic vyvádí vítr.</span> <span class="verse"><a name="8">8</a>Prvorozené Egypta pobil od člověka po dobytče.</span> <span class="verse"><a name="9">9</a>Znamení a zázraky sesílal na tebe, Egypte, na faraóna, na všechny jeho služebníky.</span> <span class="verse"><a name="10">10</a>Pobil mnohé pronárody a zahubil smělé krále,</span> <span class="verse"><a name="11">11</a>krále Emorejců Síchona a bášanského krále Óga i všechna království Kenaanu.</span> <span class="verse"><a name="12">12</a>Jejich země předal do dědictví, do dědictví Izraeli, svému lidu.</span> <span class="verse"><a name="13">13</a>Hospodine, tvé jméno je věčné, budeš připomínán ve všech pokoleních, Hospodine.</span> <span class="verse"><a name="14">14</a>Hospodin svůj lid obhájí, bude mít se svými služebníky soucit.</span> <span class="verse"><a name="15">15</a>Modly pronárodů jsou stříbro a zlato, dílo lidských rukou.</span> <span class="verse"><a name="16">16</a>Mají ústa, a nemluví, mají oči, a nevidí.</span> <span class="verse"><a name="17">17</a>Mají uši, a nic nezaslechnou, v jejich ústech není dechu.</span> <span class="verse"><a name="18">18</a>Jim podobni jsou ti, kdo je zhotovují, každý, kdo v ně doufá.</span> <span class="verse"><a name="19">19</a>Dome Izraelův, dobrořeč Hospodinu, dome Áronův, dobrořeč Hospodinu.</span> <span class="verse"><a name="20">20</a>Dome Léviův, dobrořeč Hospodinu, vy, kdo se bojíte Hospodina, dobrořečte Hospodinu.</span> <span class="verse"><a name="21">21</a>Požehnán buď Hospodin ze Sijónu, ten, který přebývá v Jeruzalémě. Haleluja.</span> </p></div</div></div></body></html>