<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 41</strong></div><p><span class="verse"><a name="1">1</a>Pro předního zpěváka. Žalm Davidův.</span> <span class="verse"><a name="2">2</a>Blaze tomu, kdo má pochopení pro nuzného, Hospodin ho ve zlý den zachrání.</span> <span class="verse"><a name="3">3</a>Hospodin ho bude ochraňovat, zachová mu život, bude mu na zemi blaze. Zvůli nepřátel ho nevydávej!</span> <span class="verse"><a name="4">4</a>Hospodin ho podepře na loži v jeho mdlobách. V nemoci mu změníš celé lůžko!</span> <span class="verse"><a name="5">5</a>Pravím: Hospodine, smiluj se nade mnou, uzdrav mě, neboť jsem proti tobě zhřešil.</span> <span class="verse"><a name="6">6</a>Nepřátelé o mně škodolibě mluví: "Kdy už zemře? Kdy zanikne jeho jméno?"</span> <span class="verse"><a name="7">7</a>Přijde-li se kdo podívat, šalebně mluví, spřádá v srdci ničemnosti, vyjde ven a mluví.</span> <span class="verse"><a name="8">8</a>Všichni, kdo mě nenávidí, šeptají si o mě, zlo mi strojí:</span> <span class="verse"><a name="9">9</a>"Ať na něj dolehne slovo Ničemníka; ulehl, už nepovstane."</span> <span class="verse"><a name="10">10</a>I ten, s nímž jsem žil v pokoji a jemuž jsem důvěřoval, ten, jenž můj chléb jedl, vypíná se nade mne a zvedá patu.</span> <span class="verse"><a name="11">11</a>Ty však, Hospodine, smiluj se a dej mi povstat, abych jim to splatil.</span> <span class="verse"><a name="12">12</a>Že sis mě oblíbil, poznám z toho, že nade mnou nezazní ryk nepřítele.</span> <span class="verse"><a name="13">13</a>Ujal ses mne pro mou bezúhonnost, postavils mě navěky před svou tvář. [ (Psalms 41:14) Požehnán buď Hospodin, Bůh Izraele, od věků na věky. Amen. Amen. ]</span> </p></div</div></div></body></html>