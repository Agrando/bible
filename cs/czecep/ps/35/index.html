<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 35</strong></div><p><span class="verse"><a name="1">1</a>Davidův. Hospodine, veď spor s těmi, kdo vedou spor se mnou, bojuj proti těm, kdo proti mně boj vedou.</span> <span class="verse"><a name="2">2</a>Chop se pavézy a štítu, na pomoc mi povstaň,</span> <span class="verse"><a name="3">3</a>rozmáchni se kopím a sekerou proti těm, kdo mě pronásledují, a řekni mi: "Jsem tvoje spása."</span> <span class="verse"><a name="4">4</a>Ať se hanbí, ať se stydí ti, kdo o život mi ukládají. Ať táhnou zpět, ať se zardí ti, kdo zlo mi strojí.</span> <span class="verse"><a name="5">5</a>Ať jsou jako plevy hnané větrem, až na ně udeří anděl Hospodinův,</span> <span class="verse"><a name="6">6</a>ať je jejich cesta ztemnělá a kluzká, až je Hospodinův anděl bude stíhat.</span> <span class="verse"><a name="7">7</a>Bez důvodů síť mi nastražili, bez důvodů na mne vykopali jámu.</span> <span class="verse"><a name="8">8</a>Ať na něj přikvačí znenadání zkáza, do sítě, již nastražil, ať sám se chytí, do zkázy ať padne.</span> <span class="verse"><a name="9">9</a>Má duše však bude jásat Hospodinu, bude se veselit z jeho spásy.</span> <span class="verse"><a name="10">10</a>Každá kost ve mně řekne: "Hospodine, kdo je tobě roven? Poníženého ty vysvobozuješ z moci silnějšího, poníženého ubožáka od uchvatitele."</span> <span class="verse"><a name="11">11</a>Zlovolní svědkové povstávají, ptají se mne na to, o čem nevím.</span> <span class="verse"><a name="12">12</a>Za dobro mi odplácejí zlobou, stojím tu jak osiřelý.</span> <span class="verse"><a name="13">13</a>Já, když byli nemocni, jsem chodil v rouchu žíněném a pokořoval jsem se postem. Ale moje modlitba se mi do klína vrátí.</span> <span class="verse"><a name="14">14</a>Choval jsem se, jako by byl postižen můj druh či bratr, byl jsem sehnut, sklíčen smutkem jak truchlící matka.</span> <span class="verse"><a name="15">15</a>Avšak při mém pádu s radostí se shlukli; shlukli se proti mně, aniž jsem co tušil, sami zbiti drásali mě, nedali si pokoj.</span> <span class="verse"><a name="16">16</a>Rouhali se, šklebili se škodolibě a cenili na mě zuby.</span> <span class="verse"><a name="17">17</a>Jak dlouho chceš přihlížet, Panovníku? Zachovej mou duši před zkázou, kterou mi přichystali, jediné, co mám, chraň před lvíčaty.</span> <span class="verse"><a name="18">18</a>Vzdám ti chválu ve velikém shromáždění a budu tě chválit před početným lidem.</span> <span class="verse"><a name="19">19</a>Ať se nade mnou mí zrádní nepřátelé neradují, ať nemhouří oči, kdo mě bez důvodu nenávidí.</span> <span class="verse"><a name="20">20</a>To, co řeknou, není ku pokoji, nýbrž proti mírumilovným v zemi; myslí jen na záludnosti.</span> <span class="verse"><a name="21">21</a>Otevírají si na mě ústa, říkají: "Dobře ti tak! Už to vidíme na vlastní oči."</span> <span class="verse"><a name="22">22</a>Hospodine, ty vidíš a nejsi hluchý, Panovníku, nebuď mi vzdálen!</span> <span class="verse"><a name="23">23</a>Probuď se, postav se za mé právo, za mou při, můj Bože, Panovníku.</span> <span class="verse"><a name="24">24</a>Hospodine, Bože můj, podle své spravedlnosti mi zjednej právo, ať se nade mnou neradují.</span> <span class="verse"><a name="25">25</a>Ať si v srdci neříkají: "Dobře mu tak, to jsme chtěli!" Ať neřeknou: "Zhltli jsme ho."</span> <span class="verse"><a name="26">26</a>Ať se zardí hanbou ti, kdo se radují ze zla, které mě postihlo. Ať poleje stud a hanba ty, kdo se nade mne tolik vypínají.</span> <span class="verse"><a name="27">27</a>Ať však plesají a radují se, kdo mi přejí spravedlnost, ať říkají stále: "Hospodin je velký, přeje pokoj svému služebníku."</span> <span class="verse"><a name="28">28</a>O tvé spravedlnosti bude pak hovořit můj jazyk, každý den tě bude chválit.</span> </p></div</div></div></body></html>