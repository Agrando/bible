<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 102</strong></div><p><span class="verse"><a name="1">1</a>Modlitba pro poníženého, když je sklíčen a vylévá před Hospodinem své lkání.</span> <span class="verse"><a name="2">2</a>Hospodine, vyslyš mou modlitbu, kéž k tobě pronikne moje volání!</span> <span class="verse"><a name="3">3</a>Neukrývej přede mnou tvář v den soužení mého, nakloň ke mně ucho, v den, kdy volám, pospěš, odpověz mi!</span> <span class="verse"><a name="4">4</a>Mé dny se v dým obracejí, mé kosti jsou rozpálené jak ohniště.</span> <span class="verse"><a name="5">5</a>Jak zlomená bylina schne moje srdce, i svůj chléb jíst zapomínám;</span> <span class="verse"><a name="6">6</a>od samého naříkání jsem vyzáblý na kost.</span> <span class="verse"><a name="7">7</a>Podobám se pelikánu v poušti, jsem jak sova v rozvalinách,</span> <span class="verse"><a name="8">8</a>probdím celé noci, jsem jak ptáče, jež na střeše osamělo.</span> <span class="verse"><a name="9">9</a>Celé dny mě moji nepřátelé tupí, klnou mi a za potřeštěnce mě mají,</span> <span class="verse"><a name="10">10</a>popel jím jak chleba, nápoj slzami si ředím</span> <span class="verse"><a name="11">11</a>pro tvůj hrozný hněv a pro tvé rozlícení; tys mě vyzvedl a srazil.</span> <span class="verse"><a name="12">12</a>Mé dny jsou jak stín, který se prodlužuje, usychám jako bylina.</span> <span class="verse"><a name="13">13</a>Ty však, Hospodine, ty zůstáváš věčně, budeš připomínán ve všech pokoleních.</span> <span class="verse"><a name="14">14</a>Ty povstaneš, slituješ se nad Sijónem, je čas smilovat se nad ním, nastala ta chvíle!</span> <span class="verse"><a name="15">15</a>Vždyť tvým služebníkům je v něm milý každý kámen a nad jeho sutinami je přepadá lítost.</span> <span class="verse"><a name="16">16</a>A budou se bát Hospodinova jména pronárody, tvé slávy všichni králové země,</span> <span class="verse"><a name="17">17</a>protože Hospodin vybuduje Sijón, ukáže se ve své slávě</span> <span class="verse"><a name="18">18</a>a k modlitbě bezmocných se skloní, jejich modlitbami nepohrdne.</span> <span class="verse"><a name="19">19</a>Pro budoucí pokolení je to psáno, aby lid, jenž bude stvořen, chválil Hospodina,</span> <span class="verse"><a name="20">20</a>že pohleděl ze svých svatých výšin, že Hospodin shlédl z nebe na zem,</span> <span class="verse"><a name="21">21</a>vyslyšel sténání vězňů, osvobodil syny smrti,</span> <span class="verse"><a name="22">22</a>aby na Sijónu vyprávěli o Hospodinově jménu, aby v Jeruzalémě šířili jeho chválu,</span> <span class="verse"><a name="23">23</a>až se tam shromáždí v jedno národy a království a budou sloužit Hospodinu.</span> <span class="verse"><a name="24">24</a>Na té cestě pokořil mou sílu a moje dny zkrátil.</span> <span class="verse"><a name="25">25</a>Pravím: Bože můj, uprostřed mých dnů mě odtud neber! z pokolení do pokolení půjdou tvá léta.</span> <span class="verse"><a name="26">26</a>Dávno jsi založil zemi, i nebesa jsou dílo tvých rukou.</span> <span class="verse"><a name="27">27</a>Ta zaniknou, a ty budeš trvat, všechno zvetší jako roucho, vyměníš je jako šat a vše se změní.</span> <span class="verse"><a name="28">28</a>Ale ty jsi stále týž a bez konce jsou tvoje léta. [ (Psalms 102:29) Budou zde přebývat synové tvých služebníků, jejich potomstvo bude před tebou stát pevně. ]</span> </p></div</div></div></body></html>