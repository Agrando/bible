<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 145</strong></div><p><span class="verse"><a name="1">1</a>Chvalozpěv Davidův. Chci tě vyvyšovat, Bože můj a Králi, tvému jménu dobrořečit navěky a navždy.</span> <span class="verse"><a name="2">2</a>Po všechny dny ti chci dobrořečit a tvé jméno chválit navěky a navždy.</span> <span class="verse"><a name="3">3</a>Veliký je Hospodin, nejvyšší chvály hodný, jeho velikost nelze vyzpytovat.</span> <span class="verse"><a name="4">4</a>Všechna pokolení chválí tvoje skutky zpěvem, hlásají tvé bohatýrské činy.</span> <span class="verse"><a name="5">5</a>Tvoje velebnost je důstojná a slavná, chci přemýšlet o tvých divuplných dílech.</span> <span class="verse"><a name="6">6</a>Všichni budou mluvit o tvých mocných, bázeň vzbuzujících skutcích, i já budu vypravovat o tvé velikosti.</span> <span class="verse"><a name="7">7</a>Budou šířit vše, co připomíná tvoji velkou dobrotivost, budou jásat, jak jsi spravedlivý.</span> <span class="verse"><a name="8">8</a>Hospodin je milostivý, plný slitování, shovívavý a nesmírně milosrdný.</span> <span class="verse"><a name="9">9</a>Hospodin je ke všem dobrotivý, nade vším, co učinil, se slitovává.</span> <span class="verse"><a name="10">10</a>Kéž ti vzdají chválu, Hospodine, veškeré tvé skutky, kéž ti tvoji věrní dobrořečí,</span> <span class="verse"><a name="11">11</a>ať hovoří o tvém slavném kralování, ať promluví o tvé bohatýrské síle,</span> <span class="verse"><a name="12">12</a>aby lidem uváděli ve známost tvé bohatýrské činy a slávu a důstojnost království tvého.</span> <span class="verse"><a name="13">13</a>Tvoje království je království všech věků, tvoje vláda přečká všechna pokolení. Ve všech svých slovech je Hospodin věrný, je svatý ve všech svých skutcích.</span> <span class="verse"><a name="14">14</a>Hospodin podpírá všechny klesající a všechny sehnuté napřimuje.</span> <span class="verse"><a name="15">15</a>Oči všech s nadějí vzhlížejí k tobě a ty jim v pravý čas dáváš pokrm,</span> <span class="verse"><a name="16">16</a>otvíráš svou ruku a ve své přízni sytíš všechno, co žije.</span> <span class="verse"><a name="17">17</a>Hospodin je spravedlivý ve všech svých cestách, milosrdný ve všech svých skutcích.</span> <span class="verse"><a name="18">18</a>Hospodin je blízko všem, kteří volají k němu, všem, kdo ho volají opravdově.</span> <span class="verse"><a name="19">19</a>Vyplňuje přání těch, kdo se ho bojí, slyší, když volají o pomoc, a zachrání je.</span> <span class="verse"><a name="20">20</a>Všechny, kdo ho milují, Hospodin ochraňuje, ale všechny svévolníky vyhlazuje.</span> <span class="verse"><a name="21">21</a>Z mých úst zazní chvála Hospodinu, jeho přesvatému jménu bude dobrořečit všechno tvorstvo navěky a navždy.</span> </p></div</div></div></body></html>