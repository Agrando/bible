<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 115</strong></div><p><span class="verse"><a name="1">1</a>Ne nás, Hospodine, ne nás, ale svoje jméno oslav pro své milosrdenství a pro svou věrnost!</span> <span class="verse"><a name="2">2</a>Proč by měly pronárody říkat: "Kde je ten jejich Bůh?"</span> <span class="verse"><a name="3">3</a>Náš Bůh je v nebesích a všechno, co chce, koná.</span> <span class="verse"><a name="4">4</a>Jejich modly jsou stříbro a zlato, dílo lidských rukou.</span> <span class="verse"><a name="5">5</a>Mají ústa, a nemluví, mají oči, a nevidí,</span> <span class="verse"><a name="6">6</a>mají uši, a neslyší, mají nosy, a necítí,</span> <span class="verse"><a name="7">7</a>rukama nemohou hmatat, nohama nemohou chodit, z hrdla nevydají hlásku.</span> <span class="verse"><a name="8">8</a>Jim jsou podobni ti, kdo je zhotovují, každý, kdo v ně doufá.</span> <span class="verse"><a name="9">9</a>Izraeli, doufej v Hospodina, je tvou pomocí a štítem.</span> <span class="verse"><a name="10">10</a>Áronův dome, doufej v Hospodina, je tvou pomocí a štítem.</span> <span class="verse"><a name="11">11</a>Vy, kdo se bojíte Hospodina, doufejte v Hospodina, je vám pomocí a štítem.</span> <span class="verse"><a name="12">12</a>Hospodin na nás pamatuje, on nám žehná: žehná domu Izraele, žehná domu Áronovu,</span> <span class="verse"><a name="13">13</a>žehná těm, kteří se bojí Hospodina, jak malým, tak velkým.</span> <span class="verse"><a name="14">14</a>Hospodin ať vás rozmnoží, vás i vaše syny!</span> <span class="verse"><a name="15">15</a>Jste Hospodinovi požehnaní; on učinil nebesa i zemi.</span> <span class="verse"><a name="16">16</a>Nebesa, ta patří Hospodinu, zemi dal však lidem.</span> <span class="verse"><a name="17">17</a>Mrtví nechválí už Hospodina, nikdo z těch, kdo sestupují v říši ticha.</span> <span class="verse"><a name="18">18</a>Avšak my budeme Hospodinu dobrořečit nyní i navěky. Haleluja.</span> </p></div</div></div></body></html>