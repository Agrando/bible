<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 39</strong></div><p><span class="verse"><a name="1">1</a>Pro předního zpěváka, pro Jedútúna. Žalm Davidův.</span> <span class="verse"><a name="2">2</a>Řekl jsem si: Budu dbát na svoje cesty, abych se jazykem neprohřešil. Budu držet na uzdě svá ústa, dokud budu před sebou mít svévolníka.</span> <span class="verse"><a name="3">3</a>Byl jsem zticha, mlčel jsem jak němý, ale nic se nezlepšilo, má bolest se rozjitřila.</span> <span class="verse"><a name="4">4</a>Srdce pálilo mě v hrudi, v zneklidněné mysli mi plál oheň. Promluvil jsem svým jazykem takto:</span> <span class="verse"><a name="5">5</a>Hospodine, dej mi poznat, kdy přijde můj konec a kolik dnů je mi vyměřeno, ať vím, kdy ze světa sejdu.</span> <span class="verse"><a name="6">6</a>Hle, jen na píď odměřils mi dnů a jako nic je před tebou můj věk. Člověk je jen vánek pouhý, i kdyby stál pevně.</span> <span class="verse"><a name="7">7</a>Každý žitím putuje jak přelud, hluku nadělá, ten vánek pouhý, kupí majetek a neví, kdo to shrábne.</span> <span class="verse"><a name="8">8</a>A tak jakou mám naději, Panovníku? Moje očekávání se upíná jen k tobě.</span> <span class="verse"><a name="9">9</a>Vysvoboď mě ode všech mých nevěrností, nedopouštěj, aby bloud mě tupil!</span> <span class="verse"><a name="10">10</a>Již jsem němý, neotevřu ústa, vždyť je to tvé dílo.</span> <span class="verse"><a name="11">11</a>Odejmi už ode mne svou ránu, hynu pod tvou pádnou rukou!</span> <span class="verse"><a name="12">12</a>Když někoho za nepravost napomínáš tresty, rozkládáš jak mol to, po čem dychtil. Člověk je jen vánek.</span> <span class="verse"><a name="13">13</a>Hospodine, vyslyš mou modlitbu, přej mi sluchu, když o pomoc volám, nebuď k mému pláči hluchý. Vždyť jsem u tebe jen hostem, příchozím, jako všichni otcové moji. [ (Psalms 39:14) Odvrať ode mne svůj pohled, abych okřál, dřív než odejdu a nebudu již. ]</span> </p></div</div></div></body></html>