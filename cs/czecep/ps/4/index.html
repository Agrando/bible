<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 4</strong></div><p><span class="verse"><a name="1">1</a>Pro předního zpěváka za doprovodu strunných nástrojů. Žalm Davidův.</span> <span class="verse"><a name="2">2</a>Když volám, odpověz mi, Bože mé spravedlnosti! V soužení mi zjednáš volnost. Smiluj se nade mnou, vyslyš mou modlitbu!</span> <span class="verse"><a name="3">3</a>"Urození, dlouho ještě bude tupena má sláva? Milujete marnost, vyhledáváte lež.</span> <span class="verse"><a name="4">4</a>Vězte, Hospodin pro svého věrného koná divy. Hospodin slyší, když k němu volám.</span> <span class="verse"><a name="5">5</a>Jste tím pobouřeni, nezhřešte však. Přemítejte o tom v srdci na loži a buďte zticha.</span> <span class="verse"><a name="6">6</a>Oběť spravedlnosti mu obětujte, důvěřujte Hospodinu."</span> <span class="verse"><a name="7">7</a>Mnozí říkají: "Kdo nám dá užít dobrých věcí?" Avšak nad námi ať vzejde jas tvé tváře, Hospodine!</span> <span class="verse"><a name="8">8</a>Mému srdci dáváš větší radost, než mívají oni z hojných žní a vinobraní. [ (Psalms 4:9) Pokojně uléhám, pokojně spím, neboť ty sám, Hospodine, v bezpečí mi dáváš bydlet. ]</span> </p></div</div></div></body></html>