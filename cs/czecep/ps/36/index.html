<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 36</strong></div><p><span class="verse"><a name="1">1</a>Pro předního zpěváka. Pro Hospodinova služebníka, Davidův.</span> <span class="verse"><a name="2">2</a>Tak zní vzpurný výrok svévolníka: "Nemám v srdci místo pro strach z Boha." A to do očí mu říká.</span> <span class="verse"><a name="3">3</a>Lichotí si ve svých očích, a tak bude shledán vinným, hodným nenávisti.</span> <span class="verse"><a name="4">4</a>Slova jeho úst jsou ničemná a lstivá, přestal jednat rozumně a dobře.</span> <span class="verse"><a name="5">5</a>Vymýšlí si na svém lůžku ničemnosti, postavil se na nedobrou cestu, neštítí se zlého.</span> <span class="verse"><a name="6">6</a>Tvoje milosrdenství, Hospodine, sahá až k nebi, tvoje věrnost se dotýká mraků.</span> <span class="verse"><a name="7">7</a>Tvoje spravedlnost je jak mocné horstvo, propastná tůň nezměrná jsou tvoje soudy; zachraňuješ lidi i dobytek, Hospodine.</span> <span class="verse"><a name="8">8</a>Jak vzácný skvost je tvé milosrdenství, Bože! Lidé se utíkají do stínu tvých křídel.</span> <span class="verse"><a name="9">9</a>Osvěžují se tím nejtučnějším z tvého domu, z potoka svých rozkoší jim napít dáváš.</span> <span class="verse"><a name="10">10</a>U tebe je pramen žití, když ty jsi nám světlem, spatřujeme světlo.</span> <span class="verse"><a name="11">11</a>Uchovej své milosrdenství těm, kdo tě znají, a svou spravedlnost těm, kdo mají přímé srdce.</span> <span class="verse"><a name="12">12</a>Kéž na mě nevtrhne zpupná noha, ruka svévolných kéž ze mne neučiní štvance! [ (Psalms 36:13) Ano, pachatelé ničemností padli, jsou sraženi, nejsou schopni povstat. ]</span> </p></div</div></div></body></html>