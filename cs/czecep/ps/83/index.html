<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 83</strong></div><p><span class="verse"><a name="1">1</a>Píseň. Žalm pro Asafa.</span> <span class="verse"><a name="2">2</a>Bože, nebuď zticha, nemlč, Bože, nezůstávej v klidu!</span> <span class="verse"><a name="3">3</a>Hleď, jak tvoji nepřátelé hlučí, kdo tě nenávidí, pozvedají hlavu,</span> <span class="verse"><a name="4">4</a>kují proti tvému lidu tajné plány, radí se proti těm, které skrýváš:</span> <span class="verse"><a name="5">5</a>"Pojďme," praví, "vyhlaďme je, ať národem nejsou, ať se nikdy jména Izraele ani nevzpomene!"</span> <span class="verse"><a name="6">6</a>Tak se spolu svorně uradili, uzavřeli proti tobě smlouvu</span> <span class="verse"><a name="7">7</a>stany edómské a Izmaelci, Hagrejci i Moáb,</span> <span class="verse"><a name="8">8</a>Gebal, Amón s Amálekem, Pelištea, ti, kdo sídlí v Týru,</span> <span class="verse"><a name="9">9</a>Ašúr se k nim také přidal. Paží synů Lotových se stali.</span> <span class="verse"><a name="10">10</a>Nalož s nimi jako s Midjánem, jako se Síserou, jako s Jabínem v Kíšonském úvalu:</span> <span class="verse"><a name="11">11</a>u Én-dóru byli vyhlazeni, mrvou na roli se stali.</span> <span class="verse"><a name="12">12</a>Nalož s jejich knížaty jak s Orébem a Zébem, s všemi jejich vojevůdci jako se Zebachem, se Salmunou,</span> <span class="verse"><a name="13">13</a>kteří řekli: "Zaberme si Boží nivy!"</span> <span class="verse"><a name="14">14</a>Bože můj, dej, ať jsou jako chmýří, jako stéblo unášené větrem!</span> <span class="verse"><a name="15">15</a>Jako požár, když stravuje lesy, jako plameny, když sežehují hory,</span> <span class="verse"><a name="16">16</a>tak je postihni svou bouří, svou smrští je vyděs.</span> <span class="verse"><a name="17">17</a>Pohanou jim pokryj líce, aby hledali tvé jméno, Hospodine.</span> <span class="verse"><a name="18">18</a>Ať jsou zahanbeni, vyděšeni navždy, ať se rdí a hynou, [ (Psalms 83:19) ať poznají, že ty jediný, jenž Hospodin máš jméno, jsi ten nejvyšší nad celou zemí! ]</span> </p></div</div></div></body></html>