<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 18</strong></div><p><span class="verse"><a name="1">1</a>Pro předního zpěváka. Žalm Hospodinova služebníka Davida, který přednášel slova této písně Hospodinu v den, kdy jej Hospodin vysvobodil ze spárů všech jeho nepřátel i z rukou Saulových.</span> <span class="verse"><a name="2">2</a>Pravil: Miluji tě vroucně, Hospodine, moje sílo.</span> <span class="verse"><a name="3">3</a>Hospodine, skalní štíte můj, má pevná tvrzi, vysvoboditeli, Bože můj, má skálo, utíkám se k tobě, štíte můj a rohu spásy, nedobytný hrade!</span> <span class="verse"><a name="4">4</a>Když jsem vzýval Hospodina, jemuž patří chvála, byl jsem zachráněn před svými nepřáteli.</span> <span class="verse"><a name="5">5</a>Ovinuly mě provazy smrti, zachvátily mě dravé proudy Ničemníka,</span> <span class="verse"><a name="6">6</a>provazy podsvětí se kolem mne stáhly, dostihly mě léčky smrti.</span> <span class="verse"><a name="7">7</a>V soužení jsem vzýval Hospodina, k svému Bohu o pomoc jsem volal. Uslyšel můj hlas ze svého chrámu, mé volání proniklo až k jeho sluchu.</span> <span class="verse"><a name="8">8</a>Země se zachvěla, roztřásla se, hory v základech se hnuly, chvěly se před jeho plamenným hněvem.</span> <span class="verse"><a name="9">9</a>Z chřípí se mu valil dým, z úst sžírající oheň, planoucí řeřavé uhlí.</span> <span class="verse"><a name="10">10</a>Sklonil nebesa a sestupoval, pod nohama černé mračno.</span> <span class="verse"><a name="11">11</a>Na cheruba usedl a letěl a vznášel se na perutích větru.</span> <span class="verse"><a name="12">12</a>Temno učinil svou skrýší, stánkem kolem sebe, temné vodstvo, mračna prachu.</span> <span class="verse"><a name="13">13</a>Mračna se hnala před jeho jasem, krupobití a hořící uhlí.</span> <span class="verse"><a name="14">14</a>Hospodin na nebi zaburácel, Nejvyšší vydal svůj hlas, krupobití a hořící uhlí.</span> <span class="verse"><a name="15">15</a>Vyslal své šípy a rozehnal mračna, množstvím blesků je uvedl v zmatek.</span> <span class="verse"><a name="16">16</a>Tu se objevila koryta vod, základy světa se obnažily, když jsi, Hospodine, zaútočil, když jsi zadul svým hněvivým dechem.</span> <span class="verse"><a name="17">17</a>Vztáhl ruku z výše, uchopil mě, vytáhl mě z nesmírného vodstva.</span> <span class="verse"><a name="18">18</a>Nepříteli mocnému mě vyrval, těm, kdo nenáviděli mě, kdo zdatnější byli.</span> <span class="verse"><a name="19">19</a>Přepadli mě v den mých běd, ale Hospodin mě podepíral,</span> <span class="verse"><a name="20">20</a>učinil mě volným; ubránil mě, protože si mě oblíbil.</span> <span class="verse"><a name="21">21</a>Hospodin mi odplatil podle mé spravedlnosti, odměnil mě podle čistoty mých rukou,</span> <span class="verse"><a name="22">22</a>neboť jsem dbal na Hospodinovy cesty, neodvrátil jsem se svévolně od svého Boha.</span> <span class="verse"><a name="23">23</a>Všechny jeho řády jsem měl na zřeteli, neodvrhl jeho nařízení.</span> <span class="verse"><a name="24">24</a>Jeho jsem se dokonale držel, varoval se nepravosti.</span> <span class="verse"><a name="25">25</a>Podle mé spravedlnosti mě Hospodin odměňoval, podle čistoty mých rukou, tak jak jevila se jemu.</span> <span class="verse"><a name="26">26</a>Ty věrnému osvědčuješ věrnost, muži dokonalému svou dokonalost,</span> <span class="verse"><a name="27">27</a>ryzímu svou ryzost osvědčuješ, s neupřímným se však pouštíš do zápasu.</span> <span class="verse"><a name="28">28</a>Ty lid ponížený zachraňuješ, ale povýšené nutíš sklopit oči.</span> <span class="verse"><a name="29">29</a>Ty mi rozsvěcuješ světlo, Hospodine. Můj Bůh září do mých temnot.</span> <span class="verse"><a name="30">30</a>S tebou proběhnu i nepřátelskou vřavou, se svým Bohem zdolám hradbu,</span> <span class="verse"><a name="31">31</a>s Bohem, jehož cesta je tak dokonalá! To, co řekne Hospodin, je protříbené. On je štítem všech, kteří se k němu utíkají.</span> <span class="verse"><a name="32">32</a>Kdo je Bůh krom Hospodina, kdo je skála, ne-li Bůh náš!</span> <span class="verse"><a name="33">33</a>Bůh, který mě opásává statečností a mou cestu činí dokonalou,</span> <span class="verse"><a name="34">34</a>ten dává mým nohám hbitost laně, na mých posvátných návrších mi dopřává stanout,</span> <span class="verse"><a name="35">35</a>učí bojovat mé ruce a mé paže napnout bronzový luk.</span> <span class="verse"><a name="36">36</a>Podal jsi mi štít své spásy, tvoje pravice mě podepírá, tvá mírnost mé síly rozmnožila.</span> <span class="verse"><a name="37">37</a>Dals volnost mým krokům, nohy se mi nepodvrtnou.</span> <span class="verse"><a name="38">38</a>Budu stíhat nepřátele, dopadnu je. Nevrátím se zpět, dokud je neudolám.</span> <span class="verse"><a name="39">39</a>Rozdrtím je, že už nepovstanou, pod nohy mi padnou.</span> <span class="verse"><a name="40">40</a>Opásals mě statečností k boji; ty, kdo povstávají proti mně, sám srazíš.</span> <span class="verse"><a name="41">41</a>Obrátil jsi na útěk mé nepřátele, navždy umlčím ty, kdo mě nenávidí.</span> <span class="verse"><a name="42">42</a>Budou volat o pomoc, a nespasí je nikdo, volat k Hospodinu, ale neodpoví.</span> <span class="verse"><a name="43">43</a>Roztluču je, budou jako prach ve větru, smetu je jak bláto z ulic.</span> <span class="verse"><a name="44">44</a>Dals mi vyváznout z rozbrojů lidu, vůdcem pronárodů jsi mě ustanovil. Sloužit bude mi i lid, který jsem neznal.</span> <span class="verse"><a name="45">45</a>Na slovo mě uposlechnou, cizinci se budou vtírat do mé přízně.</span> <span class="verse"><a name="46">46</a>Cizinci jak tráva zvadnou, vypotácejí se ze svých hradišť.</span> <span class="verse"><a name="47">47</a>Živ je Hospodin! Buď požehnána moje skála, vyvýšen buď Bůh, má spása!</span> <span class="verse"><a name="48">48</a>Bůh, jenž mě pověřil vykonáním pomsty, národy mi podrobuje.</span> <span class="verse"><a name="49">49</a>Vysvoboditeli od nepřátel, pozvedáš mě nad ty, kdo proti mně povstávají, ty mě násilníku vyrveš.</span> <span class="verse"><a name="50">50</a>Proto ti vzdám, Hospodine, mezi pronárody chválu, budu zpívat žalmy tvému jménu. [ (Psalms 18:51) Velká vítězství dopřává svému králi, prokazuje milosrdenství svému pomazanému, Davidovi, a jeho potomstvu navěky! ]</span> </p></div</div></div></body></html>