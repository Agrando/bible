<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 108</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/108"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 108</strong></div><p><span class="verse"><a name="1">1</a>Píseň, žalm Davidův.</span> <span class="verse"><a name="2">2</a>Mé srdce je připraveno, Bože, budu zpívat, prozpěvovat žalmy, rovněž moje sláva!</span> <span class="verse"><a name="3">3</a>Probuď se už, citaro a harfo, ať jitřenku vzbudím.</span> <span class="verse"><a name="4">4</a>Hospodine, chci ti mezi lidmi vzdávat chválu, mezi národy ti budu zpívat žalmy;</span> <span class="verse"><a name="5">5</a>vždyť tvé milosrdenství nad nebe sahá, až do mraků tvoje věrnost.</span> <span class="verse"><a name="6">6</a>Povznes se až nad nebesa, Bože, a nad celou zemí ať je tvoje sláva!</span> <span class="verse"><a name="7">7</a>Aby tvoji milí byli zachováni, pomoz svou pravicí, odpověz mi!</span> <span class="verse"><a name="8">8</a>Bůh ve své svatyni promluvil: "S jásotem rozdělím Šekem, rozměřím dolinu Sukót.</span> <span class="verse"><a name="9">9</a>Mně patří Gileád, mně patří Manases, Efrajim, přilba mé hlavy, Juda, můj palcát.</span> <span class="verse"><a name="10">10</a>Moáb je mé umývadlo, na Edóm hodím svůj střevíc, proti Pelišteji válečný ryk spustím."</span> <span class="verse"><a name="11">11</a>Kdože mě uvede do nepřístupného města? Kdo mě dovedl až do Edómu?</span> <span class="verse"><a name="12">12</a>Což ne, Bože, ty, jenž zanevřel jsi na nás? Což s našimi zástupy bys nevytáhl, Bože?</span> <span class="verse"><a name="13">13</a>Před protivníkem buď naše pomoc, je šalebné čekat spásu od člověka. [ (Psalms 108:14) S Bohem statečně si povedeme, on rozšlape naše protivníky. ]</span> </p></div</div></div></body></html>