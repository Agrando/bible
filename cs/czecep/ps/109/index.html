<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 109</strong></div><p><span class="verse"><a name="1">1</a>Pro předního zpěváka, žalm Davidův. Bože, má chválo, nestav se hluchým,</span> <span class="verse"><a name="2">2</a>když se na mě rozevřela ústa svévolná a lstivá! Zrádným jazykem mě napadají,</span> <span class="verse"><a name="3">3</a>slovy nenávistnými mě zasypali, bojují proti mě bez důvodu.</span> <span class="verse"><a name="4">4</a>Osočují mě za moji lásku, zatímco se modlím.</span> <span class="verse"><a name="5">5</a>Za dobro mě zavalují zlobou, za mou lásku nenávistí.</span> <span class="verse"><a name="6">6</a>Postav proti němu svévolníka, po jeho pravici žalobce ať stane.</span> <span class="verse"><a name="7">7</a>Ať dopadne jako svévolník, až bude souzen; jeho modlitba ať je mu počítána za hřích.</span> <span class="verse"><a name="8">8</a>Dny ať jsou mu ukráceny, jeho pověření ať převezme jiný.</span> <span class="verse"><a name="9">9</a>Jeho synové ať sirotky se stanou, jeho žena vdovou.</span> <span class="verse"><a name="10">10</a>Jeho synové ať toulají se po žebrotě, ze svých rozvalin ať chodí prosit.</span> <span class="verse"><a name="11">11</a>Na všechno, co má, ať políčí si lichvář, co vytěžil, cizáci ať loupí.</span> <span class="verse"><a name="12">12</a>Ať nemá nikoho, kdo by mu nadále prokázal milosrdenství, kdo by se smiloval nad sirotky po něm.</span> <span class="verse"><a name="13">13</a>Jeho potomstvo buď vymýceno, jeho jméno smazáno buď v příštím pokolení.</span> <span class="verse"><a name="14">14</a>Ať Hospodin pamatuje na nepravost jeho otců a hřích jeho matky vymazán ať není.</span> <span class="verse"><a name="15">15</a>Ať je má Hospodin ustavičně před očima, ať vymýtí ze země památku po nich</span> <span class="verse"><a name="16">16</a>za to, že nepamatoval na milosrdenství, ale pronásledoval člověka poníženého a ubohého, chtěl usmrtit zkrušeného v srdci.</span> <span class="verse"><a name="17">17</a>Miloval zlořečení, ať ho postihne! O požehnání nestál, ať se ho vzdálí!</span> <span class="verse"><a name="18">18</a>Zlořečení oblékal jak šaty; ať mu pronikne nitrem jak voda, ať mu prostoupí kosti jak olej.</span> <span class="verse"><a name="19">19</a>Ať mu je jako roucho, kterým se halí, opaskem, kterým se přepásává ustavičně.</span> <span class="verse"><a name="20">20</a>To ať si vyslouží od Hospodina ti, kteří mě osočují, kteří proti mně zlovolně mluví.</span> <span class="verse"><a name="21">21</a>Ty však, Panovníku Hospodine, ukaž na mně pro své jméno, jak je tvé milosrdenství dobrotivé, vysvoboď mě!</span> <span class="verse"><a name="22">22</a>Jsem ponížený ubožák, v nitru mám zraněné srdce.</span> <span class="verse"><a name="23">23</a>Odcházím jako stín, který se prodlužuje, jako luční kobylka jsem smeten.</span> <span class="verse"><a name="24">24</a>V kolenou se podlamuji postem, bez oleje chátrá moje tělo.</span> <span class="verse"><a name="25">25</a>Jsem jim jenom pro potupu, jak mě vidí, potřásají hlavou.</span> <span class="verse"><a name="26">26</a>Pomoz mi, můj Bože, Hospodine, podle svého milosrdenství mě zachraň,</span> <span class="verse"><a name="27">27</a>aby poznali, že tvá ruka to byla, žes to učinil ty, Hospodine.</span> <span class="verse"><a name="28">28</a>Jen ať zlořečí, ale ty žehnej! Když povstali, ať je stihne hanba, a tvůj služebník se zaraduje.</span> <span class="verse"><a name="29">29</a>Stud ať poleje ty, kdo mě osočují, hanbou ať se zahalí jak pláštěm.</span> <span class="verse"><a name="30">30</a>Moje ústa vzdají Hospodinu velkou chválu, mezi mnohými ho budu chválit,</span> <span class="verse"><a name="31">31</a>neboť stanul po pravici ubožáku, aby ho zachránil před jeho soudci.</span> </p></div</div></div></body></html>