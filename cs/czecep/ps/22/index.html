<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 22</strong></div><p><span class="verse"><a name="1">1</a>Pro předního zpěváka. Podle "Laně za ranních červánků". Žalm Davidův.</span> <span class="verse"><a name="2">2</a>Bože můj, Bože můj, proč jsi mě opustil? Daleko spása má, ač o pomoc volám.</span> <span class="verse"><a name="3">3</a>Bože můj, volám ve dne, a neodpovídáš, nemohu se ztišit ani v noci.</span> <span class="verse"><a name="4">4</a>Ty jsi ten Svatý, jenž trůní obklopen chválami Izraele.</span> <span class="verse"><a name="5">5</a>Otcové naši doufali v tebe, doufali, tys jim dal vyváznout.</span> <span class="verse"><a name="6">6</a>Úpěli k tobě a unikli zmaru, doufali v tebe a nebyli zahanbeni.</span> <span class="verse"><a name="7">7</a>Já však jsem červ a ne člověk, potupa lidství, povrhel lidu.</span> <span class="verse"><a name="8">8</a>Všem, kdo mě vidí, jsem jenom pro smích, šklebí se na mě, potřásají hlavou:</span> <span class="verse"><a name="9">9</a>"Svěř to Hospodinu!" "Ať mu dá vyváznout, ať ho vysvobodí, když si ho oblíbil!"</span> <span class="verse"><a name="10">10</a>Ty jsi mě vyvedl z života matky, chovals mě v bezpečí u jejích prsou.</span> <span class="verse"><a name="11">11</a>Na tebe jsem odkázán už z lůna, z života mé matky ty jsi můj Bůh.</span> <span class="verse"><a name="12">12</a>Nebuď mi vzdálen, blízko je soužení, na pomoc nikoho nemám!</span> <span class="verse"><a name="13">13</a>Množství býků mě kruhem svírá, bášanští tuři mě obstoupili.</span> <span class="verse"><a name="14">14</a>Rozevírají na mě tlamu jak řvoucí lev, když trhá kořist.</span> <span class="verse"><a name="15">15</a>Rozlévám se jako voda, všechny kosti se mi uvolňují, jako vosk je mé srdce, rozplynulo se v mém nitru.</span> <span class="verse"><a name="16">16</a>Jako střep vyschla má síla, jazyk mi přisedl k patru. Vrháš mě do prachu smrti!</span> <span class="verse"><a name="17">17</a>Smečka psů mě kruhem svírá, zlovolná tlupa mě obkličuje; sápou se jako lev na mé ruce a nohy,</span> <span class="verse"><a name="18">18</a>mohu si spočítat všechny své kosti. Pasou se na mně svým zrakem.</span> <span class="verse"><a name="19">19</a>Dělí se o mé roucho, losují o můj oděv.</span> <span class="verse"><a name="20">20</a>Nebuď mi vzdálen, Hospodine, má sílo, pospěš mi na pomoc!</span> <span class="verse"><a name="21">21</a>Vysvoboď mou duši od meče, chraň jediné, co mám, před psí tlapou;</span> <span class="verse"><a name="22">22</a>zachraň mě ze lví tlamy, před rohy jednorožců! - A tys mi odpověděl.</span> <span class="verse"><a name="23">23</a>O tvém jménu budu vyprávět svým bratřím, ve shromáždění tě budu chválit.</span> <span class="verse"><a name="24">24</a>Kdo se bojíte Hospodina, chvalte ho! Ctěte ho, všichni potomci Jákobovi, celé Izraelovo potomstvo, žij před ním v bázni!</span> <span class="verse"><a name="25">25</a>Nepohrdl poníženým, v opovržení ho neměl. Když trpěl příkoří, neukryl před ním svou tvář, slyšel, když k němu o pomoc volal.</span> <span class="verse"><a name="26">26</a>Od tebe vzejde mi chvála ve velikém shromáždění. Své sliby splním před těmi, kdo se ho bojí.</span> <span class="verse"><a name="27">27</a>Pokorní budou jíst dosyta, budou chválit Hospodina ti, kdo se na jeho vůli dotazují. Vaše srdce bude žít navždy.</span> <span class="verse"><a name="28">28</a>Rozpomenou se a navrátí se k Hospodinu všechny dálavy země. Tobě se budou klanět všechny čeledi pronárodů.</span> <span class="verse"><a name="29">29</a>Vždyť Hospodinu náleží kralovat, i nad pronárody vládnout.</span> <span class="verse"><a name="30">30</a>Všichni tuční v zemi, ti, kdo jedli a kdo se klaněli, všichni, kteří sestupují v prach, musí před ním padnout na kolena; a jejich duše si život nezachová.</span> <span class="verse"><a name="31">31</a>Potomstvo bude mu sloužit. O Panovníku budou vyprávět dalšímu pokolení, [ (Psalms 22:32) to přijde a bude hlásat jeho spravedlnost lidu, který se zrodí: "To učinil on!" ]</span> </p></div</div></div></body></html>