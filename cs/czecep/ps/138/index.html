<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 138</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/138"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 138</strong></div><p><span class="verse"><a name="1">1</a>Davidův. Celým svým srdcem ti vzdávám chválu, přímo před bohy ti zpívám žalmy,</span> <span class="verse"><a name="2">2</a>klaním se ti před tvým svatým chrámem, tvému jménu vzdávám chválu za tvé milosrdenství a za tvou věrnost; svou řeč jsi vyvýšil nad každé své jméno.</span> <span class="verse"><a name="3">3</a>Odpověděl jsi mi v den, kdy jsem tě volal, dodal jsi mé duši sílu.</span> <span class="verse"><a name="4">4</a>Hospodine, všichni králové země ti vzdají chválu, až uslyší, co jsi vyřkl.</span> <span class="verse"><a name="5">5</a>Budou zpívat o Hospodinových cestách, neboť sláva Hospodinova je velká.</span> <span class="verse"><a name="6">6</a>Hospodin je vyvýšený, ale hledí na poníženého, zdálky pozná domýšlivce.</span> <span class="verse"><a name="7">7</a>I když jsem v soužení, ty mi zachováš život, vztáhneš ruku proti hněvu mých nepřátel a tvá pravice mě spasí.</span> <span class="verse"><a name="8">8</a>Hospodin za mě dokončí zápas. Hospodine, tvoje milosrdenství je věčné, neopouštěj dílo vlastních rukou!</span> </p></div</div></div></body></html>