<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 80</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/80"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 80</strong></div><p><span class="verse"><a name="1">1</a>Pro předního zpěváka. Podle "Lilií". Svědectví pro Asafa. Žalm.</span> <span class="verse"><a name="2">2</a>Naslouchej, pastýři Izraele, ty, jenž Josefa jak ovce vodíš, zaskvěj se, jenž trůníš nad cheruby, před kmeny Efrajim, Benjamín, Manases!</span> <span class="verse"><a name="3">3</a>Vzbuď svou bohatýrskou sílu a přijď zachránit nás.</span> <span class="verse"><a name="4">4</a>Bože, obnov nás, ukaž jasnou tvář a budem zachráněni.</span> <span class="verse"><a name="5">5</a>Hospodine, Bože zástupů, jak dlouho budeš dýmat hněvem při modlitbách svého lidu?</span> <span class="verse"><a name="6">6</a>Chlebem slzí jsi je krmil, pít jsi jim dal slzy plnou měrou.</span> <span class="verse"><a name="7">7</a>Pro sousedy jsme předmětem sváru, nepřátelům pro smích.</span> <span class="verse"><a name="8">8</a>Bože zástupů, obnov nás, ukaž jasnou tvář a budem zachráněni!</span> <span class="verse"><a name="9">9</a>Vinnou révu z Egypta jsi vyňal, vypudil jsi pronárody a ji jsi zasadil.</span> <span class="verse"><a name="10">10</a>Připravil jsi pro ni všechno, zapustila kořeny a rozrostla se v zemi.</span> <span class="verse"><a name="11">11</a>Hory přikryla svým stínem, její ratolesti jsou jak Boží cedry,</span> <span class="verse"><a name="12">12</a>rozložila výhonky až k moři a své úponky až k Řece.</span> <span class="verse"><a name="13">13</a>Proč pobořils její zídky? Aby trhali z ní všichni, kdo jdou kolem?</span> <span class="verse"><a name="14">14</a>Rozrývá ji kanec z lesa a spásá ji polní havěť.</span> <span class="verse"><a name="15">15</a>Bože zástupů, navrať se, shlédni z nebe, popatř, ujmi se té révy,</span> <span class="verse"><a name="16">16</a>kmene, který pravice tvá zasadila, letorostu, jejž sis vypěstoval.</span> <span class="verse"><a name="17">17</a>Spálena je ohněm, porubána, zachmuřil jsi tvář a hynou.</span> <span class="verse"><a name="18">18</a>Nad mužem své pravice drž svoji ruku, nad synem člověka, letorostem, jejž sis vypěstoval.</span> <span class="verse"><a name="19">19</a>Nikdy se tě nespustíme, zachovej nám život, ať můžeme vzývat tvoje jméno. [ (Psalms 80:20) Hospodine, Bože zástupů, obnov nás, ukaž jasnou tvář a budem zachráněni! ]</span> </p></div</div></div></body></html>