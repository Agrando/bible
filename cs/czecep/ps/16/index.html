<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 16</strong></div><p><span class="verse"><a name="1">1</a>Pamětní zápis; Davidův. Ochraňuj mě, Bože, utíkám se k tobě!</span> <span class="verse"><a name="2">2</a>Pravím Hospodinu: "Ty jsi, Panovníku, moje dobro, nad tebe není."</span> <span class="verse"><a name="3">3</a>Svatým, těm, kteří jsou v této zemi, pravím, těm vznešeným, jež jsem si oblíbil nade všechno:</span> <span class="verse"><a name="4">4</a>"Útrapy si rozmnožují, kdo běhají za jinými bohy. Ani trochu krve v úlitbu jim nedám, jejich jméno nepřejde mi přes rty."</span> <span class="verse"><a name="5">5</a>Hospodin je podíl mně určený, je můj kalich; můj los držíš pevně, Hospodine.</span> <span class="verse"><a name="6">6</a>Měřicí provazce mi padly v kraji blaha, moje dědictví je velkolepé!</span> <span class="verse"><a name="7">7</a>Dobrořečím Hospodinu, on mi radí, i v noci mě moje ledví napomíná.</span> <span class="verse"><a name="8">8</a>Hospodina stále před oči si stavím, je mi po pravici, nic mnou neotřese.</span> <span class="verse"><a name="9">9</a>Proto se mé srdce raduje a moje sláva jásá, v bezpečí přebývá i mé tělo,</span> <span class="verse"><a name="10">10</a>neboť v moci podsvětí mě neponecháš, nedopustíš, aby se tvůj věrný octl v jámě.</span> <span class="verse"><a name="11">11</a>Stezku života mi dáváš poznat; vrcholem radosti je být s tebou, ve tvé pravici je neskonalé blaho.</span> </p></div</div></div></body></html>