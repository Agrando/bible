<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 90</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/90"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 90</strong></div><p><span class="verse"><a name="1">1</a>Modlitba Mojžíše, muže Božího. Panovníku, u tebe jsme měli domov v každém pokolení!</span> <span class="verse"><a name="2">2</a>Než se hory zrodily, než vznikl svět a země, od věků na věky jsi ty, Bože.</span> <span class="verse"><a name="3">3</a>Ty člověka v prach obracíš, pravíš: "Zpět, synové Adamovi!"</span> <span class="verse"><a name="4">4</a>Tisíc let je ve tvých očích jako včerejšek, jenž minul, jako jedna noční hlídka.</span> <span class="verse"><a name="5">5</a>Jako povodeň je smeteš, prchnou jako spánek, jsou jak tráva, která odkvétá hned ráno:</span> <span class="verse"><a name="6">6</a>zrána rozkvete a už odkvétá, večer uvadne a uschne.</span> <span class="verse"><a name="7">7</a>Pro tvůj hněv spějeme k svému konci zděšeni tvým rozhořčením.</span> <span class="verse"><a name="8">8</a>Před sebe si kladeš naše nepravosti, do světla své tváře naše tajné hříchy.</span> <span class="verse"><a name="9">9</a>Pro tvou prchlivost naše dny pomíjejí a jako vzdech doznívají naše léta.</span> <span class="verse"><a name="10">10</a>Počet našich let je sedmdesát roků, jsme-li při síle, pak osmdesát, a mohou se pyšnit leda trápením a ničemnostmi; kvapem uplynou a v letu odcházíme.</span> <span class="verse"><a name="11">11</a>Kdo zná sílu tvého hněvu, tvou prchlivost, jak by se tě nebál?</span> <span class="verse"><a name="12">12</a>Nauč nás počítat naše dny, ať získáme moudrost srdce.</span> <span class="verse"><a name="13">13</a>Vrať se, Hospodine! Ještě dlouho se chceš hněvat? Měj se svými služebníky soucit,</span> <span class="verse"><a name="14">14</a>nasyť nás svým milosrdenstvím hned ráno a po všechny dny se budeme radovat a plesat.</span> <span class="verse"><a name="15">15</a>Tolik radosti nám dopřej, kolik bylo dnů, v nichž jsi nás pokořoval, a let, v nichž se nám zle vedlo.</span> <span class="verse"><a name="16">16</a>Nechť se na tvých služebnících ukáže tvé dílo a tvá důstojnost na jejich synech!</span> <span class="verse"><a name="17">17</a>Vlídnost Panovníka, Boha našeho, buď s námi. Upevni nám dílo našich rukou, dílo našich rukou učiň pevným!</span> </p></div</div></div></body></html>