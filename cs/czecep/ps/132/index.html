<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 132</strong></div><p><span class="verse"><a name="1">1</a>Poutní píseň. Hospodine, rozpomeň se na Davida, na veškerou jeho usilovnou péči,</span> <span class="verse"><a name="2">2</a>jak se zapřisáhl Hospodinu, zavázal se slibem Přesilnému Jákobovu:</span> <span class="verse"><a name="3">3</a>"Nevejdu do stanu svého domu, nevstoupím na rohož svého lože,</span> <span class="verse"><a name="4">4</a>očím nedopřeji spánku ani víčkům podřímnutí,</span> <span class="verse"><a name="5">5</a>dokud nenaleznu Hospodinu místo, příbytek Přesilnému Jákobovu!"</span> <span class="verse"><a name="6">6</a>A hle, v Efratě jsme o ní uslyšeli, našli jsme ji na Jaarských polích.</span> <span class="verse"><a name="7">7</a>Vstupme do jeho příbytku, klanějme se před podnožím jeho nohou.</span> <span class="verse"><a name="8">8</a>Povstaň, Hospodine, k místu svého odpočinku, ty sám i schrána tvé moci!</span> <span class="verse"><a name="9">9</a>Tvoji kněží ať obléknou spravedlnost, tvoji věrní ať plesají.</span> <span class="verse"><a name="10">10</a>Pro Davida, svého služebníka, neodmítej svého pomazaného.</span> <span class="verse"><a name="11">11</a>Hospodin přísahal Davidovi na svou věrnost - nevezme to nazpět: "Toho, jenž vzejde z tvých beder, dosadím po tobě na trůn.</span> <span class="verse"><a name="12">12</a>Dodrží-li tvoji synové mou smlouvu i toto mé svědectví, jemuž je budu učit, navždy budou též jejich synové sedat na tvém trůnu."</span> <span class="verse"><a name="13">13</a>Hospodin si totiž zvolil Sijón, zatoužil jej mít za sídlo:</span> <span class="verse"><a name="14">14</a>"To je místo mého odpočinku navždy, usídlím se tady, neboť po něm toužím.</span> <span class="verse"><a name="15">15</a>Jeho stravě budu hojně žehnat, jeho ubožáky budu sytit chlebem.</span> <span class="verse"><a name="16">16</a>Jeho kněžím dám za oděv spásu, jeho věrní budou zvučně plesat.</span> <span class="verse"><a name="17">17</a>Zde dám pučet Davidovu rohu, svému pomazanému budu pečovat o planoucí světlo.</span> <span class="verse"><a name="18">18</a>Jeho nepřátelům dám za oděv hanbu, ale na něm se bude jeho čelenka třpytit."</span> </p></div</div></div></body></html>