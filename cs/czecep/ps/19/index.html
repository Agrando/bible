<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 19</strong></div><p><span class="verse"><a name="1">1</a>Pro předního zpěváka. Žalm Davidův.</span> <span class="verse"><a name="2">2</a>Nebesa vypravují o Boží slávě, obloha hovoří o díle jeho rukou.</span> <span class="verse"><a name="3">3</a>Svoji řeč předává jeden den druhému, noc noci sděluje poznatky.</span> <span class="verse"><a name="4">4</a>Není to řeč lidská, nejsou to slova, takový hlas od nich nelze slyšet.</span> <span class="verse"><a name="5">5</a>Jejich tón zvučí celičkou zemí, zní jejich hovor po širém světě. Bůh slunci na nebi postavil stan.</span> <span class="verse"><a name="6">6</a>Ono jak ženich z komnaty vyjde, vesele jako rek, když běží k cíli.</span> <span class="verse"><a name="7">7</a>Vychází na jednom okraji nebes, probíhá obloukem k druhému konci a nic se neskryje před jeho žárem.</span> <span class="verse"><a name="8">8</a>Hospodinův zákon je dokonalý, udržuje při životě. Hospodinovo svědectví je pravdivé, nezkušený jím zmoudří.</span> <span class="verse"><a name="9">9</a>Hospodinova ustanovení jsou přímá, jsou pro radost v srdci. Hospodinovo přikázání je ryzí, dává očím světlo.</span> <span class="verse"><a name="10">10</a>Hospodinova bázeň je čistá, obstojí navždy. Hospodinovy řády jsou pravda, jsou nejvýš spravedlivé,</span> <span class="verse"><a name="11">11</a>nad zlato vzácnější, nad množství ryzího zlata, sladší než med, než včelí med z plástve.</span> <span class="verse"><a name="12">12</a>Jsou poučením i pro tvého služebníka, když na ně dbá, má odměnu hojnou.</span> <span class="verse"><a name="13">13</a>Kdo může rozpoznat bludy? Zprosť mě i vin, jež jsou mi skryty.</span> <span class="verse"><a name="14">14</a>Též před opovážlivci chraň svého služebníka, nedopusť, aby mi vládli. Pak budu bez vady a shledán čistý, prost množství nevěrností. [ (Psalms 19:15) Kéž se ti líbí řeč mých úst i to, o čem rozjímám v srdci, Hospodine, má skálo, vykupiteli můj! ]</span> </p></div</div></div></body></html>