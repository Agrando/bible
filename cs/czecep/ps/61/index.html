<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 61</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/61"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 61</strong></div><p><span class="verse"><a name="1">1</a>Pro předního zpěváka, za doprovodu strunného nástroje. Davidův.</span> <span class="verse"><a name="2">2</a>Slyš, Bože, mé bědování, mé modlitbě pozornost věnuj,</span> <span class="verse"><a name="3">3</a>z končin země k tobě volám se sklíčeným srdcem. Doveď mě na skálu, je pro mě strmá,</span> <span class="verse"><a name="4">4</a>ty jsi moje útočiště a pevná věž proti nepříteli.</span> <span class="verse"><a name="5">5</a>Chci navěky pobývat v tvém stanu, utéci se do skrýše tvých křídel.</span> <span class="verse"><a name="6">6</a>Ty jsi, Bože, slyšel moje sliby. Do vlastnictví dals mi ty, kteří se bojí tvého jména.</span> <span class="verse"><a name="7">7</a>Přidávej dny králi, ať jsou jeho léta jako celá pokolení,</span> <span class="verse"><a name="8">8</a>ať před Bohem trůní věčně. Připrav milosrdenství a věrnost, ať ho opatrují! [ (Psalms 61:9) A tak budu tvému jménu navždy zpívat žalmy, den co den budu plnit své sliby. ]</span> </p></div</div></div></body></html>