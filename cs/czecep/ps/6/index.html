<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 6</strong></div><p><span class="verse"><a name="1">1</a>Pro předního zpěváka za doprovodu osmistrunných nástrojů. Žalm Davidův.</span> <span class="verse"><a name="2">2</a>Nekárej mě, Hospodine, ve svém hněvu, netrestej mě ve svém rozhořčení!</span> <span class="verse"><a name="3">3</a>Smiluj se nade mnou, Hospodine, chřadnu, Hospodine, uzdrav mě, mé kosti trnou děsem.</span> <span class="verse"><a name="4">4</a>Má duše je tolik vyděšená, a ty, Hospodine, dokdy budeš váhat?</span> <span class="verse"><a name="5">5</a>Vrať se, Hospodine, braň mě, pro své milosrdenství mě zachraň!</span> <span class="verse"><a name="6">6</a>Mezi mrtvými tě nebude nic připomínat; což ti v podsvětí vzdá někdo chválu?</span> <span class="verse"><a name="7">7</a>Vyčerpán jsem nářkem, každé noci smáčím svou podušku pláčem, skrápím slzami své lože.</span> <span class="verse"><a name="8">8</a>Zrak mi slábne hořem, kalí se mi vinou všech mých protivníků.</span> <span class="verse"><a name="9">9</a>Pryč ode mne všichni, kdo pácháte ničemnosti! Hospodin můj hlasitý pláč slyší,</span> <span class="verse"><a name="10">10</a>Hospodin slyší mou prosbu, moji modlitbu Hospodin přijme. [ (Psalms 6:11) Hanba a velký děs padnou na všechny mé nepřátele. Pryč odtáhnou v náhlém zahanbení. ]</span> </p></div</div></div></body></html>