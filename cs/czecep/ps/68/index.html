<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 68</strong></div><p><span class="verse"><a name="1">1</a>Pro předního zpěváka, Davidův. Zpívaný žalm.</span> <span class="verse"><a name="2">2</a>Povstane Bůh, a rozprchnou se jeho nepřátelé, na útěk se před ním dají, kdo ho nenávidí.</span> <span class="verse"><a name="3">3</a>Odvaneš je jako dým. Tak jako taje vosk před žárem ohně, tak zhynou před Bohem svévolníci.</span> <span class="verse"><a name="4">4</a>Spravedliví se však zaradují a jásotem budou oslavovat Boha, budou se radostně veselit.</span> <span class="verse"><a name="5">5</a>Prozpěvujte Bohu, pějte žalmy jeho jménu, upravujte cestu tomu, který jede pustinami. Hospodin je jeho jméno, jásotem ho oslavujte.</span> <span class="verse"><a name="6">6</a>Otec sirotků, obhájce vdov je Bůh v obydlí svém svatém.</span> <span class="verse"><a name="7">7</a>Bůh, jenž osamělé usazuje v domě, vyvádí vězně k šťastnému životu; odbojníci však zůstanou ve vyprahlé zemi.</span> <span class="verse"><a name="8">8</a>Bože, když jsi táhl v čele svého lidu, když jsi kráčel pustým krajem,</span> <span class="verse"><a name="9">9</a>třásla se země, kanuly krůpěje z nebe před Bohem ze Sínaje, před Bohem, Bohem Izraele.</span> <span class="verse"><a name="10">10</a>Štědrým přívalem jsi skrápěl své dědictví, Bože, když se země vysílila, pečoval jsi o ni.</span> <span class="verse"><a name="11">11</a>Tvoje stádce se v ní usadilo. Bože, ve své dobrotě máš péči o poníženého!</span> <span class="verse"><a name="12">12</a>Panovník pronáší výrok. Nesmírný je zástup žen, jež radostnou zvěst nesou:</span> <span class="verse"><a name="13">13</a>"Pádí králové i se zástupy, pádí, hospodyně rozdělují kořist.</span> <span class="verse"><a name="14">14</a>Zůstanete ležet mezi ohradami? Jak se blyští stříbrem potažená křídla holubice, perutě zlatavě zelenavé!</span> <span class="verse"><a name="15">15</a>Už jí Všemohoucí rozehnal ty krále! To tys přikryl sněhem šerý Salmón."</span> <span class="verse"><a name="16">16</a>Horou bohů je hora Bášan, hora Bášan je hora strmých štítů.</span> <span class="verse"><a name="17">17</a>Proč, vy strmé horské štíty, úkosem shlížíte na horu, na níž se usadit zatoužil Bůh? Tam bude Hospodin přebývat natrvalo.</span> <span class="verse"><a name="18">18</a>Božích vozů jsou desetitisíce, tisíce tisíců. Panovník je mezi nimi, ze Sínaje táhne do svatyně.</span> <span class="verse"><a name="19">19</a>Vystoupil jsi na výšinu, ty, kdo byli v zajetí, jsi vedl, mnohé z lidí přijals darem, odbojníci však museli zůstat v poušti, Hospodine, Bože!</span> <span class="verse"><a name="20">20</a>Požehnán buď Panovník, den ze dne za nás nosí břímě. Bůh je naše spása.</span> <span class="verse"><a name="21">21</a>Bůh je Bohem, jenž nás zachraňuje. Je to on, Panovník Hospodin, kdo vyvádí z tenat smrti.</span> <span class="verse"><a name="22">22</a>Ano, Bůh rozdrtí nepřátelům hlavu, témě tomu, který se ve vinách brodí.</span> <span class="verse"><a name="23">23</a>Panovník řekl: "Vyvedu z Bášanu, vyvedl jsem i z hlubin moře</span> <span class="verse"><a name="24">24</a>a noha tvá je rozdrtí v krvi, ať jazyk tvých psů má z nepřátel podíl."</span> <span class="verse"><a name="25">25</a>Všichni spatřili tvůj průvod, Bože, průvod mého Boha, mého Krále, do svatyně.</span> <span class="verse"><a name="26">26</a>Napřed šli zpěváci, za nimi hudebníci, uprostřed s bubínky dívky.</span> <span class="verse"><a name="27">27</a>V shromážděních dobrořečte Bohu, Hospodinu, vy z pramene Izraele!</span> <span class="verse"><a name="28">28</a>Tady je Benjamín, nejmladší, jenž se stal nad nimi pánem, nad veliteli Judy a jeho oddíly, nad veliteli Zabulóna, veliteli Neftalího.</span> <span class="verse"><a name="29">29</a>Byl to příkaz tvého Boha. Nechť se tvá moc, Bože, mocně prokazuje v tom, co pro nás konáš</span> <span class="verse"><a name="30">30</a>ze svého chrámu nad Jeruzalémem. Králové ti budou přinášet dary.</span> <span class="verse"><a name="31">31</a>Oboř se na tu divou zvěř v rákosí, na stádo turů mezi býčky národů, na toho, který se vrhá do bláta kvůli úlomku stříbra. Rozpraš národy válkychtivé!</span> <span class="verse"><a name="32">32</a>Ať přijdou egyptští velmožové, ať Kúš vztáhne ruce vstříc Bohu.</span> <span class="verse"><a name="33">33</a>Království země, zpívejte Bohu, zapějte žalmy Panovníku,</span> <span class="verse"><a name="34">34</a>tomu, jenž jezdí po nebi, po nebi odvěkém. Hle, vydal hlas, hlas plný moci.</span> <span class="verse"><a name="35">35</a>Uznejte Boží moc! Jeho vznešenost se klene nad Izraelem, jeho moc do mraků strmí. [ (Psalms 68:36) Bůh ze tvých svatyň vzbuzuje bázeň, Bůh Izraele. On dává moc a udatnost lidu. Požehnán buď Bůh! ]</span> </p></div</div></div></body></html>