<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 149</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/149"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 149</strong></div><p><span class="verse"><a name="1">1</a>Haleluja. Zpívejte Hospodinu píseň novou, jeho chválu v shromáždění věrných!</span> <span class="verse"><a name="2">2</a>Ať se Izrael raduje ze svého Tvůrce, ať synové Sijónu jásají nad svým Králem,</span> <span class="verse"><a name="3">3</a>ať tanečním rejem chválí jeho jméno, ať mu pějí žalmy při bubnu a při citaře.</span> <span class="verse"><a name="4">4</a>Hospodin má ve svém lidu zalíbení, pokorné oslaví spásou.</span> <span class="verse"><a name="5">5</a>Věrní ať jásají v slávě, ať plesají na svých ložích.</span> <span class="verse"><a name="6">6</a>Ať svým hrdlem vyvyšují Boha, s dvojsečným mečem v svých rukou,</span> <span class="verse"><a name="7">7</a>aby nad pronárody konali pomstu, tresty na národech,</span> <span class="verse"><a name="8">8</a>aby spoutali řetězy jejich krále, železnými okovy ty, kdo jsou u nich ve cti,</span> <span class="verse"><a name="9">9</a>aby na nich vykonali soud, jak o tom psáno. Je to čest pro všechny jeho věrné. Haleluja.</span> </p></div</div></div></body></html>