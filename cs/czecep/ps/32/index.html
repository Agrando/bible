<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 32</strong></div><p><span class="verse"><a name="1">1</a>Davidův; poučující. Blaze tomu, z něhož je nevěrnost sňata, jehož hřích je přikryt.</span> <span class="verse"><a name="2">2</a>Blaze člověku, jemuž Hospodin nepravost nepočítá, v jehož duchu není záludnosti.</span> <span class="verse"><a name="3">3</a>Mlčel jsem a moje kosti chřadly, celé dny jsem pronaříkal.</span> <span class="verse"><a name="4">4</a>Ve dne v noci na mně těžce ležela tvá ruka, vysýchal mně morek jako v letním žáru.</span> <span class="verse"><a name="5">5</a>Svůj hřích jsem před tebou přiznal, svoji nepravost jsem nezakrýval, řekl jsem: "Vyznám se Hospodinu ze své nevěrnosti." A ty jsi ze mne sňal nepravost, hřích můj.</span> <span class="verse"><a name="6">6</a>Proto ať se každý věrný k tobě modlí v čas, kdy lze tě ještě nalézt. I kdyby se vzdulo mocné vodstvo, k němu nedosáhne.</span> <span class="verse"><a name="7">7</a>Tys má skrýše, ty mě chráníš před soužením, nad tím, že jsem vyvázl, zaplesá všechno kolem.</span> <span class="verse"><a name="8">8</a>Dám ti prozíravost, ukážu ti cestu, kterou půjdeš, budu ti radit, spočine na tobě mé oko.</span> <span class="verse"><a name="9">9</a>Nebuďte jako kůň či mezek bez rozumu: toho zdobí ohlávka a uzda na zkrocení, jinak ho u sebe neudržíš.</span> <span class="verse"><a name="10">10</a>Mnoho bolestí postihne svévolníka, toho však, kdo doufá v Hospodina, obklopuje milosrdenství.</span> <span class="verse"><a name="11">11</a>Radujte se z Hospodina a jásejte, spravedliví, plesejte všichni, kdo máte přímé srdce!</span> </p></div</div></div></body></html>