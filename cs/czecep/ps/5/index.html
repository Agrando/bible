<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 5</strong></div><p><span class="verse"><a name="1">1</a>Pro předního zpěváka ke hře na flétnu. Žalm Davidův.</span> <span class="verse"><a name="2">2</a>Hospodine, přej sluchu mým slovům, měj porozumění pro mou zneklidněnou mysl.</span> <span class="verse"><a name="3">3</a>Pozornost mi věnuj, když o pomoc volám, můj Králi, můj Bože, vždyť se modlím k tobě!</span> <span class="verse"><a name="4">4</a>Hospodine, ty můj hlas uslyšíš zrána, ráno ti připravím oběť a budu čekat.</span> <span class="verse"><a name="5">5</a>Ty nejsi bůh, který má zálibu ve svévoli, zlý nemůže být u tebe hostem,</span> <span class="verse"><a name="6">6</a>tobě nesmějí na oči potřeštěnci, nenávidíš všechny, kdo páchají ničemnosti,</span> <span class="verse"><a name="7">7</a>do záhuby vrháš ty, kdo lživě mluví. Kdo prolévá krev a jedná lstivě, toho má Hospodin v ohavnosti.</span> <span class="verse"><a name="8">8</a>Já však pro tvé hojné milosrdenství smím přicházet do tvého domu, smím se klanět před tvým svatým chrámem ve tvé bázni.</span> <span class="verse"><a name="9">9</a>Hospodine, ve své spravedlnosti mě veď navzdory těm, kdo proti mně sočí, svou cestu přede mnou učiň přímou.</span> <span class="verse"><a name="10">10</a>Vždyť na jejich ústa není spolehnutí, jejich nitro je zdroj zhouby, jejich hrdlo je hrob otevřený, na jazyku samé úlisnosti.</span> <span class="verse"><a name="11">11</a>Odhal jejich vinu, Bože, ať doplatí na své plány, zavrhni je pro tak četné jejich nevěrnosti, vždyť vzdorují tobě!</span> <span class="verse"><a name="12">12</a>Ať se zaradují všichni, kdo se k tobě utíkají; věčně budou plesat, když je budeš chránit, jásotem tě budou oslavovat ti, kdo milují tvé jméno. [ (Psalms 5:13) Spravedlivému, Hospodine, žehnáš, jako pavézou ho obklopuješ přízní. ]</span> </p></div</div></div></body></html>