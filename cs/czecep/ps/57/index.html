<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 57</strong></div><p><span class="verse"><a name="1">1</a>Pro předního zpěváka, jako "Nevyhlazuj!" Davidův, pamětní zápis, když uprchl před Saulem do jeskyně.</span> <span class="verse"><a name="2">2</a>Smiluj se nade mnou, Bože, smiluj se nade mnou, k tobě se utíká moje duše. Utíkám se do stínu tvých křídel, dokud nepomine zhoubné nebezpečí.</span> <span class="verse"><a name="3">3</a>Volám k Bohu Nejvyššímu, k Bohu, jenž za mě dokončí zápas.</span> <span class="verse"><a name="4">4</a>Sešle pomoc z nebe, zachrání mě, potupí toho, kdo po mně šlape. Bůh sešle své milosrdenství a věrnost.</span> <span class="verse"><a name="5">5</a>Mezi lvy být musím, s těmi uléhám, kdo srší ohněm, s lidmi, jejichž zuby jsou kopí a šípy, jejichž jazyk je ostrý meč.</span> <span class="verse"><a name="6">6</a>Povznes se až nad nebesa, Bože, ať nad celou zemí vzejde tvoje sláva!</span> <span class="verse"><a name="7">7</a>Nastražili síť mým krokům, člověk mě chtěl zlomit; vykopali na mě jámu, spadli do ní sami.</span> <span class="verse"><a name="8">8</a>Mé srdce je připraveno, Bože, mé srdce je připraveno, budu zpívat, prozpěvovat žalmy.</span> <span class="verse"><a name="9">9</a>Probuď se, má slávo! Probuď se už, citaro a harfo, ať jitřenku vzbudím.</span> <span class="verse"><a name="10">10</a>Panovníku, chci ti mezi lidmi vzdávat chválu, mezi národy ti budu zpívat žalmy;</span> <span class="verse"><a name="11">11</a>vždyť tvé milosrdenství až k nebi sahá, až do mraků tvoje věrnost. [ (Psalms 57:12) Povznes se až nad nebesa, Bože, a nad celou zemí ať je tvoje sláva! ]</span> </p></div</div></div></body></html>