<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 146</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/146"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 146</strong></div><p><span class="verse"><a name="1">1</a>Haleluja. Chval, duše má, Hospodina!</span> <span class="verse"><a name="2">2</a>Hospodina budu chválit po celý svůj život, svému Bohu zpívat žalmy, co živ budu.</span> <span class="verse"><a name="3">3</a>Nedoufejte v knížata, v člověka, u něhož záchrany není.</span> <span class="verse"><a name="4">4</a>Jeho duch odchází, on se vrací do své země, tím dnem berou za své jeho plány.</span> <span class="verse"><a name="5">5</a>Blaze tomu, kdo má ku pomoci Boha Jákobova, kdo s nadějí vzhlíží k Hospodinu, svému Bohu,</span> <span class="verse"><a name="6">6</a>jenž učinil nebesa i zemi s mořem a vším, co k nim patří, jenž navěky zachovává věrnost.</span> <span class="verse"><a name="7">7</a>Utištěným dopomáhá k právu, hladovým chléb dává. Hospodin osvobozuje vězně.</span> <span class="verse"><a name="8">8</a>Hospodin otvírá oči slepým, Hospodin sehnuté napřimuje, Hospodin miluje spravedlivé.</span> <span class="verse"><a name="9">9</a>Hospodin ochraňuje ty, kdo jsou bez domova, ujímá se sirotka i vdovy, svévolným však mate cestu.</span> <span class="verse"><a name="10">10</a>Hospodin bude kralovat věčně, Bůh tvůj, Sijóne, po všechna pokolení. Haleluja.</span> </p></div</div></div></body></html>