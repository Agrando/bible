<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 85</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/85"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 85</strong></div><p><span class="verse"><a name="1">1</a>Pro předního zpěváka. Pro Kórachovce, žalm.</span> <span class="verse"><a name="2">2</a>Hospodine, projevoval jsi své zemi přízeň, úděl Jákobův jsi změnil.</span> <span class="verse"><a name="3">3</a>Snímal jsi ze svého lidu nepravosti, přikrýval jsi všechny jeho hříchy.</span> <span class="verse"><a name="4">4</a>Svou prchlivost odkládal jsi zcela, přestával jsi planout hněvem.</span> <span class="verse"><a name="5">5</a>Navrať se k nám, Bože, naše spáso, učiň konec svému rozlícení!</span> <span class="verse"><a name="6">6</a>Chceš se na nás hněvat věčně? Stíhat hněvem všechna pokolení?</span> <span class="verse"><a name="7">7</a>Což nám nenavrátíš život, aby se tvůj lid z tebe radoval?</span> <span class="verse"><a name="8">8</a>Ukaž nám, Hospodine, své milosrdenství, uděl nám svou spásu!</span> <span class="verse"><a name="9">9</a>Vyslechnu, co promluví Bůh Hospodin, zajisté vyhlásí pokoj pro svůj lid, své věrné, jenom ať se k své hlouposti nevracejí!</span> <span class="verse"><a name="10">10</a>Ano, jeho spása je blízko těm, kdo se ho bojí, v naší zemi bude přebývat sláva.</span> <span class="verse"><a name="11">11</a>Setkají se milosrdenství a věrnost, spravedlnost s pokojem si dají políbení.</span> <span class="verse"><a name="12">12</a>Ze země vyraší pravda, z nebe bude shlížet spravedlnost.</span> <span class="verse"><a name="13">13</a>Hospodin dopřeje dobrých časů, svou úrodu vydá naše země. [ (Psalms 85:14) Před ním půjde spravedlnost a on bude kráčet její cestou. ]</span> </p></div</div></div></body></html>