<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 7</strong></div><p><span class="verse"><a name="1">1</a>Tklivá píseň Davidova, kterou zpíval Hospodinu kvůli Benjamínci Kúšovi.</span> <span class="verse"><a name="2">2</a>Hospodine, Bože můj, k tobě se utíkám, zachraň mě a vytrhni z rukou všech, kdo mě stíhají,</span> <span class="verse"><a name="3">3</a>aby mě jako lev nerozsápal ten, který odvléká, a kdo by vytrhl, není.</span> <span class="verse"><a name="4">4</a>Hospodine, Bože můj, jestliže jsem něco spáchal, jestliže lpí bezpráví na mých dlaních,</span> <span class="verse"><a name="5">5</a>jestliže jsem odplácel zlem tomu, který mi přál pokoj, nebo z prázdných ohledů jsem šetřil protivníka,</span> <span class="verse"><a name="6">6</a>ať nepřítel stíhá moji duši, chytí a zašlape do země můj život, ať uvede v prach mou slávu.</span> <span class="verse"><a name="7">7</a>Povstaň, Hospodine, ve svém hněvu, proti zuřivosti protivníků mých se zvedni, bděle při mně stůj na soudu, k němuž jsi dal příkaz.</span> <span class="verse"><a name="8">8</a>Pospolitost národů až kolem tebe stane, k soudu nad nimi se navrať na výšinu.</span> <span class="verse"><a name="9">9</a>Sám Hospodin povede při s lidmi. Dopomoz mi, Hospodine, k právu, podle mé spravedlnosti a bezúhonnosti.</span> <span class="verse"><a name="10">10</a>Kéž je konec zlobě svévolníků. Dej, ať spravedlivý stojí pevně, Bože spravedlivý, jenž zkoumáš srdce a ledví!</span> <span class="verse"><a name="11">11</a>Štítem je mi Bůh, on zachraňuje ty, kdo mají přímé srdce.</span> <span class="verse"><a name="12">12</a>Bůh je spravedlivý soudce; každý den má Bůh proč vzplanout hněvem.</span> <span class="verse"><a name="13">13</a>Což si znovu člověk nebrousí svůj meč? Napíná svůj luk a míří,</span> <span class="verse"><a name="14">14</a>smrtonosnou zbraň si chystá, šípy ohnivé si připravuje.</span> <span class="verse"><a name="15">15</a>Počíná-li ničemnosti, zplodí trápení a zrodí křivdy.</span> <span class="verse"><a name="16">16</a>Kope jámu, vyhloubí ji, spadne však do pasti, kterou chystá.</span> <span class="verse"><a name="17">17</a>To, čím jiné trápí, jemu se na hlavu vrátí, jeho násilnictví na lebku mu padne. [ (Psalms 7:18) Budu vzdávat chválu Hospodinu, že je spravedlivý, budu zpívat žalmy jménu Hospodina, Boha nejvyššího. ]</span> </p></div</div></div></body></html>