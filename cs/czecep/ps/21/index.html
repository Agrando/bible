<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 21</strong></div><p><span class="verse"><a name="1">1</a>Pro předního zpěváka. Žalm Davidův.</span> <span class="verse"><a name="2">2</a>Hospodine, král se raduje z tvé moci, nad tvým vítězstvím vděčně jásá.</span> <span class="verse"><a name="3">3</a>Splnil jsi mu touhu jeho srdce, prosbě jeho rtů jsi neodepřel.</span> <span class="verse"><a name="4">4</a>Vyšels mu vstříc štědrým požehnáním, na hlavu mu kladeš korunu z ryzího zlata.</span> <span class="verse"><a name="5">5</a>O život tě prosil; daroval jsi mu jej do nejdelších časů, navěky a navždy.</span> <span class="verse"><a name="6">6</a>Dík tvému vítězství je velká jeho sláva, obestřel jsi ho velebnou důstojností.</span> <span class="verse"><a name="7">7</a>Učinils ho navždy požehnáním, oblažuješ ho radostí z tvé přítomnosti.</span> <span class="verse"><a name="8">8</a>Vždyť král doufá v Hospodina; pro milosrdenství Nejvyššího jím nic neotřese.</span> <span class="verse"><a name="9">9</a>Tvá ruka si najde všechny nepřátele, tvá pravice nalezne ty, kdo tě nenávidí.</span> <span class="verse"><a name="10">10</a>Rozpálíš je jako pec v čas, kdy se objevíš, Hospodine. Ve svém hněvu je Bůh pohltí, pozře je oheň.</span> <span class="verse"><a name="11">11</a>Vyhubíš ze země jejich plod a jejich potomstvo mezi lidmi.</span> <span class="verse"><a name="12">12</a>Ačkoli ti chystali zlý konec a vymýšleli pikle, nepořídí.</span> <span class="verse"><a name="13">13</a>Položíš je na lopatky, napneš proti nim tětivy svých luků. [ (Psalms 21:14) Pozvedni se, Hospodine, ve své moci! Budem zpívat a pět žalmy o tvé bohatýrské síle. ]</span> </p></div</div></div></body></html>