<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 140</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/140"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 140</strong></div><p><span class="verse"><a name="1">1</a>Pro předního zpěváka. Žalm Davidův.</span> <span class="verse"><a name="2">2</a>Vysvoboď mě, Hospodine, od člověka zlého, chraň mě proti násilníku,</span> <span class="verse"><a name="3">3</a>proti těm, kdo mají v srdci zlé úmysly a den ze dne se srocují k bojům,</span> <span class="verse"><a name="4">4</a>jazyky si ostří jako hadi, za rty mají jed jak zmije.</span> <span class="verse"><a name="5">5</a>Ochraňuj mě, Hospodine, před rukama svévolníka, chraň mě proti násilníku, proti těm, kdo zamýšlejí podrazit mi nohy.</span> <span class="verse"><a name="6">6</a>Pyšní osidlo mi nastražili, síť z provazů na cestu rozestřeli, nachystali na mě léčky.</span> <span class="verse"><a name="7">7</a>Pravím Hospodinu: Ty jsi můj Bůh! Přej sluchu mým prosbám, Hospodine.</span> <span class="verse"><a name="8">8</a>Hospodine, Panovníku, moje mocná spáso, hlavu kryješ mi v den bitvy.</span> <span class="verse"><a name="9">9</a>Nepřivoluj, Hospodine, k choutkám svévolníka, nedej, aby vyšly jeho plány, ať se nevypíná.</span> <span class="verse"><a name="10">10</a>Na hlavu těch, kdo mě obkličují, ať padne trápení, na němž se jejich rty umluvily.</span> <span class="verse"><a name="11">11</a>Ať na ně dopadne žhavé uhlí, ať je Bůh do ohně srazí, do vířivých proudů, aby nepovstali.</span> <span class="verse"><a name="12">12</a>Pomlouvač se v zemi neudrží, zlovolného násilníka stihne náhlá zkáza.</span> <span class="verse"><a name="13">13</a>Vím, že Hospodin obhájí poníženého, že ubožákům zjedná právo. [ (Psalms 140:14) Ano, spravedliví vzdají tvému jménu chválu, přímí budou bydlet před tvou tváří! ]</span> </p></div</div></div></body></html>