<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 50</strong></div><p><span class="verse"><a name="1">1</a>Žalm pro Asafa. Bůh sám, Bůh Hospodin promluvil a volá zemi od slunce východu až po západ.</span> <span class="verse"><a name="2">2</a>Ze Sijónu, místa dokonalé krásy, zaskvěl se Bůh,</span> <span class="verse"><a name="3">3</a>přichází Bůh náš a nehodlá mlčet. Před ním jde oheň sžírající, vichřice běsní kolem něho.</span> <span class="verse"><a name="4">4</a>Nebesa shůry i zemi volá, povede při se svým lidem.</span> <span class="verse"><a name="5">5</a>"Shromážděte mi mé věrné, ty, kdo při oběti přijali mou smlouvu!"</span> <span class="verse"><a name="6">6</a>Nebesa hlásají jeho spravedlnost, Bůh sám bude soudcem.</span> <span class="verse"><a name="7">7</a>"Slyš, můj lide, budu mluvit, Izraeli, svědčím proti tobě, já jsem Bůh, tvůj Bůh jsem.</span> <span class="verse"><a name="8">8</a>Má žaloba se netýká tvých obětí, tvé zápaly mám před sebou stále.</span> <span class="verse"><a name="9">9</a>Nevezmu si býčka z tvého domu, kozly ze tvých ohrad.</span> <span class="verse"><a name="10">10</a>Všechna lesní zvěř mi patří i dobytek na tisíci horách,</span> <span class="verse"><a name="11">11</a>v horách vím o každém ptáku, polní havěť též mám kolem sebe.</span> <span class="verse"><a name="12">12</a>Kdybych měl hlad, neřeknu si tobě, mně patří svět se vším, co je na něm.</span> <span class="verse"><a name="13">13</a>Jídám snad já maso z tura nebo napájím se kozlí krví?</span> <span class="verse"><a name="14">14</a>Přines Bohu oběť díků a plň svoje sliby Nejvyššímu!</span> <span class="verse"><a name="15">15</a>Až mě potom budeš v den soužení volat, já tě ubráním a ty mě budeš oslavovat."</span> <span class="verse"><a name="16">16</a>Ale svévolníkovi Bůh praví: "Nač odříkáváš má nařízení, proč si bereš do úst moji smlouvu?</span> <span class="verse"><a name="17">17</a>Ty přec nenávidíš kázeň, ty má slova za sebe jen házíš.</span> <span class="verse"><a name="18">18</a>Spatříš zloděje a běžíš k němu, s cizoložníky máš podíl.</span> <span class="verse"><a name="19">19</a>Ústa propůjčuješ k zlému, svůj jazyk jsi spřáhl se lstí.</span> <span class="verse"><a name="20">20</a>Usedneš a mluvíš proti bratru, kydáš hanu na syna své matky.</span> <span class="verse"><a name="21">21</a>To jsi dělával, a já jsem mlčel. Domníval ses, že jsem jako ty. Vznáším proti tobě obžalobu.</span> <span class="verse"><a name="22">22</a>Pochopte to, vy, kdo na Boha jste zapomněli, ať vás nerozsápu a nikdo vás nevytrhne.</span> <span class="verse"><a name="23">23</a>Mne oslaví ten, kdo přinese oběť díků, ten, kdo jde mou cestou; tomu dám zakusit Boží spásu."</span> </p></div</div></div></body></html>