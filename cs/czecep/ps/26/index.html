<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 26</strong></div><p><span class="verse"><a name="1">1</a>Davidův. Dopomoz mi, Hospodine, k právu. Žil jsem bezúhonně, neochvějně doufal v Hospodina.</span> <span class="verse"><a name="2">2</a>Hospodine, zkoumej mě a podrob zkoušce, protřib moje ledví a mé srdce!</span> <span class="verse"><a name="3">3</a>Tvoje milosrdenství mám před očima, řídím se tvou pravdou.</span> <span class="verse"><a name="4">4</a>Nesedávám s šalebníky, nescházím se s potměšilci.</span> <span class="verse"><a name="5">5</a>Schůzky zlovolníků nenávidím, mezi svévolníky nezasednu.</span> <span class="verse"><a name="6">6</a>Umývám si ruce v nevinnosti, při tvém oltáři se držím, Hospodine,</span> <span class="verse"><a name="7">7</a>aby bylo slyšet mé hlasité díkůvzdání, abych vyprávěl o všech tvých divech.</span> <span class="verse"><a name="8">8</a>Hospodine, zamiloval jsem si dům, v němž bydlíš, místo, kde má příbytek tvá sláva.</span> <span class="verse"><a name="9">9</a>Nesmeť spolu s hříšníky mou duši a můj život s těmi, kdo krev prolévají,</span> <span class="verse"><a name="10">10</a>kterým na rukou lpí mrzkost, jejichž pravice je plná úplatků.</span> <span class="verse"><a name="11">11</a>Já přec žiji bezúhonně, vykup mě, smiluj se nade mnou!</span> <span class="verse"><a name="12">12</a>Moje noha stojí na rovině, v shromážděních budu dobrořečit Hospodinu.</span> </p></div</div></div></body></html>