<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 62</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/62"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 62</strong></div><p><span class="verse"><a name="1">1</a>Pro předního zpěváka, podle Jedútúna. Žalm Davidův.</span> <span class="verse"><a name="2">2</a>Jen v Bohu se ztiší duše má, od něho vzejde mi spása.</span> <span class="verse"><a name="3">3</a>Jen on je má skála, má spása, můj nedobytný hrad, mnou nikdy nic neotřese.</span> <span class="verse"><a name="4">4</a>Jak dlouho budete napadat člověka? Zabitím hrozíte všichni jak stěna nahnutá, jako zeď podkopaná.</span> <span class="verse"><a name="5">5</a>Stále se radí, jak strhnout ho z výše, ve lhaní zálibu našli, žehnají ústy, zlořečí v nitru.</span> <span class="verse"><a name="6">6</a>Jen zmlkni před Bohem, duše má, vždyť on mi naději vlévá.</span> <span class="verse"><a name="7">7</a>Jen on je má skála, má spása, můj nedobytný hrad, mnou nic neotřese.</span> <span class="verse"><a name="8">8</a>Má spása a sláva je v Bohu, on je má mocná skála, v Bohu mám útočiště.</span> <span class="verse"><a name="9">9</a>Lide, v každý čas v něho doufej, vylévej před ním své srdce! Bůh je naše útočiště.</span> <span class="verse"><a name="10">10</a>Lidé jsou jen vánek, urození jsou jen lživé zdání. Na váze stoupají vzhůru, dohromady jsou lehčí než vánek.</span> <span class="verse"><a name="11">11</a>Neslibujte si nic od útisku, nedejte se šálit tím, že něco uchvátíte, k jmění, byť i přibývalo, neupněte srdce.</span> <span class="verse"><a name="12">12</a>Bůh promluvil jednou, dvojí věc jsem slyšel: Bohu patří moc, [ (Psalms 62:13) i milosrdenství je, Panovníku, tvoje. Ty každému splatíš podle jeho skutků. ]</span> </p></div</div></div></body></html>