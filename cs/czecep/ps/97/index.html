<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 97</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/97"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 97</strong></div><p><span class="verse"><a name="1">1</a>Hospodin kraluje! Zajásej, země, raduj se, ostrovů množství!</span> <span class="verse"><a name="2">2</a>Oblak a mrákota jsou kolem něho, spravedlnost a právo jsou pilíře jeho trůnu.</span> <span class="verse"><a name="3">3</a>Žene se před ním oheň, kolkolem sežehne jeho protivníky.</span> <span class="verse"><a name="4">4</a>Nad světem planou světla jeho blesků, země to vidí a svíjí se v křeči.</span> <span class="verse"><a name="5">5</a>Hory se před Hospodinem jako vosk taví, před Pánem veškeré země.</span> <span class="verse"><a name="6">6</a>Nebesa hlásají jeho spravedlnost a všechny národy vidí jeho slávu.</span> <span class="verse"><a name="7">7</a>Budou zahanbeni všichni, kteří slouží modlám, kdo se chlubí svými bůžky; jemu se všichni bohové klanějí.</span> <span class="verse"><a name="8">8</a>Sijón to slyší a raduje se, jásají dcery judské nad tvými soudy, Hospodine.</span> <span class="verse"><a name="9">9</a>Vždyť ty, Hospodine, jsi nejvyšší nad celou zemí, neskonale převyšuješ všechny bohy.</span> <span class="verse"><a name="10">10</a>Vy, kdo milujete Hospodina, mějte v nenávisti zlo, on střeží duše svých věrných, svévolníkům je z rukou vytrhuje.</span> <span class="verse"><a name="11">11</a>Pro spravedlivého je zaseto světlo, radost pro ty, kteří mají přímé srdce.</span> <span class="verse"><a name="12">12</a>Radujte se, spravedliví, z Hospodina, vzdejte chválu tomu, co připomíná jeho svatost!</span> </p></div</div></div></body></html>