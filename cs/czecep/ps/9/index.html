<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 9</strong></div><p><span class="verse"><a name="1">1</a>Pro předního zpěváka. Podle mút-labben. Žalm Davidův.</span> <span class="verse"><a name="2">2</a>Hospodine, celým svým srdcem ti vzdávám chválu, o všech divuplných činech tvých chci vypravovat.</span> <span class="verse"><a name="3">3</a>Budu se radovat, jásotem tě oslavovat, tvému jménu, Nejvyšší, pět žalmy.</span> <span class="verse"><a name="4">4</a>Moji nepřátelé obrátí se nazpět, upadnou a zhynou před tvou tváří,</span> <span class="verse"><a name="5">5</a>protožes mi zjednal právo, obhájils mě, usedl jsi na trůn, soudce spravedlivý.</span> <span class="verse"><a name="6">6</a>Okřikl jsi pronárody, do záhuby svrhl svévolníka, jejich jméno zahladil jsi navěky a navždy.</span> <span class="verse"><a name="7">7</a>Po nepříteli zůstaly provždy jen trosky. Vyvrátil jsi jejich města, i památka na ně zašla.</span> <span class="verse"><a name="8">8</a>Hospodin však bude trůnit věčně, soudnou stolici má připravenu.</span> <span class="verse"><a name="9">9</a>Rozsoudí svět spravedlivě, povede při národů dle práva.</span> <span class="verse"><a name="10">10</a>Hospodin je zdeptanému nedobytným hradem, v dobách soužení je hradem nedobytným.</span> <span class="verse"><a name="11">11</a>V tebe nechť doufají, do znají tvé jméno. Vždyť ty, kdo se dotazují po tvé vůli, neopouštíš, Hospodine.</span> <span class="verse"><a name="12">12</a>Pějte žalmy Hospodinu, který na Sijónu trůní, oznamujte mezi lidmi jeho skutky.</span> <span class="verse"><a name="13">13</a>Za prolitou krev k odpovědnosti volá, pamatuje na ni, na úpění ponížených nezapomněl.</span> <span class="verse"><a name="14">14</a>Hospodine, smiluj se nade mnou, pohleď, jak mě ponižují ti, kteří mě nenávidí, smiluj se ty, jenž mě zvedáš z bran smrti!</span> <span class="verse"><a name="15">15</a>O všech chvályhodných činech tvých chci vypravovat v branách sijónské dcery, budu jásat nad tím, žes mě spasil.</span> <span class="verse"><a name="16">16</a>Pronárody klesly do pasti, již udělaly, v síti, kterou nastražily, uvízla jim noha.</span> <span class="verse"><a name="17">17</a>Hospodin tu zřejmě zjednal právo: svévolník uvízl v léčce přichystané vlastní rukou. - Higgájón.</span> <span class="verse"><a name="18">18</a>Do podsvětí se navrátí svévolníci, všechny pronárody, jež na Boha zapomněly.</span> <span class="verse"><a name="19">19</a>Ubožák však nikdy neupadne v zapomnění; naděje ponížených nikdy neztroskotá.</span> <span class="verse"><a name="20">20</a>Povstaň, Hospodine, ať si člověk nezakládá na své moci, ať už pronárody stanou před tvým soudem! [ (Psalms 9:21) Hospodine, zdrť je strachem, ať si pronárody uvědomí, že jsou jenom lidé. ]</span> </p></div</div></div></body></html>