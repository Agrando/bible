<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 34</strong></div><p><span class="verse"><a name="1">1</a>Davidův, když změnil své chování před abímelekem, a ten ho vypudil a on odešel.</span> <span class="verse"><a name="2">2</a>Dobrořečit budu Hospodinu v každém čase, z úst mi bude znít vždy jeho chvála.</span> <span class="verse"><a name="3">3</a>O Hospodinu mluv s chloubou, moje duše, ať to slyší pokorní a radují se.</span> <span class="verse"><a name="4">4</a>Velebte Hospodina se mnou, vyvyšujme spolu jeho jméno.</span> <span class="verse"><a name="5">5</a>Dotázal jsem se Hospodina a odpověděl mi, vysvobodil mě od všeho, čeho jsem se lekal.</span> <span class="verse"><a name="6">6</a>Kdo na něho budou hledět, rozzáří se, rdít se nemusejí.</span> <span class="verse"><a name="7">7</a>Tento ponížený volal a Hospodin slyšel, ve všem soužení byl jeho spása.</span> <span class="verse"><a name="8">8</a>Hospodinův anděl se položí táborem kolem těch, kteří se bojí Boha, a bude je bránit.</span> <span class="verse"><a name="9">9</a>Okuste a uzříte, že Hospodin je dobrý. Blaze muži, který se utíká k němu.</span> <span class="verse"><a name="10">10</a>Žijte v Hospodinově bázni, jeho svatí, vždyť kdo se ho bojí, nemají nedostatek.</span> <span class="verse"><a name="11">11</a>I lvíčata strádají a hladovějí, ale nic dobrého nechybí těm, kdo se dotazují Hospodina.</span> <span class="verse"><a name="12">12</a>Pojďte, synové, poslyšte mě, vyučím vás Hospodinově bázni.</span> <span class="verse"><a name="13">13</a>Jak je tomu s mužem, který si oblíbil život, jenž miluje dny, v nichž by užil dobra?</span> <span class="verse"><a name="14">14</a>Střeží před zlobou svůj jazyk a své rty před záludnými řečmi.</span> <span class="verse"><a name="15">15</a>Vyhýbá se zlu a koná dobro, vyhledává pokoj a snaží se o něj.</span> <span class="verse"><a name="16">16</a>Oči Hospodinovy jsou obráceny k spravedlivým, když volají o pomoc, on nakloní své ucho.</span> <span class="verse"><a name="17">17</a>Hospodinova tvář se však obrací proti pachatelům zla, vymýtí ze země každou památku po nich.</span> <span class="verse"><a name="18">18</a>Ty, kdo úpěli, Hospodin slyšel, ze všech soužení je vysvobodil.</span> <span class="verse"><a name="19">19</a>Hospodin je blízko těm, kdo jsou zkrušeni v srdci, zachraňuje lidi, jejichž duch je zdeptán.</span> <span class="verse"><a name="20">20</a>Mnoho zla doléhá na spravedlivého, Hospodin ho však ze všeho vysvobodí.</span> <span class="verse"><a name="21">21</a>Ochraňuje všechny jeho kosti, nebude mu zlomena ani jedna.</span> <span class="verse"><a name="22">22</a>Svévolníku připraví smrt jeho zloba, a kdo nenávidí spravedlivého, ponese vinu. [ (Psalms 34:23) Hospodin vykoupí duše svých služebníků, nikdo z těch, kteří se k němu utíkají, vinu neponese. ]</span> </p></div</div></div></body></html>