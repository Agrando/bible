<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 143</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/143"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 143</strong></div><p><span class="verse"><a name="1">1</a>Žalm Davidův. Hospodine, slyš mou modlitbu, přej sluchu mým prosbám, odpověz mi pro svou pravdu, pro svou spravedlnost.</span> <span class="verse"><a name="2">2</a>Nevcházej v soud se svým služebníkem, vždyť před tebou nikdo z živých není spravedlivý.</span> <span class="verse"><a name="3">3</a>Nepřítel mě pronásleduje, můj život tiskne k zemi, do temnot mě vsadil jak od věků mrtvé.</span> <span class="verse"><a name="4">4</a>Jsem skleslý na duchu, srdce mi usedá v nitru.</span> <span class="verse"><a name="5">5</a>Připomínám si dávné dny, rozjímám o všech tvých skutcích, přemýšlím o činech tvých rukou,</span> <span class="verse"><a name="6">6</a>rozpínám své ruce k tobě, má duše po tobě žízní jak vyprahlá země.</span> <span class="verse"><a name="7">7</a>Pospěš, odpověz mi, Hospodine, můj duch dokonává, neukrývej přede mnou svou tvář, nebo se budu podobat těm, kdo sestupují v jámu.</span> <span class="verse"><a name="8">8</a>Ohlas mi zrána své milosrdenství, neboť doufám v tebe. Dej mi poznat cestu, po níž mám jít, neboť k tobě pozvedám svou duši.</span> <span class="verse"><a name="9">9</a>Vysvoboď mě od nepřátel, Hospodine, u tebe si hledám úkryt.</span> <span class="verse"><a name="10">10</a>Nauč mě plnit tvou vůli, vždyť jsi můj Bůh. Kéž mě tvůj dobrotivý duch vede po rovné zemi!</span> <span class="verse"><a name="11">11</a>Pro své jméno mi zachovej, Hospodine, život, ve své spravedlnosti mě vyveď ze soužení,</span> <span class="verse"><a name="12">12</a>ve svém milosrdenství umlč mé nepřátele, přiveď nazmar všechny moje protivníky, vždyť jsem tvůj služebník!</span> </p></div</div></div></body></html>