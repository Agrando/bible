<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 92</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/92"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 92</strong></div><p><span class="verse"><a name="1">1</a>Zpívaný žalm. Píseň ke dni odpočinku.</span> <span class="verse"><a name="2">2</a>Jak dobré je vzdávat Hospodinu chválu, tvému jménu, Nejvyšší, pět žalmy,</span> <span class="verse"><a name="3">3</a>hlásat zrána tvoje milosrdenství a v noci tvou věrnost</span> <span class="verse"><a name="4">4</a>při nástroji o deseti strunách, s harfou, při hře na citaru.</span> <span class="verse"><a name="5">5</a>Hospodine, svými skutky působíš mi radost, plesám nad činy tvých rukou:</span> <span class="verse"><a name="6">6</a>Tvoje činy, Hospodine, jsou tak velkolepé, tvoje záměry jsou přehluboké!</span> <span class="verse"><a name="7">7</a>Tupec o tom neví, hlupák tomu nerozumí.</span> <span class="verse"><a name="8">8</a>Svévolníci bují jako plevel, všichni pachatelé ničemností rozkvétají, aby byli navždy vyhlazeni.</span> <span class="verse"><a name="9">9</a>Ty však, Hospodine, jsi navěky vyvýšený.</span> <span class="verse"><a name="10">10</a>Ano, tvoji nepřátelé, Hospodine, ano, tvoji nepřátelé zhynou, všichni pachatelé ničemností budou rozprášeni.</span> <span class="verse"><a name="11">11</a>Můj roh jsi však vyvýšil jako roh jednorožce, olej nejčistší jsi na mne vylil.</span> <span class="verse"><a name="12">12</a>Moje oko shlíží na ty, kdo proti mně sočí, moje uši slyší o zlovolných útočnících.</span> <span class="verse"><a name="13">13</a>Spravedlivý roste jako palma, rozrůstá se jako libanónský cedr.</span> <span class="verse"><a name="14">14</a>Ti, kdo v domě Hospodinově jsou zasazeni, kdo rostou v nádvořích našeho Boha,</span> <span class="verse"><a name="15">15</a>ještě v šedinách ponesou plody, zůstanou statní a svěží, [ (Psalms 92:16) aby hlásali, že Hospodin je přímý, skála má, a podlosti v něm není! ]</span> </p></div</div></div></body></html>