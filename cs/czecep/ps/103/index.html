<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 103</strong></div><p><span class="verse"><a name="1">1</a>Davidův. Dobrořeč, má duše, Hospodinu, celé nitro mé, jeho svatému jménu!</span> <span class="verse"><a name="2">2</a>Dobrořeč, má duše, Hospodinu, nezapomínej na žádné jeho dobrodiní!</span> <span class="verse"><a name="3">3</a>On ti odpouští všechny nepravosti, ze všech nemocí tě uzdravuje,</span> <span class="verse"><a name="4">4</a>vykupuje ze zkázy tvůj život, věnčí tě svým milosrdenstvím a slitováním,</span> <span class="verse"><a name="5">5</a>po celý tvůj věk tě sytí dobrem, tvé mládí se obnovuje jako mládí orla.</span> <span class="verse"><a name="6">6</a>Hospodin zjednává spravedlnost a právo všem utlačeným.</span> <span class="verse"><a name="7">7</a>Dal poznat své cesty Mojžíšovi, synům Izraele svoje skutky.</span> <span class="verse"><a name="8">8</a>Hospodin je slitovný a milostivý, shovívavý, nejvýš milosrdný;</span> <span class="verse"><a name="9">9</a>nepovede pořád spory, nebude se hněvat věčně.</span> <span class="verse"><a name="10">10</a>Nenakládá s námi podle našich hříchů, neodplácí nám dle našich nepravostí.</span> <span class="verse"><a name="11">11</a>Jak vysoko nad zemí je nebe, tak mohutně se klene jeho milosrdenství nad těmi, kdo se ho bojí;</span> <span class="verse"><a name="12">12</a>jak je vzdálen východ od západu, tak od nás vzdaluje naše nevěrnosti.</span> <span class="verse"><a name="13">13</a>Jako se nad syny slitovává otec, slitovává se Hospodin nad těmi, kdo se ho bojí.</span> <span class="verse"><a name="14">14</a>On ví, že jsme jen stvoření, pamatuje, že jsme prach.</span> <span class="verse"><a name="15">15</a>Člověk, jehož dny jsou jako tráva, rozkvétá jak polní kvítí;</span> <span class="verse"><a name="16">16</a>sotva ho ovane vítr, už tu není, už se neobjeví na svém místě.</span> <span class="verse"><a name="17">17</a>Avšak Hospodinovo milosrdenství je od věků na věky s těmi, kteří se ho bojí, jeho spravedlnost i se syny synů,</span> <span class="verse"><a name="18">18</a>s těmi, kteří dodržují jeho smlouvu, kteří pamatují na jeho ustanovení a plní je.</span> <span class="verse"><a name="19">19</a>Hospodin si postavil trůn na nebesích, všemu vládne svou královskou mocí.</span> <span class="verse"><a name="20">20</a>Dobrořečte Hospodinu, jeho andělé, vy silní bohatýři, kteří plníte, co řekne, vždy poslušni jeho slova!</span> <span class="verse"><a name="21">21</a>Dobrořečte Hospodinu, všechny jeho zástupy, vy, kdo jste v jeho službách a plníte jeho vůli!</span> <span class="verse"><a name="22">22</a>Dobrořečte Hospodinu, všechna jeho díla, na všech místech jeho vlády. Dobrořeč, má duše, Hospodinu!</span> </p></div</div></div></body></html>