<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 116</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/116"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 116</strong></div><p><span class="verse"><a name="1">1</a>Hospodina miluji; on slyší můj hlas, moje prosby,</span> <span class="verse"><a name="2">2</a>sklonil ke mně ucho. Po všechny své dny chci k němu volat.</span> <span class="verse"><a name="3">3</a>Ovinuly mě provazy smrti, přepadly mě úzkosti podsvětí; nacházím jen soužení a strasti.</span> <span class="verse"><a name="4">4</a>Vzývám však Hospodinovo jméno: Hospodine, prosím, zachraň mi život!</span> <span class="verse"><a name="5">5</a>Hospodin je milostivý, spravedlivý, náš Bůh se slitovává.</span> <span class="verse"><a name="6">6</a>Hospodin je ochránce nezkušených: byl jsem vyčerpán, a dopřál mi zvítězit.</span> <span class="verse"><a name="7">7</a>Můžeš opět odpočinout, moje duše, neboť Hospodin se tě zastal.</span> <span class="verse"><a name="8">8</a>Ubránils mě před smrtí, mé oko před slzami, moje nohy před zvrtnutím.</span> <span class="verse"><a name="9">9</a>Před Hospodinem smím dále chodit v zemi živých.</span> <span class="verse"><a name="10">10</a>Uvěřil jsem, proto mluvím; byl jsem velmi pokořený.</span> <span class="verse"><a name="11">11</a>Ukvapeně jsem si říkal: Každý člověk je lhář.</span> <span class="verse"><a name="12">12</a>Jak se mám odvděčit Hospodinu, že se mne tolikrát zastal?</span> <span class="verse"><a name="13">13</a>Zvednu kalich spásy a budu vzývat Hospodinovo jméno.</span> <span class="verse"><a name="14">14</a>Svoje sliby Hospodinu splním před veškerým jeho lidem.</span> <span class="verse"><a name="15">15</a>Velkou cenu má v Hospodinových očích oddanost jeho věrných až k smrti.</span> <span class="verse"><a name="16">16</a>Hospodine, prosím, já jsem tvůj služebník, služebník tvůj, syn tvé služebnice. Ty jsi mi rozvázal pouta.</span> <span class="verse"><a name="17">17</a>Tobě obětuji oběť díků a budu vzývat Hospodinovo jméno.</span> <span class="verse"><a name="18">18</a>Svoje sliby Hospodinu splním před veškerým jeho lidem,</span> <span class="verse"><a name="19">19</a>v nádvořích Hospodinova domu, Jeruzaléme, v tvém středu. Haleluja.</span> </p></div</div></div></body></html>