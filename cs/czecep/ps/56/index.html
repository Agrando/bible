<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 56</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/56"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 56</strong></div><p><span class="verse"><a name="1">1</a>Pro předního zpěváka, podle "Němé holubice dálek". Pamětní zápis, Davidův, když se ho v Gatu zmocnili Pelištejci.</span> <span class="verse"><a name="2">2</a>Smiluj se nade mnou, Bože, neboť po mně šlape člověk, válečník mě denně utiskuje.</span> <span class="verse"><a name="3">3</a>Denně po mně šlapou ti, kteří proti mně sočí, těch, kdo zpupně válčí proti mně, je mnoho.</span> <span class="verse"><a name="4">4</a>Přichází den strachu, já však doufám v tebe.</span> <span class="verse"><a name="5">5</a>V Boha, jehož slovo chválím, v Boha doufám, nebojím se, co mi může udělat tělo?</span> <span class="verse"><a name="6">6</a>Denně překrucují moje slova, vymýšlejí na mě kdeco zlého.</span> <span class="verse"><a name="7">7</a>Srocují se, číhají a stopují mě, o mé bezživotí usilují.</span> <span class="verse"><a name="8">8</a>Vyváznout je necháš za ty ničemnosti? Takové lidi sraz, Bože, svým hněvem!</span> <span class="verse"><a name="9">9</a>O mém vyhnanství si vedeš záznam; ukládej si do měchu mé slzy. Což je v svých záznamech nemáš?</span> <span class="verse"><a name="10">10</a>Jednou se mí nepřátelé obrátí zpět, v den, kdy provolám: "Teď vím, že Bůh je při mně!"</span> <span class="verse"><a name="11">11</a>V Boha, jehož slovo chválím, v Hospodina, jehož slovo chválím,</span> <span class="verse"><a name="12">12</a>v Boha doufám, nebojím se, co mi může udělat člověk?</span> <span class="verse"><a name="13">13</a>Bože, sliby tobě dané splním, přinesu ti oběť chvály, [ (Psalms 56:14) neboť jsi mě vysvobodil z jisté smrti. Což jsi neušetřil moje nohy podvrtnutí, abych před Bohem směl chodit dál ve světle živých? ]</span> </p></div</div></div></body></html>