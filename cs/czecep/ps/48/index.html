<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 48</strong></div><p><span class="verse"><a name="1">1</a>Žalmová píseň, pro Kórachovce.</span> <span class="verse"><a name="2">2</a>Veliký je Hospodin, nejvyšší chvály hodný ve městě našeho Boha, na své svaté hoře.</span> <span class="verse"><a name="3">3</a>Krásně se vypíná k potěše celé země Sijónská hora, ten nejzazší Sever, sídlo velkého Krále.</span> <span class="verse"><a name="4">4</a>Bůh v jeho palácích proslul jako hrad nedobytný.</span> <span class="verse"><a name="5">5</a>Hle, když se králové umluvili a přitáhli spolu,</span> <span class="verse"><a name="6">6</a>sotva je spatřili, strnuli, děsem se rozutekli.</span> <span class="verse"><a name="7">7</a>Zachvátilo je tam úzkostné chvění, náhlá křeč jako tu, která rodí.</span> <span class="verse"><a name="8">8</a>Větrem od východu tříštíš taršíšské lodě.</span> <span class="verse"><a name="9">9</a>O čem jsme slýchali, to jsme uviděli ve městě Hospodina zástupů, ve městě našeho Boha: až navěky je Bůh činí pevným.</span> <span class="verse"><a name="10">10</a>Na mysli nám tane tvé milosrdenství, Bože, zde, uprostřed tvého chrámu.</span> <span class="verse"><a name="11">11</a>Jak tvé jméno, Bože, tak i tvoje chvála zní až do končin země. Tvá pravice je plná spravedlnosti.</span> <span class="verse"><a name="12">12</a>Raduje se hora Sijón, jásají judské dcery nad tím, jak soudíš.</span> <span class="verse"><a name="13">13</a>Obejděte Sijón, vydejte se kolem spočítat jeho věže.</span> <span class="verse"><a name="14">14</a>Pozorně si povšimněte valů, jeho paláce si prohlédněte a příštímu pokolení vyprávějte: [ (Psalms 48:15) "Tento Bůh je Bůh náš navěky a navždy; on sám nás povede věčně." ]</span> </p></div</div></div></body></html>