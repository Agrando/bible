<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 51</strong></div><p><span class="verse"><a name="1">1</a>Pro předního zpěváka. Žalm Davidův,</span> <span class="verse"><a name="2">2</a>když k němu přišel prorok Nátan, protože vešel k Bat-šebě.</span> <span class="verse"><a name="3">3</a>Smiluj se nade mnou, Bože, pro milosrdenství svoje, pro své velké slitování zahlaď moje nevěrnosti,</span> <span class="verse"><a name="4">4</a>moji nepravost smyj ze mne dokonale, očisť mě od mého hříchu!</span> <span class="verse"><a name="5">5</a>Doznávám se ke svým nevěrnostem, svůj hřích mám před sebou stále.</span> <span class="verse"><a name="6">6</a>Proti tobě samému jsem zhřešil, spáchal jsem, co je zlé ve tvých očích. A tak se ukážeš spravedlivý v tom, co vyřkneš, ryzí ve svém soudu.</span> <span class="verse"><a name="7">7</a>Ano, zrodil jsem se v nepravosti, v hříchu mě počala matka.</span> <span class="verse"><a name="8">8</a>Ano, v opravdovosti máš zalíbení, dáváš mi poznávat tajuplnou moudrost.</span> <span class="verse"><a name="9">9</a>Zbav mě hříchu, očisť yzopem a budu čistý, umyj mě, budu bělejší nad sníh.</span> <span class="verse"><a name="10">10</a>Dej, ať slyším veselí a radost, ať jásají kosti, jež jsi zdeptal.</span> <span class="verse"><a name="11">11</a>Odvrať svou tvář od mých hříchů, zahlaď všechny moje nepravosti.</span> <span class="verse"><a name="12">12</a>Stvoř mi, Bože, čisté srdce, obnov v mém nitru pevného ducha.</span> <span class="verse"><a name="13">13</a>Jen mě neodvrhuj od své tváře, ducha svého svatého mi neber!</span> <span class="verse"><a name="14">14</a>Dej, ať se zas veselím z tvé spásy, podepři mě duchem oddanosti.</span> <span class="verse"><a name="15">15</a>Budu učit nevěrné tvým cestám a hříšníci navrátí se k tobě.</span> <span class="verse"><a name="16">16</a>Vysvoboď mě, abych nebyl vinen krví, Bože, Bože, moje spáso, ať plesá můj jazyk pro tvou spravedlnost.</span> <span class="verse"><a name="17">17</a>Panovníku, otevři mé rty, ať má ústa hlásají tvou chválu.</span> <span class="verse"><a name="18">18</a>Oběť, kterou bych dal, se ti nezalíbí, na zápalných obětech ti nezáleží.</span> <span class="verse"><a name="19">19</a>Zkroušený duch, to je oběť Bohu. Srdcem zkroušeným a zdeptaným ty, Bože, nepohrdáš! [ (Psalms 51:20) Prokaž dobro Sijónu svou přízní, vybuduj jeruzalémské hradby. ] [ (Psalms 51:21) Pak se ti zalíbí oběti spravedlnosti, zápaly a celopaly, pak ti budou na oltáři obětovat býčky. ]</span> </p></div</div></div></body></html>