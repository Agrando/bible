<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ps">Psalms</a> &gt <strong>Chapter 89</strong></div><p><span class="verse"><a name="1">1</a>Poučující, pro Étana Ezrachejského.</span> <span class="verse"><a name="2">2</a>O Hospodinově milosrdenství chci zpívat věčně, svými ústy v známost uvádět tvou věrnost po všechna pokolení.</span> <span class="verse"><a name="3">3</a>Pravím: Tvoje milosrdenství je zbudováno navěky, v nebesích jsi pevně založil svou věrnost,</span> <span class="verse"><a name="4">4</a>řekls: "Uzavřel jsem smlouvu se svým vyvoleným, přísahal jsem Davidovi, svému služebníku:</span> <span class="verse"><a name="5">5</a>Dám, že tvé potomstvo bude navěky stát pevně, já jsem zbudoval tvůj trůn pro všechna pokolení."</span> <span class="verse"><a name="6">6</a>Nebesa ti, Hospodine, vzdávají za tvůj div chválu, shromáždění svatých velebí tvou věrnost.</span> <span class="verse"><a name="7">7</a>Vždyť kdo v oblacích se může Hospodinu rovnat? Kdo z Božích synů se podobá Hospodinu?</span> <span class="verse"><a name="8">8</a>Strašný je Bůh v kruhu svatých, nesmírný, budící bázeň ve všech kolem sebe.</span> <span class="verse"><a name="9">9</a>Hospodine, Bože zástupů, kdo je jako ty? Jsi nepřemožitelný, Hospodine, a tvá věrnost tě provází všudy.</span> <span class="verse"><a name="10">10</a>Umíš zvládnout zpupné moře, zkrotit jeho vzduté vlny.</span> <span class="verse"><a name="11">11</a>Netvora jsi zdeptal, jako bys ho proklál, mocnou paží jsi rozprášil svoje nepřátele.</span> <span class="verse"><a name="12">12</a>Tvá jsou nebesa, tvá je i země, založil jsi svět a všechno, co je na něm.</span> <span class="verse"><a name="13">13</a>Ty jsi stvořil jih i sever, i Tábor a Chermón plesají v tvém jménu.</span> <span class="verse"><a name="14">14</a>V své paži máš bohatýrskou sílu, tvá ruka je mocná, tvá pravice pozdvižená.</span> <span class="verse"><a name="15">15</a>Spravedlnost a právo jsou pilíře tvého trůnu, před tebou jde milosrdenství a věrnost.</span> <span class="verse"><a name="16">16</a>Blaze lidu, který zná vítězný hlahol, který chodí ve světle tvé tváře, Hospodine.</span> <span class="verse"><a name="17">17</a>Budou jásat každý den v tvém jménu, pozvedá je tvoje spravedlnost,</span> <span class="verse"><a name="18">18</a>neboť ty jsi leskem jejich moci; tvou přízní se náš roh zvedá.</span> <span class="verse"><a name="19">19</a>Štít náš patří Hospodinu, náš král Svatému Izraele.</span> <span class="verse"><a name="20">20</a>Ve vidění promluvil jsi jednou ke svým věrným. Řekls: "Poskytl jsem bohatýru pomoc, povýšil jsem vybraného z lidu.</span> <span class="verse"><a name="21">21</a>Nalezl jsem Davida, svého služebníka, pomazal jsem ho svým olejem svatým.</span> <span class="verse"><a name="22">22</a>Pevně bude moje ruka při něm, udatným ho učiní má paže.</span> <span class="verse"><a name="23">23</a>Nepřítel ho nepřekvapí a bídák ho nepokoří.</span> <span class="verse"><a name="24">24</a>Před ním potřu jeho protivníky, porazím ty, kdo ho nenávidí.</span> <span class="verse"><a name="25">25</a>Bude s ním mé milosrdenství a věrnost, jeho roh se pozvedne v mém jménu.</span> <span class="verse"><a name="26">26</a>I na moře vložím jeho ruku a jeho pravici na řeky.</span> <span class="verse"><a name="27">27</a>On mě bude vzývat: >Tys můj Otec, můj Bůh, moje spásná skála<,</span> <span class="verse"><a name="28">28</a>a já ho učiním prvorozeným, nejvyšším nad králi země.</span> <span class="verse"><a name="29">29</a>Svoje milosrdenství mu zachovám věčně, věrně dodržím svou smlouvu.</span> <span class="verse"><a name="30">30</a>Jeho potomstvu dám trvat navěky, jeho trůnu po všechny dny nebes.</span> <span class="verse"><a name="31">31</a>Opustí-li jeho synové můj zákon, nebudou-li žít podle mých řádů,</span> <span class="verse"><a name="32">32</a>budou-li má nařízení znesvěcovat, nebudou-li dbát mých přikázání,</span> <span class="verse"><a name="33">33</a>ztrestám jejich nevěrnosti metlou a ranami jejich nepravosti,</span> <span class="verse"><a name="34">34</a>ale svoje milosrdenství mu neodejmu, nezradím svou věrnost,</span> <span class="verse"><a name="35">35</a>neznesvětím svoji smlouvu, nezměním, co splynulo mi ze rtů.</span> <span class="verse"><a name="36">36</a>Jednou jsem přísahal na svou svatost. Cožpak bych lhal Davidovi?</span> <span class="verse"><a name="37">37</a>Jeho potomstvo potrvá navěky, i jeho trůn přede mnou bude jako slunce,</span> <span class="verse"><a name="38">38</a>pevně bude stát navěky jako měsíc, věrný svědek nad oblaky."</span> <span class="verse"><a name="39">39</a>Zanevřels však na něj, zavrhls ho, na svého pomazaného ses rozlítil.</span> <span class="verse"><a name="40">40</a>Zrušil jsi smlouvu se svým služebníkem, jeho čelenku jsi znesvětil, srazil k zemi.</span> <span class="verse"><a name="41">41</a>Všechny jeho zdi jsi zbořil, jeho pevnosti obrátils v trosky.</span> <span class="verse"><a name="42">42</a>Plení ho všichni, kdo táhnou kolem, tupení svých sousedů je vydán.</span> <span class="verse"><a name="43">43</a>Pozvedls pravici jeho protivníků, učinils všem jeho nepřátelům radost.</span> <span class="verse"><a name="44">44</a>Otupil jsi ostří jeho meče, nedal jsi mu obstát v boji.</span> <span class="verse"><a name="45">45</a>Posvátné čistoty jsi ho zbavil, jeho trůn jsi skácel na zem.</span> <span class="verse"><a name="46">46</a>Zkrátil jsi dny jeho mládí, pokryl jsi ho hanbou.</span> <span class="verse"><a name="47">47</a>Dlouho ještě, Hospodine? Skryl ses natrvalo? Bude tvoje rozhořčení sálat jako oheň?</span> <span class="verse"><a name="48">48</a>Pamatuj, co jsem. Vždyť co je lidský věk? Což šalebně jsi stvořil všechny lidi?</span> <span class="verse"><a name="49">49</a>Který muž kdy žil a nedočkal se smrti? Z moci podsvětí kdo zachránil se?</span> <span class="verse"><a name="50">50</a>Kde zůstalo někdejší tvé milosrdenství, ó Panovníku, jež jsi odpřisáhl Davidovi na svou věrnost?</span> <span class="verse"><a name="51">51</a>Panovníku, připomeň si potupu svých služebníků, kterou od všech možných národů v svém klíně nosím.</span> <span class="verse"><a name="52">52</a>Tvoji nepřátelé, Hospodine, potupili, potupili každou stopu po tvém pomazaném! [ (Psalms 89:53) Požehnán buď Hospodin navěky. Amen, amen. ]</span> </p></div</div></div></body></html>