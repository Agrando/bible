<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/rev">Revelation</a> &gt <strong>Chapter 21</strong></div><p><span class="verse"><a name="1">1</a>A viděl jsem nové nebe a novou zemi, neboť první nebe a první země pominuly a moře již vůbec nebylo.</span> <span class="verse"><a name="2">2</a>A viděl jsem od Boha z nebe sestupovat svaté město, nový Jeruzalém, krásný jako nevěsta ozdobená pro svého ženicha.</span> <span class="verse"><a name="3">3</a>A slyšel jsem veliký hlas od trůnu: "Hle, příbytek Boží uprostřed lidí, Bůh bude přebývat mezi nimi a oni budou jeho lid; on sám, jejich Bůh, bude s nimi,</span> <span class="verse"><a name="4">4</a>a setře jim každou slzu s očí. A smrti již nebude, ani žalu ani nářku ani bolesti už nebude - neboť co bylo, pominulo."</span> <span class="verse"><a name="5">5</a>Ten, který seděl na trůnu, řekl: "Hle, všecko tvořím nové." A řekl: "Napiš: Tato slova jsou věrná a pravá."</span> <span class="verse"><a name="6">6</a>A dodal: "Již se vyplnila. Já jsem Alfa i Omega, počátek i konec. Tomu, kdo žízní, dám napít zadarmo z pramene vody živé.</span> <span class="verse"><a name="7">7</a>Kdo zvítězí, dostane toto vše; já mu budu Bohem a on mi bude synem.</span> <span class="verse"><a name="8">8</a>Avšak zbabělci, nevěrní, nečistí, vrahové, cizoložníci, zaklínači, modláři a všichni lháři najdou svůj úděl v jezeře, kde hoří oheň a síra. To je ta druhá smrt."</span> <span class="verse"><a name="9">9</a>A přistoupil jeden ze sedmi andělů, kteří měli těch sedm nádob a v nich připraveno sedm posledních pohrom, a řekl mi: "Pojď, ukážu ti nevěstu, choť Beránkovu."</span> <span class="verse"><a name="10">10</a>Ve vytržení ducha mě vyvedl na velikou a vysokou horu a ukázal mi svaté město Jeruzalém, jak sestupuje z nebe od Boha,</span> <span class="verse"><a name="11">11</a>zářící Boží slávou; jeho jas jako nejdražší drahokam a jako průzračný křišťál.</span> <span class="verse"><a name="12">12</a>Město mělo mohutné a vysoké hradby, dvanáct bran střežených dvanácti anděly a na branách napsaná jména dvanácti pokolení synů Izraele.</span> <span class="verse"><a name="13">13</a>Tři brány byly na východ, tři brány na sever, tři brány na jih a tři brány na západ.</span> <span class="verse"><a name="14">14</a>A hradby města byly postaveny na dvanácti základních kamenech a na nich bylo dvanáct jmen dvanácti apoštolů Beránkových.</span> <span class="verse"><a name="15">15</a>Ten, který se mnou mluvil, měl zlatou míru, aby změřil město i jeho brány a hradby.</span> <span class="verse"><a name="16">16</a>Město je vystaveno do čtverce: jeho délka je stejná jako šířka. Změřil to město, a bylo to dvanáct tisíc měr. Jeho délka, šířka i výška jsou stejné.</span> <span class="verse"><a name="17">17</a>Změřil i hradbu, a bylo to sto čtyřicet čtyři loket lidskou mírou, kterou použil anděl.</span> <span class="verse"><a name="18">18</a>Hradby jsou postaveny z jaspisu a město je z ryzího zlata, zářícího jako křišťál.</span> <span class="verse"><a name="19">19</a>Základy hradeb toho města jsou samý drahokam: první základní kámen je jaspis, druhý safír, třetí chalcedon, čtvrtý smaragd,</span> <span class="verse"><a name="20">20</a>pátý sardonyx, šestý karneol, sedmý chrysolit, osmý beryl, devátý topas, desátý chrysopras, jedenáctý hyacint a dvanáctý ametyst.</span> <span class="verse"><a name="21">21</a>A dvanáct bran je z dvanácti perel, každá z jediné perly. A náměstí toho města je z ryzího zlata jako z průzračného křišťálu.</span> <span class="verse"><a name="22">22</a>Avšak chrám jsem v něm nespatřil: Jeho chrámem je Pán Bůh všemohoucí a Beránek.</span> <span class="verse"><a name="23">23</a>To město nepotřebuje ani slunce ani měsíc, aby mělo světlo: září nad ním sláva Boží a jeho světlem je Beránek.</span> <span class="verse"><a name="24">24</a>Národy budou žít v jeho světle; králové světa mu odevzdají svou slávu.</span> <span class="verse"><a name="25">25</a>Jeho brány zůstanou otevřeny, protože stále trvá den, a noci tam už nebude.</span> <span class="verse"><a name="26">26</a>V něm se shromáždí sláva i čest národů.</span> <span class="verse"><a name="27">27</a>A nevstoupí tam nic nesvatého ani ten, kdo se rouhá a lže, nýbrž jen ti, kdo jsou zapsáni v Beránkově knize života.</span> </p></div</div></div></body></html>