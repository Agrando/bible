<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/rev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/rev">Revelation</a> &gt <strong>Chapter 22</strong></div><p><span class="verse"><a name="1">1</a>A ukázal mi řeku živé vody, čiré jako křišťál, která vyvěrala u trůnu Božího a Beránkova.</span> <span class="verse"><a name="2">2</a>Uprostřed města na náměstí, z obou stran řeky, bylo stromoví života nesoucí ovoce dvanáctkrát do roka; každý měsíc dozrává na něm ovoce a jeho listí má léčivou moc pro všechny národy.</span> <span class="verse"><a name="3">3</a>A nebude tam nic proklatého. Bude tam trůn Boží a Beránkův; jeho služebníci mu budou sloužit,</span> <span class="verse"><a name="4">4</a>budou hledět na jeho tvář a na čele ponesou jeho jméno.</span> <span class="verse"><a name="5">5</a>Noci tam již nebude a nebudou potřebovat světlo lampy ani světlo slunce, neboť Pán Bůh bude jejich světlem a budou s ním kralovat na věky věků.</span> <span class="verse"><a name="6">6</a>A řekl mi: "Tato slova jsou věrná a pravá; Pán, Bůh dávající Ducha prorokům, poslal svého anděla, aby oznámil svým služebníkům, co se má brzo stát:</span> <span class="verse"><a name="7">7</a>Hle, přijdu brzo. Blaze tomu, kdo se drží proroctví této knihy."</span> <span class="verse"><a name="8">8</a>To jsem slyšel a viděl já, Jan. A když jsem to uslyšel a spatřil, padl jsem na kolena k nohám anděla, který mi to oznamoval.</span> <span class="verse"><a name="9">9</a>Ale on mi řekl: "Střez se toho! Jsem jen služebník jako ty a tvoji bratří proroci a ti, kdo se drží slov této knihy. Před Bohem poklekni!"</span> <span class="verse"><a name="10">10</a>A řekl mi: "Nezapečeťuj knihu se slovy tohoto proroctví: čas je blízko.</span> <span class="verse"><a name="11">11</a>Kdo křivdí, ať křivdí dál, kdo je pošpiněn, ať zůstane ve špíně - kdo je spravedlivý, ať zůstane spravedlivý, kdo je svatý, ať setrvá ve svatosti.</span> <span class="verse"><a name="12">12</a>Hle, přijdu brzo, a má odplata se mnou; odplatím každému podle toho, jak jednal.</span> <span class="verse"><a name="13">13</a>Já jsem Alfa i Omega, první i poslední, počátek i konec.</span> <span class="verse"><a name="14">14</a>Blaze těm, kdo si vyprali roucha, a tak mají přístup ke stromu života i do bran města.</span> <span class="verse"><a name="15">15</a>Venku zůstanou nečistí, zaklínači, smilníci, vrahové, modláři - každý, kdo si libuje ve lži.</span> <span class="verse"><a name="16">16</a>Já, Ježíš, posílám svého posla, aby vám to dosvědčil po všech církvích. Já jsem potomek z rodu Davidova, jasná hvězda jitřní."</span> <span class="verse"><a name="17">17</a>A Duch i nevěsta praví: "Přijď!" A kdokoli to slyší, ať řekne: "Přijď!" Kdo žízní, ať přistoupí; kdo touží, ať zadarmo nabere vody života.</span> <span class="verse"><a name="18">18</a>Já dosvědčuji každému, kdo slyší slova proroctví této knihy: Kdo k nim něco přidá, tomu přidá Bůh ran popsaných v této knize.</span> <span class="verse"><a name="19">19</a>A jestliže kdo ubere ze slov knihy tohoto proroctví, tomu Bůh odejme podíl na stromu života a místo ve svatém městě, jak se o nich píše v této knize.</span> <span class="verse"><a name="20">20</a>Ten, od něhož je to svědectví, praví: "Ano, přijdu brzo." Amen, přijď, Pane Ježíši!</span> <span class="verse"><a name="21">21</a>Milost Pána Ježíše se všemi.</span> </p></div</div></div></body></html>