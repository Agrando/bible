<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/rev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/rev">Revelation</a> &gt <strong>Chapter 8</strong></div><p><span class="verse"><a name="1">1</a>A když Beránek rozlomil pečeť sedmou, nastalo na nebi mlčení téměř na půl hodiny.</span> <span class="verse"><a name="2">2</a>Potom jsem viděl, jak sedmi andělům, stojícím před Bohem, bylo dáno sedm polnic.</span> <span class="verse"><a name="3">3</a>Jiný anděl předstoupil se zlatou kadidelnicí před oltář; bylo mu dáno množství kadidla, aby je s modlitbami všech posvěcených položil na zlatý oltář před trůnem.</span> <span class="verse"><a name="4">4</a>A vystoupil dým kadidla spolu s modlitbami posvěcených z ruky anděla před Boží tvář.</span> <span class="verse"><a name="5">5</a>Tu vzal anděl kadidelnici, nahrnul do ní oheň z oltáře a vrhl ji dolů na zem; a nastalo burácení, hřímání, blesky a zemětřesení.</span> <span class="verse"><a name="6">6</a>A sedm andělů s polnicemi se připravilo, aby začali troubit.</span> <span class="verse"><a name="7">7</a>Zatroubil první anděl: Nastalo krupobití a na zem začal padat oheň smíšený s krví. Třetina země, třetina stromoví a veškerá zeleň byla sežehnuta.</span> <span class="verse"><a name="8">8</a>Zatroubil druhý anděl; a jakoby mohutná hora hořící ohněm byla vržena do moře. Třetina moře se obrátila v krev</span> <span class="verse"><a name="9">9</a>a zahynula třetina mořských tvorů a byla zničena třetina lodí.</span> <span class="verse"><a name="10">10</a>Zatroubil třetí anděl, a zřítila se z nebe veliká hvězda hořící jako pochodeň, padla na třetinu řek a na prameny vod.</span> <span class="verse"><a name="11">11</a>Jméno té hvězdy je Pelyněk. Třetina vod se změnila v pelyněk a množství lidí umřelo z těch vod, protože byly otráveny.</span> <span class="verse"><a name="12">12</a>Zatroubil čtvrtý anděl, a byla zasažena třetina slunce, třetina měsíce a třetina hvězd, takže ze třetiny potemněly, a den i noc byly o třetinu temnější.</span> <span class="verse"><a name="13">13</a>A viděl jsem a slyšel, jak středem nebeské klenby letí orel a volá mocným hlasem: "Běda, běda, běda obyvatelům země, až zaznějí polnice tří andělů, kteří ještě netroubili!"</span> </p></div</div></div></body></html>