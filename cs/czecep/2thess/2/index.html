<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2thess/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2thess">2 Thessalonians</a> &gt <strong>Chapter 2</strong></div><p><span class="verse"><a name="1">1</a>Pokud jde o příchod Pána Ježíše, kolem něhož budeme shromážděni, prosíme vás, bratří,</span> <span class="verse"><a name="2">2</a>abyste se nedali snadno vyvést z rovnováhy nebo vylekat nějakým projevem ducha nebo řečí či listem, domněle pocházejícím od nás, jako by den Páně měl už nastat.</span> <span class="verse"><a name="3">3</a>Žádným způsobem se nedejte od nikoho oklamat, protože nenastane, dokud nedojde ke vzpouře proti Bohu a neobjeví se člověk nepravosti, Syn zatracení.</span> <span class="verse"><a name="4">4</a>Ten se postaví na odpor a 'povýší se nade všecko, co má jméno Boží' nebo čemu se vzdává božská pocta. Dokonce 'usedne v chrámu Božím' a bude se vydávat za Boha.</span> <span class="verse"><a name="5">5</a>Nevzpomínáte si, že jsem vám to říkal, ještě když jsem byl u vás?</span> <span class="verse"><a name="6">6</a>Víte přece, co zatím brání tomu, aby se ukázal dříve, než přijde jeho čas.</span> <span class="verse"><a name="7">7</a>Ta nepravost již působí, ale jen skrytě, dokud nebude odstraněn z cesty ten, kdo tomu brání.</span> <span class="verse"><a name="8">8</a>A pak se ukáže ten zlý, kterého Pán Ježíš 'zabije dechem svých úst' a zničí svým slavným příchodem.</span> <span class="verse"><a name="9">9</a>Ten zlý přijde v moci satanově, bude konat kdejaký mocný čin, klamná znamení a zázraky</span> <span class="verse"><a name="10">10</a>a všemožnou nepravostí bude svádět ty, kdo jdou k záhubě, neboť nepřijali a nemilovali pravdu, která by je zachránila.</span> <span class="verse"><a name="11">11</a>Proto je Bůh vydává do moci klamu, aby uvěřili lži.</span> <span class="verse"><a name="12">12</a>Tak budou odsouzeni všichni, kdo neuvěřili pravdě, ale nalezli zalíbení v nepravosti.</span> <span class="verse"><a name="13">13</a>Stále musíme děkovat Bohu za vás, bratří milovaní od Pána, že vás Bůh jako první vyvolil ke spáse a posvětil Duchem a vírou v pravdu,</span> <span class="verse"><a name="14">14</a>abyste měli účast na slávě našeho Pána Ježíše Krista; k tomu vás povolal naším evangeliem.</span> <span class="verse"><a name="15">15</a>Nuže tedy, bratří, stůjte pevně a držte se toho učení, které jsme vám odevzdali, ať už slovem nebo dopisem.</span> <span class="verse"><a name="16">16</a>Sám pak náš Pán Ježíš Kristus a Bůh náš Otec, který si nás zamiloval a ze své milosti nám dal věčné potěšení a dobrou naději,</span> <span class="verse"><a name="17">17</a>nechť povzbudí vaše srdce a dá vám sílu ke každému dobrému činu i slovu.</span> </p></div</div></div></body></html>