<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>A tak, bratří, modlete se za nás, aby se slovo Páně stále šířilo a bylo oslaveno jako u vás</span> <span class="verse"><a name="2">2</a>a abychom byli vysvobozeni od pochybných a zlých lidí. Neboť ne všichni věří.</span> <span class="verse"><a name="3">3</a>Ale Pán je věrný; on vás posílí a ochrání od zlého.</span> <span class="verse"><a name="4">4</a>Spoléháme na vás v Pánu, že konáte a budete konat, co přikazujeme.</span> <span class="verse"><a name="5">5</a>A Pán nechť řídí vaše srdce k Boží lásce a k trpělivosti Kristově.</span> <span class="verse"><a name="6">6</a>Přikazujeme vám, bratří, ve jménu Pána Ježíše Krista, abyste se stranili každého bratra, který vede zahálčivý život a nežije podle naučení, která jste od nás převzali.</span> <span class="verse"><a name="7">7</a>Sami přece víte, jak máte žít podle našeho příkladu. My jsme u vás nezaháleli</span> <span class="verse"><a name="8">8</a>ani jsme nikoho nevyjídali, ale ve dne v noci jsme namáhavě pracovali, abychom nikomu z vás nebyli na obtíž.</span> <span class="verse"><a name="9">9</a>Ne že bychom k tomu neměli právo, ale chtěli jsme vám sami sebe dát za příklad, abyste se jím řídili.</span> <span class="verse"><a name="10">10</a>Když jsme u vás byli, přikazovali jsme vám: Kdo nechce pracovat, ať nejí!</span> <span class="verse"><a name="11">11</a>Teď však slyšíme, že někteří mezi vámi vedou zahálčivý život, pořádně nepracují a pletou se do věcí, do kterých jim nic není.</span> <span class="verse"><a name="12">12</a>Takovým přikazujeme a vybízíme je ve jménu Pána Ježíše Krista, aby žili řádně a živili se vlastní prací.</span> <span class="verse"><a name="13">13</a>Vy však, bratří, neochabujte v dobrém jednání.</span> <span class="verse"><a name="14">14</a>Neuposlechne-li někdo těchto slov, která vám píšeme, dejte mu znát, že k vám nepatří; tím bude zahanben.</span> <span class="verse"><a name="15">15</a>Ale nejednejte s ním jako s nepřítelem, nýbrž varujte ho jako bratra.</span> <span class="verse"><a name="16">16</a>Sám Pán pokoje ať vám uděluje pokoj vždycky a ve všem. Pán se všemi vámi.</span> <span class="verse"><a name="17">17</a>Pozdrav je psán mou, Pavlovou rukou. Tím je ověřen každý můj dopis, tak vždy píšu.</span> <span class="verse"><a name="18">18</a>Milost Pána našeho Ježíše Krista s vámi se všemi.</span> </p></div</div></div></body></html>