<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 27</strong></div><p><span class="verse"><a name="1">1</a>Tehdy přistoupily dcery Selofchada, syna Chefera, syna Gileáda, syna Makíra, syna Manasesa z čeledi Manasesa, syna Josefova. Jména jeho dcer byla: Machla, Nóa, Chogla, Milka a Tirsa.</span> <span class="verse"><a name="2">2</a>Postavily se před Mojžíše a před kněze Eleazara i před předáky a celou pospolitost ke vchodu do stanu setkávání a řekly:</span> <span class="verse"><a name="3">3</a>"Náš otec zemřel na poušti, ale nebyl ve skupině těch, kdo se smluvili proti Hospodinu, ve skupině Kórachově; umřel za svůj hřích a neměl syny.</span> <span class="verse"><a name="4">4</a>Proč má být vymazáno jméno našeho otce z jeho čeledi proto, že nemá syna? Dej nám trvalé vlastnictví mezi bratry našeho otce."</span> <span class="verse"><a name="5">5</a>Mojžíš tedy předložil jejich právní záležitost Hospodinu.</span> <span class="verse"><a name="6">6</a>Hospodin řekl Mojžíšovi:</span> <span class="verse"><a name="7">7</a>"Selofchadovy dcery mluví o tom oprávněně. Přiděl jim dědičně trvalé vlastnictví mezi bratry jejich otce a převeď na ně dědictví po jejich otci.</span> <span class="verse"><a name="8">8</a>Mluv k Izraelcům takto: Když někdo zemře a nemá syna, převedete dědictví po něm na jeho dceru.</span> <span class="verse"><a name="9">9</a>Jestliže nemá ani dceru, dáte dědictví po něm jeho bratrům.</span> <span class="verse"><a name="10">10</a>Jestliže nemá ani bratry, dáte dědictví po něm bratrům jeho otce.</span> <span class="verse"><a name="11">11</a>Jestliže nejsou ani bratři po jeho otci, dáte dědictví po něm jeho nejbližšímu příbuznému z jeho čeledi; ten je obdrží." To se stalo pro Izraelce právním nařízením, jak přikázal Hospodin Mojžíšovi.</span> <span class="verse"><a name="12">12</a>Hospodin řekl Mojžíšovi: "Vystup na toto pohoří Abárím a pohlédni na zemi, kterou jsem dal Izraelcům.</span> <span class="verse"><a name="13">13</a>Až ji uvidíš, budeš i ty připojen ke svému lidu, tak jako k němu byl připojen tvůj bratr Áron.</span> <span class="verse"><a name="14">14</a>Vzepřeli jste se mému rozkazu na poušti Sinu, když se pospolitost pustila se mnou do sváru, místo abyste dosvědčili před jejich zraky při těch vodách mou svatost." To jsou kádešské Vody sváru na poušti Sinu.</span> <span class="verse"><a name="15">15</a>Mojžíš promluvil k Hospodinu:</span> <span class="verse"><a name="16">16</a>"Nechť Hospodin, Bůh duchů všech tvorů, ustanoví nad pospolitostí muže,</span> <span class="verse"><a name="17">17</a>který by před nimi vycházel a vcházel a který by je vyváděl a přiváděl, aby Hospodinova pospolitost nebyla jako ovce bez pastýře."</span> <span class="verse"><a name="18">18</a>I řekl Hospodin Mojžíšovi: "Vezmi k sobě Jozua, syna Núnova, muže, v němž je duch, a vlož na něho ruku.</span> <span class="verse"><a name="19">19</a>Postavíš ho před kněze Eleazara i před celou pospolitost a dáš mu před jejich zraky pověření.</span> <span class="verse"><a name="20">20</a>Předáš mu díl své velebnosti, aby ho celá pospolitost synů izraelských poslouchala.</span> <span class="verse"><a name="21">21</a>Bude se stavět před kněze Eleazara a ten se bude pro něho Hospodina vyptávat na rozhodnutí pomocí urímu. Na jeho rozkaz budou vycházet a na jeho rozkaz budou vcházet, on a s ním všichni Izraelci, tedy celá pospolitost."</span> <span class="verse"><a name="22">22</a>Mojžíš učinil, co mu Hospodin přikázal. Vzal Jozua a postavil ho před kněze Eleazara i před celou pospolitost,</span> <span class="verse"><a name="23">23</a>vložil na něho ruce a dal mu pověření, jak o tom mluvil Hospodin skrze Mojžíše.</span> </p></div</div></div></body></html>