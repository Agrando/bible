<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 29</strong></div><p><span class="verse"><a name="1">1</a>Sedmého měsíce, prvého dne toho měsíce, budete mít bohoslužebné shromáždění. Nebudete vykonávat žádnou všední práci. Bude to pro vás den troubení.</span> <span class="verse"><a name="2">2</a>Připravíte jako oběť zápalnou v libou vůni pro Hospodina jednoho mladého býčka, jednoho berana, sedm ročních beránků bez vady</span> <span class="verse"><a name="3">3</a>a jako příslušnou oběť přídavnou bílou mouku zadělanou olejem, tři desetiny na býčka, dvě desetiny na berana</span> <span class="verse"><a name="4">4</a>a jednu desetinu na každého beránka z těch sedmi.</span> <span class="verse"><a name="5">5</a>Dále jednoho kozla jako oběť za hřích k vykonání smírčích obřadů za sebe.</span> <span class="verse"><a name="6">6</a>To kromě novolunní oběti zápalné a příslušné oběti přídavné i každodenní oběti zápalné a příslušné oběti přídavné i úliteb, jak jsou určeny. To bude ohnivá oběť v libou vůni pro Hospodina.</span> <span class="verse"><a name="7">7</a>Desátého dne toho sedmého měsíce budete mít bohoslužebné shromáždění a budete se pokořovat. Nebudete vykonávat žádnou práci.</span> <span class="verse"><a name="8">8</a>Přinesete jako oběť zápalnou pro Hospodina v libou vůni jednoho mladého býčka, jednoho berana a sedm ročních beránků; budou bez vady.</span> <span class="verse"><a name="9">9</a>Též jako příslušnou oběť přídavnou bílou mouku zadělanou olejem, tři desetiny na býčka, dvě desetiny na každého berana</span> <span class="verse"><a name="10">10</a>a po desetině na každého beránka z těch sedmi.</span> <span class="verse"><a name="11">11</a>Dále jednoho kozla jako oběť za hřích, kromě smírčí oběti za hřích a každodenní oběti zápalné a příslušné oběti přídavné i úliteb.</span> <span class="verse"><a name="12">12</a>Patnáctého dne sedmého měsíce budete mít bohoslužebné shromáždění. Nebudete vykonávat žádnou všední práci, ale po sedm dní budete slavit slavnost Hospodinu.</span> <span class="verse"><a name="13">13</a>Přinesete jako zápalnou oběť oběť ohnivou, libou vůni pro Hospodina, třináct mladých býčků, dva berany a čtrnáct ročních beránků; budou bez vady.</span> <span class="verse"><a name="14">14</a>Též jako příslušnou oběť přídavnou bílou mouku zadělanou olejem, tři desetiny na každého býčka z těch třinácti, dvě desetiny na každého berana z obou</span> <span class="verse"><a name="15">15</a>a po desetině na každého beránka z těch čtrnácti.</span> <span class="verse"><a name="16">16</a>Dále jednoho kozla jako oběť za hřích, kromě každodenní oběti zápalné, příslušné oběti přídavné a úlitby.</span> <span class="verse"><a name="17">17</a>Druhého dne dvanáct mladých býčků, dva berany a čtrnáct ročních beránků bez vady,</span> <span class="verse"><a name="18">18</a>též příslušnou oběť přídavnou a úlitby podle počtu býčků, beranů a beránků, jak je určeno.</span> <span class="verse"><a name="19">19</a>Dále jednoho kozla jako oběť za hřích, kromě každodenní oběti zápalné a příslušné oběti přídavné i úliteb.</span> <span class="verse"><a name="20">20</a>Třetího dne jedenáct býčků, dva berany a čtrnáct ročních beránků bez vady,</span> <span class="verse"><a name="21">21</a>též příslušnou oběť přídavnou a úlitby podle počtu býčků, beranů a beránků, jak je určeno.</span> <span class="verse"><a name="22">22</a>Dále jednoho kozla jako oběť za hřích, kromě každodenní oběti zápalné a příslušné oběti přídavné i úlitby.</span> <span class="verse"><a name="23">23</a>Čtvrtého dne deset býčků, dva berany a čtrnáct ročních beránků bez vady,</span> <span class="verse"><a name="24">24</a>též příslušnou oběť přídavnou a úlitby podle počtu býčků, beranů a beránků, jak je určeno.</span> <span class="verse"><a name="25">25</a>Dále jednoho kozla jako oběť za hřích, kromě každodenní oběti zápalné a příslušné oběti přídavné i úlitby.</span> <span class="verse"><a name="26">26</a>Pátého dne devět býčků, dva berany a čtrnáct ročních beránků bez vady,</span> <span class="verse"><a name="27">27</a>též příslušnou oběť přídavnou a úlitby podle počtu býčků, beranů a beránků, jak je určeno.</span> <span class="verse"><a name="28">28</a>Dále jednoho kozla jako oběť za hřích, kromě každodenní oběti zápalné a příslušné oběti přídavné i úlitby.</span> <span class="verse"><a name="29">29</a>Šestého dne osm býčků, dva berany a čtrnáct ročních beránků bez vady,</span> <span class="verse"><a name="30">30</a>též příslušnou oběť přídavnou a úlitby podle počtu býčků, beranů a beránků, jak je určeno.</span> <span class="verse"><a name="31">31</a>Dále jednoho kozla jako oběť za hřích, kromě každodenní oběti zápalné a příslušné oběti přídavné i úliteb.</span> <span class="verse"><a name="32">32</a>Sedmého dne sedm býčků, dva berany a čtrnáct ročních beránků bez vady,</span> <span class="verse"><a name="33">33</a>též příslušnou oběť přídavnou a úlitby podle počtu býčků, beranů a beránků, jak je určeno.</span> <span class="verse"><a name="34">34</a>Dále jednoho kozla jako oběť za hřích, kromě každodenní oběti zápalné a příslušné oběti přídavné i úlitby.</span> <span class="verse"><a name="35">35</a>Osmého dne budete mít slavnostní shromáždění. Nebudete vykonávat žádnou všední práci.</span> <span class="verse"><a name="36">36</a>Jako zápalnou oběť přinesete oběť ohnivou, libou vůni pro Hospodina: jednoho býčka, jednoho berana a sedm ročních beránků bez vady,</span> <span class="verse"><a name="37">37</a>též příslušnou oběť přídavnou a úlitby na býčka, na berana a na beránky podle jejich počtu, jak je určeno.</span> <span class="verse"><a name="38">38</a>Dále jednoho kozla jako oběť za hřích, kromě každodenní oběti zápalné a příslušné oběti přídavné i úlitby.</span> <span class="verse"><a name="39">39</a>To budete konat pro Hospodina v časech vám stanovených, kromě svých slibů a dobrovolných darů při vašich obětech zápalných i přídavných, při úlitbách a obětech pokojných."</span> </p></div</div></div></body></html>