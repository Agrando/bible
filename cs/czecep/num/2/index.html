<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 2</strong></div><p><span class="verse"><a name="1">1</a>Hospodin promluvil k Mojžíšovi a Áronovi:</span> <span class="verse"><a name="2">2</a>"Izraelci budou tábořit každý u svého praporu, pod znaky svého otcovského rodu; budou tábořit opodál kolem stanu setkávání.</span> <span class="verse"><a name="3">3</a>Vpředu, na východní straně, se utáboří po oddílech prapor tábora Judova. Předákem Judovců bude Nachšón, syn Amínadabův;</span> <span class="verse"><a name="4">4</a>v jeho voji bude sedmdesát čtyři tisíce šest set povolaných do služby.</span> <span class="verse"><a name="5">5</a>U něho bude tábořit pokolení Isachar. Předákem Isacharovců bude Netaneel, syn Súarův;</span> <span class="verse"><a name="6">6</a>v jeho voji bude padesát čtyři tisíce čtyři sta povolaných do služby.</span> <span class="verse"><a name="7">7</a>Dále pokolení Zabulón. Předákem Zabulónovců bude Elíab, syn Chelónův;</span> <span class="verse"><a name="8">8</a>v jeho voji bude padesát sedm tisíc čtyři sta povolaných do služby.</span> <span class="verse"><a name="9">9</a>Všech povolaných do služby z tábora Judova bude po oddílech sto osmdesát šest tisíc čtyři sta; ti potáhnou první.</span> <span class="verse"><a name="10">10</a>Prapor tábora Rúbenova po oddílech bude na jižní straně. Předákem Rúbenovců bude Elísur, syn Šedeúrův;</span> <span class="verse"><a name="11">11</a>v jeho voji bude čtyřicet šest tisíc pět set povolaných do služby.</span> <span class="verse"><a name="12">12</a>U něho bude tábořit pokolení Šimeón. Předákem Šimeónovců bude Šelumíel, syn Suríšadajův;</span> <span class="verse"><a name="13">13</a>v jeho voji bude padesát devět tisíc tři sta povolaných do služby.</span> <span class="verse"><a name="14">14</a>Dále pokolení Gád. Předákem Gádovců bude Eljasáf, syn Reúelův;</span> <span class="verse"><a name="15">15</a>v jeho voji bude čtyřicet pět tisíc šest set padesát povolaných do služby.</span> <span class="verse"><a name="16">16</a>Všech povolaných do služby z tábora Rúbenova bude po oddílech sto padesát jeden tisíc čtyři sta padesát; ti potáhnou druzí.</span> <span class="verse"><a name="17">17</a>Pak potáhne stan setkávání a tábor lévijců uprostřed ostatních táborů. Potáhnou tak, jak budou tábořit, každý na určeném místě, prapor za praporem.</span> <span class="verse"><a name="18">18</a>Prapor tábora Efrajimova po oddílech bude na západní straně. Předákem Efrajimovců bude Elíšama, syn Amíhudův;</span> <span class="verse"><a name="19">19</a>v jeho voji bude čtyřicet tisíc pět set povolaných do služby.</span> <span class="verse"><a name="20">20</a>U něho bude pokolení Manases. Předákem Manasesovců bude Gamlíel, syn Pedásurův;</span> <span class="verse"><a name="21">21</a>v jeho voji bude třicet dva tisíce dvě stě povolaných do služby.</span> <span class="verse"><a name="22">22</a>Dále pokolení Benjamín. Předákem Benjamínovců bude Abídan, syn Gideóního;</span> <span class="verse"><a name="23">23</a>v jeho voji bude třicet pět tisíc čtyři sta povolaných do služby.</span> <span class="verse"><a name="24">24</a>Všech povolaných do služby z tábora Efrajimova bude po oddílech sto osm tisíc jedno sto; ti potáhnou třetí.</span> <span class="verse"><a name="25">25</a>Prapor tábora Danova po oddílech bude na straně severní. Předákem Danovců bude Achíezer, syn Amíšadajův;</span> <span class="verse"><a name="26">26</a>v jeho voji bude šedesát dva tisíce sedm set povolaných do služby.</span> <span class="verse"><a name="27">27</a>U něho bude tábořit pokolení Ašer. Předákem Ašerovců bude Pagíel, syn Okranův;</span> <span class="verse"><a name="28">28</a>v jeho voji bude čtyřicet jeden tisíc pět set povolaných do služby.</span> <span class="verse"><a name="29">29</a>Dále pokolení Neftalí. Předákem Neftalíovců bude Achíra, syn Énanův;</span> <span class="verse"><a name="30">30</a>v jeho voji bude padesát tři tisíce čtyři sta povolaných do služby.</span> <span class="verse"><a name="31">31</a>Všech povolaných do služby z tábora Danova bude sto padesát sedm tisíc šest set; ti potáhnou poslední, prapor za praporem."</span> <span class="verse"><a name="32">32</a>To jsou Izraelci povolaní do služby podle otcovských rodů. Všech povolaných do služby v táborech po oddílech bylo šest set tři tisíce pět set padesát.</span> <span class="verse"><a name="33">33</a>Avšak lévijci nebyli mezi Izraelce započteni, jak přikázal Hospodin Mojžíšovi. Tak tábořili prapor za praporem, tak i táhli dál, každý se svou čeledí, u svého otcovského rodu.</span> </p></div</div></div></body></html>