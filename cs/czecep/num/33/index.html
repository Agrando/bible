<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 33</strong></div><p><span class="verse"><a name="1">1</a>Toto byla stanoviště Izraelců, když vytáhli z egyptské země po oddílech pod vedením Mojžíše a Árona.</span> <span class="verse"><a name="2">2</a>Na Hospodinův rozkaz sepsal Mojžíš místa, odkud vycházeli, podle jejich stanovišť. Toto byla tedy jejich stanoviště podle výchozích bodů:</span> <span class="verse"><a name="3">3</a>V prvním měsíci, patnáctého dne prvého měsíce, vytáhli z Ramesesu. Druhého dne po hodu beránka vyšli Izraelci navzdory všemu před očima celého Egypta,</span> <span class="verse"><a name="4">4</a>zatímco Egypťané pohřbívali ty, které mezi nimi Hospodin pobil, všechny prvorozence. Hospodin totiž vykonal soudy nad jejich božstvy.</span> <span class="verse"><a name="5">5</a>Izraelci tedy vytáhli z Ramesesu a utábořili se v Sukótu.</span> <span class="verse"><a name="6">6</a>Vytáhli ze Sukótu a utábořili se v Étamu, který je na okraji pouště.</span> <span class="verse"><a name="7">7</a>Vytáhli z Étamu, obrátili se zpět k Pí-chírótu, který leží naproti Baal-sefónu, a utábořili se před Migdólem.</span> <span class="verse"><a name="8">8</a>Vytáhli z Pené-chírótu a prošli prostředkem moře na poušť. Vykonali třídenní pochod pouští Étamem a utábořili se v Maře.</span> <span class="verse"><a name="9">9</a>Vytáhli z Mary a přišli do Élimu. V Élimu bylo dvanáct pramenů a sedmdesát palem; tam se utábořili.</span> <span class="verse"><a name="10">10</a>Vytáhli z Élimu a utábořili se u Rákosového moře.</span> <span class="verse"><a name="11">11</a>Vytáhli od Rákosového moře a utábořili se na Sínské poušti.</span> <span class="verse"><a name="12">12</a>Vytáhli ze Sínské pouště a utábořili se v Dofce.</span> <span class="verse"><a name="13">13</a>Vytáhli z Dofky a utábořili se v Alúši.</span> <span class="verse"><a name="14">14</a>Vytáhli z Alúše a utábořili se v Refídímu; tam nebyla voda, aby se lid mohl napít.</span> <span class="verse"><a name="15">15</a>Vytáhli z Refídímu a utábořili se na Sínajské poušti.</span> <span class="verse"><a name="16">16</a>Vytáhli ze Sínajské pouště a utábořili se v Kibrót-taavě.</span> <span class="verse"><a name="17">17</a>Vytáhli z Kibrót-taavy a utábořili se v Chaserótu.</span> <span class="verse"><a name="18">18</a>Vytáhli z Chaserótu a utábořili se v Ritmě.</span> <span class="verse"><a name="19">19</a>Vytáhli z Ritmy a utábořili se v Rimón--peresu.</span> <span class="verse"><a name="20">20</a>Vytáhli z Rimón-peresu a utábořili se v Libně.</span> <span class="verse"><a name="21">21</a>Vytáhli z Libny a utábořili se v Rise.</span> <span class="verse"><a name="22">22</a>Vytáhli z Risy a utábořili se v Kehelatě.</span> <span class="verse"><a name="23">23</a>Vytáhli z Kehelaty a utábořili se na hoře Šeferu.</span> <span class="verse"><a name="24">24</a>Vytáhli od hory Šeferu a utábořili se v Charadě.</span> <span class="verse"><a name="25">25</a>Vytáhli z Charady a utábořili se v Makhelótu.</span> <span class="verse"><a name="26">26</a>Vytáhli z Makhelótu a utábořili se v Tachatu.</span> <span class="verse"><a name="27">27</a>Vytáhli z Tachatu a utábořili se v Terachu.</span> <span class="verse"><a name="28">28</a>Vytáhli z Terachu a utábořili se v Mitce.</span> <span class="verse"><a name="29">29</a>Vytáhli z Mitky a utábořili se v Chašmóně.</span> <span class="verse"><a name="30">30</a>Vytáhli z Chašmóny a utábořili se v Moserótu.</span> <span class="verse"><a name="31">31</a>Vytáhli z Moserótu a utábořili se v Bené-jaakánu.</span> <span class="verse"><a name="32">32</a>Vytáhli z Bené-jaakánu a utábořili se v Chór-gidgádu.</span> <span class="verse"><a name="33">33</a>Vytáhli z Chór-gidgádu a utábořili se v Jotbatě.</span> <span class="verse"><a name="34">34</a>Vytáhli z Jotbaty a utábořili se v Abróně.</span> <span class="verse"><a name="35">35</a>Vytáhli z Abróny a utábořili se v Esjón-geberu.</span> <span class="verse"><a name="36">36</a>Vytáhli z Esjón-geberu a utábořili se na poušti Sinu; to je Kádeš.</span> <span class="verse"><a name="37">37</a>Vytáhli z Kádeše a utábořili se na hoře Hóru na okraji Edómské pouště.</span> <span class="verse"><a name="38">38</a>Tehdy na Hospodinův rozkaz vystoupil kněz Áron na horu Hór a zemřel tam čtyřicátého roku po vyjití Izraelců z egyptské země, pátého měsíce, prvého dne toho měsíce.</span> <span class="verse"><a name="39">39</a>Áronovi bylo sto třiadvacet let, když na hoře Hóru zemřel.</span> <span class="verse"><a name="40">40</a>Tu uslyšel Kenaanec, aradský král, který sídlil v Negebu v kenaanské zemi, že přicházejí Izraelci.</span> <span class="verse"><a name="41">41</a>Vytáhli od hory Hóru a utábořili se v Salmóně.</span> <span class="verse"><a name="42">42</a>Vytáhli ze Salmóny a utábořili se ve Funónu.</span> <span class="verse"><a name="43">43</a>Vytáhli z Funónu a utábořili se v Obótu.</span> <span class="verse"><a name="44">44</a>Vytáhli z Obótu a utábořili se v Ijé-abárímu na moábském území.</span> <span class="verse"><a name="45">45</a>Vytáhli z Ijímu a utábořili se v Dibón-gádu.</span> <span class="verse"><a name="46">46</a>Vytáhli z Dibón-gádu a utábořili se v Almón-diblátajimu.</span> <span class="verse"><a name="47">47</a>Vytáhli z Almón-diblátajimu a utábořili se v horách Abárímských proti Nebó.</span> <span class="verse"><a name="48">48</a>Vytáhli z hor Abárímských a utábořili se na Moábských pustinách u Jordánu naproti Jerichu.</span> <span class="verse"><a name="49">49</a>Tábořili u Jordánu od Bét-ješimótu až k Ábel-šitímu na Moábských pustinách.</span> <span class="verse"><a name="50">50</a>Hospodin promluvil k Mojžíšovi na Moábských pustinách u Jordánu naproti Jerichu:</span> <span class="verse"><a name="51">51</a>"Mluv k Izraelcům a řekni jim: Až přejdete Jordán do kenaanské země,</span> <span class="verse"><a name="52">52</a>vyženete před sebou obyvatele té země a zničíte všechny jejich modlářské výtvory. Zničíte všechny jejich lité modly a popleníte všechna jejich posvátná návrší.</span> <span class="verse"><a name="53">53</a>Podrobíte si tu zemi a usadíte se v ní. Tu zemi jsem dal vám, abyste ji obsadili.</span> <span class="verse"><a name="54">54</a>Rozdělíte si zemi losem jako dědictví mezi své čeledi; větší dáte větší dědictví a menší dáte menší dědictví. Kam komu padne los, to bude jeho. Rozdělíte ji v dědictví svým otcovským pokolením.</span> <span class="verse"><a name="55">55</a>Nevyženete-li však obyvatele té země před sebou, tedy ti, které z nich zanecháte, budou vám trnem v očích a bodcem v boku, budou vás sužovat v té zemi, ve které se usadíte.</span> <span class="verse"><a name="56">56</a>A jak jsem zamýšlel učinit jim, učiním vám."</span> </p></div</div></div></body></html>