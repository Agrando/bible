<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 28</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>"Přikaž Izraelcům a řekni jim: Dbejte na to, abyste mi ve stanovený čas přinášeli darem můj pokrm jako ohnivou oběť, libou vůni pro mne.</span> <span class="verse"><a name="3">3</a>Řekneš jim: Toto bude ohnivá oběť, kterou budete přinášet Hospodinu: denně dva roční beránky bez vady jako každodenní zápalnou oběť.</span> <span class="verse"><a name="4">4</a>Jednoho beránka připravíš ráno a druhého navečer.</span> <span class="verse"><a name="5">5</a>K tomu jako oběť přídavnou desetinu éfy bílé mouky zadělané čtvrtinou hínu odkapaného oleje.</span> <span class="verse"><a name="6">6</a>Taková každodenní zápalná oběť byla připravena v libou vůni na hoře Sínaji. To bude ohnivá oběť pro Hospodina.</span> <span class="verse"><a name="7">7</a>Příslušná úlitba k tomu bude čtvrtina hínu na jednoho beránka; úlitba opojného nápoje se pro Hospodina vykoná ve svatyni.</span> <span class="verse"><a name="8">8</a>Navečer připravíš druhého beránka, připravíš ho stejně jako ráno s obětí přídavnou a příslušnou úlitbou. To bude ohnivá oběť, libá vůně pro Hospodina.</span> <span class="verse"><a name="9">9</a>V den odpočinku budete obětovat dva roční beránky bez vady a jako oběť přídavnou dvě desetiny bílé mouky zadělané olejem i příslušnou úlitbu.</span> <span class="verse"><a name="10">10</a>To bude pravidelná zápalná oběť pro den odpočinku, kromě každodenní zápalné oběti a příslušné úlitby.</span> <span class="verse"><a name="11">11</a>Na počátku vašich měsíců budete přinášet jako zápalnou oběť Hospodinu dva mladé býčky, jednoho berana, sedm ročních beránků bez vady,</span> <span class="verse"><a name="12">12</a>jako oběť přídavnou tři desetiny bílé mouky zadělané olejem na každého býčka, dvě desetiny bílé mouky zadělané olejem jako oběť přídavnou na každého berana</span> <span class="verse"><a name="13">13</a>a po desetině bílé mouky zadělané olejem jako oběť přídavnou na každého beránka. Zápalná oběť bude připravena v libou vůni jako ohnivá oběť pro Hospodina.</span> <span class="verse"><a name="14">14</a>Příslušná úlitba bude polovina hínu vína na býčka, třetina hínu na berana a čtvrtina hínu na beránka. To bude zápalná oběť o novoluní, po všechny měsíce v roce.</span> <span class="verse"><a name="15">15</a>Mimo každodenní zápalnou oběť a příslušnou úlitbu bude Hospodinu také připraven jeden kozel v oběť za hřích.</span> <span class="verse"><a name="16">16</a>V prvním měsíci, čtrnáctého dne toho měsíce, bude Hospodinův hod beránka.</span> <span class="verse"><a name="17">17</a>Patnáctého dne toho měsíce bude slavnost; po sedm dní se budou jíst nekvašené chleby.</span> <span class="verse"><a name="18">18</a>Prvního dne bude bohoslužebné shromáždění. Nebudete vykonávat žádnou všední práci.</span> <span class="verse"><a name="19">19</a>Jako ohnivou oběť přinesete Hospodinu v oběť zápalnou dva mladé býčky, jednoho berana a sedm ročních beránků; budou bez vady.</span> <span class="verse"><a name="20">20</a>Připravíte též jako příslušnou oběť přídavnou bílou mouku zadělanou olejem, tři desetiny na býčka, dvě desetiny na berana,</span> <span class="verse"><a name="21">21</a>a na každého beránka z těch sedmi připravíš po desetině.</span> <span class="verse"><a name="22">22</a>Dále jednoho kozla jako oběť za hřích k vykonání smírčích obřadů za sebe.</span> <span class="verse"><a name="23">23</a>To vše budete připravovat kromě jitřní zápalné oběti, která patří ke každodenní oběti zápalné.</span> <span class="verse"><a name="24">24</a>Budete to připravovat denně po sedm dní jako pokrm ohnivé oběti v libou vůni pro Hospodina, a to kromě každodenní oběti zápalné a příslušné úlitby.</span> <span class="verse"><a name="25">25</a>Sedmého dne pak budete mít bohoslužebné shromáždění. Nebudete vykonávat žádnou všední práci.</span> <span class="verse"><a name="26">26</a>V den prvních snopků, když o svátcích týdnů budete přinášet Hospodinu novou oběť přídavnou, budete mít bohoslužebné shromáždění. Nebudete vykonávat žádnou všední práci.</span> <span class="verse"><a name="27">27</a>Přinesete jako oběť zápalnou v libou vůni pro Hospodina dva mladé býčky, jednoho berana, sedm ročních beránků</span> <span class="verse"><a name="28">28</a>a jako příslušnou oběť přídavnou bílou mouku zadělanou olejem, tři desetiny na každého býčka, dvě desetiny na každého berana</span> <span class="verse"><a name="29">29</a>a po desetině na každého beránka z těch sedmi.</span> <span class="verse"><a name="30">30</a>Dále jednoho kozla k vykonání smírčích obřadů za sebe.</span> <span class="verse"><a name="31">31</a>To připravíte kromě každodenní oběti zápalné a příslušné oběti přídavné; budou bez vady. Přinesete též příslušné úlitby.</span> </p></div</div></div></body></html>