<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 1</strong></div><p><span class="verse"><a name="1">1</a>Hospodin promluvil k Mojžíšovi na Sínajské poušti ve stanu setkávání prvního dne druhého měsíce ve druhém roce po jejich vyjití z egyptské země.</span> <span class="verse"><a name="2">2</a>"Pořiďte soupis celé pospolitosti Izraelců podle čeledí otcovských rodů. Ve jmenném seznamu bude každý jednotlivec mužského pohlaví</span> <span class="verse"><a name="3">3</a>od dvacetiletých výše, každý, kdo je v Izraeli schopen vycházet do boje. Ty a Áron je spočítáte po oddílech.</span> <span class="verse"><a name="4">4</a>Za každé pokolení bude s vámi jeden muž, vždy představitel otcovského rodu.</span> <span class="verse"><a name="5">5</a>Toto jsou jména mužů, kteří budou stát při vás: za Rúbenův kmen Elísúr, syn Šedeúrův,</span> <span class="verse"><a name="6">6</a>za Šimeónův Šelumíel, syn Suríšadajův,</span> <span class="verse"><a name="7">7</a>za Judův Nachšón, syn Amínadabův,</span> <span class="verse"><a name="8">8</a>za Isacharův Netaneel, syn Súarův,</span> <span class="verse"><a name="9">9</a>za Zabulónův Elíab, syn Chelónův,</span> <span class="verse"><a name="10">10</a>za Josefovce, za Efrajimův kmen Elíšama, syn Amíhudův, za Manasesův Gamlíel, syn Pedásurův,</span> <span class="verse"><a name="11">11</a>za Benjamínův Abídan, syn Gideóního,</span> <span class="verse"><a name="12">12</a>za Danův Achíezer, syn Amíšadajův,</span> <span class="verse"><a name="13">13</a>za Ašerův Pagíel, syn Okranův,</span> <span class="verse"><a name="14">14</a>za Gádův Eljásaf, syn Deúelův,</span> <span class="verse"><a name="15">15</a>za Neftalíův Achíra, syn Énanův."</span> <span class="verse"><a name="16">16</a>To byli zástupci pospolitosti, předáci otcovských pokolení; ti byli veliteli izraelských šiků.</span> <span class="verse"><a name="17">17</a>Mojžíš a Áron přibrali tyto muže uvedené jménem.</span> <span class="verse"><a name="18">18</a>Prvního dne druhého měsíce svolali celou pospolitost, aby všichni hlásili svůj původ podle čeledí otcovských rodů; do jmenného seznamu byl zapsán každý jednotlivec od dvacetiletých výše,</span> <span class="verse"><a name="19">19</a>jak přikázal Hospodin Mojžíšovi. Spočítal je na Sínajské poušti.</span> <span class="verse"><a name="20">20</a>Synové Rúbena, Izraelova prvorozeného, byli uvedeni ve svých rodopisech podle čeledí otcovských rodů; do jmenného seznamu byl zapsán každý jednotlivec mužského pohlaví od dvacetiletých výše, každý, kdo byl schopen vycházet do boje.</span> <span class="verse"><a name="21">21</a>Z Rúbenova pokolení bylo povolaných do služby čtyřicet šest tisíc pět set.</span> <span class="verse"><a name="22">22</a>Šimeónovci ve svých rodopisech podle čeledí otcovských rodů; z nich povolaní do služby byli zapsáni do jmenného seznamu, každý jednotlivec mužského pohlaví od dvacetiletých výše, každý, kdo byl schopen vycházet do boje.</span> <span class="verse"><a name="23">23</a>Z Šimeónova pokolení bylo povolaných do služby padesát devět tisíc tři sta.</span> <span class="verse"><a name="24">24</a>Gádovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="25">25</a>Z Gádova pokolení bylo povolaných do služby čtyřicet pět tisíc šest set padesát.</span> <span class="verse"><a name="26">26</a>Judovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="27">27</a>Z Judova pokolení bylo povolaných do služby sedmdesát čtyři tisíce šest set.</span> <span class="verse"><a name="28">28</a>Isacharovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="29">29</a>Z Isacharova pokolení bylo povolaných do služby padesát čtyři tisíce čtyři sta.</span> <span class="verse"><a name="30">30</a>Zabulónovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="31">31</a>Ze Zabulónova pokolení bylo povolaných do služby padesát sedm tisíc čtyři sta.</span> <span class="verse"><a name="32">32</a>Josefovci: Efrajimovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="33">33</a>Z Efrajimova pokolení bylo povolaných do služby čtyřicet tisíc pět set.</span> <span class="verse"><a name="34">34</a>Manasesovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="35">35</a>Z Manasesova pokolení bylo povolaných do služby třicet dva tisíce dvě stě.</span> <span class="verse"><a name="36">36</a>Benjamínovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="37">37</a>Z Benjamínova pokolení bylo povolaných do služby třicet pět tisíc čtyři sta.</span> <span class="verse"><a name="38">38</a>Danovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="39">39</a>Z Danova pokolení bylo povolaných do služby šedesát dva tisíce sedm set.</span> <span class="verse"><a name="40">40</a>Ašerovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="41">41</a>Z Ašerova pokolení bylo povolaných do služby čtyřicet jeden tisíc pět set.</span> <span class="verse"><a name="42">42</a>Neftalíovci ve svých rodopisech podle čeledí otcovských rodů; do jmenného seznamu byl zapsán od dvacetiletých výše každý, kdo byl schopen vycházet do boje.</span> <span class="verse"><a name="43">43</a>Z Neftalíova pokolení bylo povolaných do služby padesát tři tisíce čtyři sta.</span> <span class="verse"><a name="44">44</a>To jsou povolaní do služby, které spočítali Mojžíš a Áron s izraelskými předáky; bylo jich dvanáct, po jednom z každého otcovského rodu.</span> <span class="verse"><a name="45">45</a>Všech Izraelců povolaných do služby podle otcovských rodů od dvacetiletých výše, všech, kdo v Izraeli byli schopni vycházet do boje,</span> <span class="verse"><a name="46">46</a>všech povolaných do služby bylo šest set tři tisíce pět set padesát.</span> <span class="verse"><a name="47">47</a>Avšak lévijci podle svého otcovského pokolení mezi ně započteni nebyli.</span> <span class="verse"><a name="48">48</a>Hospodin totiž promluvil k Mojžíšovi:</span> <span class="verse"><a name="49">49</a>"Pokolení Léviho mezi Izraelce nezapočítáš ani nepořídíš jejich soupis.</span> <span class="verse"><a name="50">50</a>Lévijce přidělíš k příbytku svědectví, ke všemu jeho nářadí i ke všemu, co k němu patří. Budou nosit příbytek a všechno jeho nářadí a budou u něho přisluhovat; budou tábořit kolem příbytku.</span> <span class="verse"><a name="51">51</a>Než příbytek potáhne dál, lévijci jej složí; při táboření jej lévijci postaví. Přiblížili se někdo nepovolaný, zemře.</span> <span class="verse"><a name="52">52</a>Izraelci budou tábořit každý ve svém táboře, každý při svém praporu po oddílech.</span> <span class="verse"><a name="53">53</a>Lévijci však budou tábořit kolem příbytku svědectví, aby na pospolitost Izraelců nedolehl hrozný hněv. Lévijci budou držet stráž u příbytku svědectví."</span> <span class="verse"><a name="54">54</a>Izraelci učinili vše přesně tak, jak přikázal Hospodin Mojžíšovi.</span> </p></div</div></div></body></html>