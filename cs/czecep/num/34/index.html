<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 34</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>"Přikaž Izraelcům a řekni jim: Přijdete do kenaanské země, do té země, která vám připadne do dědictví, do kenaanské země vymezené těmito hranicemi:</span> <span class="verse"><a name="3">3</a>Jižní okraj vaší země povede od pouště Sinu podél Edómu. Na východě povede vaše jižní hranice od konce Solného moře,</span> <span class="verse"><a name="4">4</a>potom se vaše hranice stočí od jihu ke Svahu štírů, bude pokračovat k Sinu a na jihu bude vybíhat ke Kádeš-barneji, potáhne se na Chasar-adár a bude pokračovat k Asmónu.</span> <span class="verse"><a name="5">5</a>Pak se hranice stočí od Asmónu k Egyptskému potoku a bude vybíhat k moři.</span> <span class="verse"><a name="6">6</a>Vaší západní hranicí bude Velké moře s pobřežním územím; to bude vaše západní hranice.</span> <span class="verse"><a name="7">7</a>Toto pak bude vaše severní hranice: od Velkého moře si vyznačíte jako mezník horu Hór.</span> <span class="verse"><a name="8">8</a>Od hory Hóru si vyznačíte hranici až k cestě do Chamátu a hranice bude vybíhat k Sedadu.</span> <span class="verse"><a name="9">9</a>Hranice pak povede k Zifrónu a bude vybíhat k Chasar-énanu. To bude vaše severní hranice.</span> <span class="verse"><a name="10">10</a>Východní hranici si vyměříte od Chasar-énanu k Šefámu,</span> <span class="verse"><a name="11">11</a>poté sestoupí hranice od Šefámu k Rible na východ od Ajinu, pak sestupuje, až narazí na východní svah při Kineretském moři.</span> <span class="verse"><a name="12">12</a>Dál sestoupí hranice k Jordánu a bude vybíhat k Solnému moři. To bude vaše země, vymezená hranicemi kolem dokola."</span> <span class="verse"><a name="13">13</a>Mojžíš tedy vydal Izraelcům takovýto rozkaz: "Toto je země, kterou dostanete losem do dědictví. Hospodin přikázal dát ji devíti a půl pokolením.</span> <span class="verse"><a name="14">14</a>Pokolení Rúbenovců a pokolení Gádovců již přijala svá dědictví pro svoje otcovské rody; i polovina pokolení Manasesova přijala dědictví.</span> <span class="verse"><a name="15">15</a>Dvě a půl pokolení přijala svá dědictví v Zajordání, na východ od Jericha, k východu slunce."</span> <span class="verse"><a name="16">16</a>Hospodin promluvil k Mojžíšovi:</span> <span class="verse"><a name="17">17</a>"Toto jsou jména mužů, kteří za vás převezmou zemi do dědictví: kněz Eleazar a Jozue, syn Núnův.</span> <span class="verse"><a name="18">18</a>K převzetí země do dědictví přiberete po jednom předáku z každého pokolení.</span> <span class="verse"><a name="19">19</a>Toto jsou jména těch mužů: za Judovo pokolení Káleb, syn Jefunův,</span> <span class="verse"><a name="20">20</a>za pokolení Šimeónovců Šemúel, syn Amíhúdův,</span> <span class="verse"><a name="21">21</a>za Benjamínovo pokolení Elídad, syn Kislónův,</span> <span class="verse"><a name="22">22</a>za pokolení Danovců předák Bukí, syn Joglíův,</span> <span class="verse"><a name="23">23</a>za Josefovce z pokolení Manasesovců předák Chaníel, syn Efódův,</span> <span class="verse"><a name="24">24</a>z pokolení Efrajimovců předák Kemúel, syn Šiftánův,</span> <span class="verse"><a name="25">25</a>za pokolení Zabulónovců předák Elísafan, syn Parnakův,</span> <span class="verse"><a name="26">26</a>za pokolení Isacharovců předák Paltíel, syn Azanův,</span> <span class="verse"><a name="27">27</a>za pokolení Ašerovců předák Achíhúd, syn Šelomíův,</span> <span class="verse"><a name="28">28</a>za pokolení Neftalíovců předák Pedahél, syn Amíhúdův."</span> <span class="verse"><a name="29">29</a>To jsou ti, kterým přikázal Hospodin, aby Izraelcům přidělili dědictví v kenaanské zemi.</span> </p></div</div></div></body></html>