<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 12</strong></div><p><span class="verse"><a name="1">1</a>Mirjam s Áronem mluvila proti Mojžíšovi kvůli kúšské ženě, kterou si vzal; pojal totiž za ženu Kúšanku.</span> <span class="verse"><a name="2">2</a>Říkali: "Což Hospodin mluví jenom prostřednictvím Mojžíše? Což nemluví i naším prostřednictvím?" Hospodin to slyšel.</span> <span class="verse"><a name="3">3</a>Mojžíš však byl nejpokornější ze všech lidí, kteří byli na zemi.</span> <span class="verse"><a name="4">4</a>Hned nato řekl Hospodin Mojžíšovi i Áronovi a Mirjamě: "Vy tři vyjděte ke stanu setkávání!" Všichni tři tedy vyšli</span> <span class="verse"><a name="5">5</a>a Hospodin sestoupil v oblakovém sloupu a stanul u vchodu do stanu. Zavolal Árona a Mirjam a oba předstoupili.</span> <span class="verse"><a name="6">6</a>Řekl: "Poslyšte má slova: Bude-li mezi vámi prorok, já Hospodin se mu dám poznat ve vidění, mluvit s ním budu ve snu.</span> <span class="verse"><a name="7">7</a>Ne tak je tomu s mým služebníkem Mojžíšem. Má trvalé místo v celém mém domě.</span> <span class="verse"><a name="8">8</a>S ním mluvím od úst k ústům ve viděních, ne v hádankách; smí patřit na zjev Hospodinův. Jak to, že se tedy nebojíte mluvit proti mému služebníku Mojžíšovi?"</span> <span class="verse"><a name="9">9</a>Hospodin vzplanul proti nim hněvem a odešel.</span> <span class="verse"><a name="10">10</a>Když oblak od stanu odstoupil, hle, Mirjam byla malomocná, bílá jako sníh. Áron se obrátil k Mirjamě, a hle, byla malomocná.</span> <span class="verse"><a name="11">11</a>Tu řekl Áron Mojžíšovi: "Dovol, můj pane, nenech nás pykat za hřích, jehož jsme se ve své pošetilosti dopustili.</span> <span class="verse"><a name="12">12</a>Ať není Mirjam jako mrtvě narozené děcko, jehož tělo je z poloviny stráveno, hned jak vyšlo z matčina lůna."</span> <span class="verse"><a name="13">13</a>I volal Mojžíš k Hospodinu: "Bože, prosím uzdrav ji, prosím!"</span> <span class="verse"><a name="14">14</a>Hospodin Mojžíšovi odvětil: "Kdyby jí otec naplil do tváře, nenesla by hanbu po sedm dní? Sedm dní bude vyloučena z tábora, potom se zase připojí."</span> <span class="verse"><a name="15">15</a>Tak byla Mirjam sedm dní vyloučena z tábora a lid netáhl dál, dokud se Mirjam nepřipojila.</span> <span class="verse"><a name="16">16</a>Potom táhl lid z Chaserótu a utábořili se na poušti Páranské.</span> </p></div</div></div></body></html>