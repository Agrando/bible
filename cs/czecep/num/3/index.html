<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 3</strong></div><p><span class="verse"><a name="1">1</a>Toto je rodopis Áronův - a Mojžíšův - v den, kdy Hospodin promluvil k Mojžíšovi na hoře Sínaji.</span> <span class="verse"><a name="2">2</a>Toto jsou jména Áronových synů: Prvorozený Nádab, pak Abíhú, Eleazar a Ítamar.</span> <span class="verse"><a name="3">3</a>To jsou jména Áronových synů, pomazaných kněží, které Mojžíš uvedl v úřad, aby sloužili jako kněží.</span> <span class="verse"><a name="4">4</a>Nádab a Abíhú však zemřeli před Hospodinem, když na Sínajské poušti přinesli před Hospodina cizí oheň. Syny neměli. Proto vedle svého otce Árona sloužili jako kněží Eleazar a Ítamar.</span> <span class="verse"><a name="5">5</a>Hospodin promluvil k Mojžíšovi:</span> <span class="verse"><a name="6">6</a>"Přiveď pokolení Léviho a postav je před kněze Árona, aby mu přisluhovali.</span> <span class="verse"><a name="7">7</a>Budou držet stráž před stanem setkávání za něho i za celou pospolitost, aby se mohla konat služba při příbytku.</span> <span class="verse"><a name="8">8</a>Budou mít na starosti všechno nářadí stanu setkávání. Budou držet stráž za Izraelce, aby se mohla konat při příbytku služba.</span> <span class="verse"><a name="9">9</a>Lévijce dáš Áronovi a jeho synům; budou mu odděleni z Izraelců jako dar.</span> <span class="verse"><a name="10">10</a>Árona pak a jeho syny pověříš, aby střežili své kněžství. Jestliže se přiblíží někdo nepovolaný, zemře."</span> <span class="verse"><a name="11">11</a>Hospodin dále mluvil k Mojžíšovi:</span> <span class="verse"><a name="12">12</a>"Hle, já jsem si vzal lévijce z Izraelců místo všech prvorozených mezi Izraelci, všech, kteří otvírají lůno. Lévijci jsou moji.</span> <span class="verse"><a name="13">13</a>Mně patří všechno prvorozené. V den, kdy jsem pobil všechno prvorozené v egyptské zemi, oddělil jsem pro sebe jako svaté všechno prvorozené v Izraeli, člověka i dobytče. Jsou moji. Já jsem Hospodin."</span> <span class="verse"><a name="14">14</a>Hospodin dále mluvil k Mojžíšovi na Sínajské poušti:</span> <span class="verse"><a name="15">15</a>"Spočítej Léviovce podle čeledí otcovských rodů. Spočítáš všechny mužského pohlaví, od jednoměsíčních výše."</span> <span class="verse"><a name="16">16</a>Mojžíš je na rozkaz Hospodinův spočítal, jak měl přikázáno.</span> <span class="verse"><a name="17">17</a>A toto jsou Léviovci uvedení svými jmény: Geršón, Kehat a Merarí.</span> <span class="verse"><a name="18">18</a>Toto jsou jména Geršónovců podle čeledí; Libní a Šimeí.</span> <span class="verse"><a name="19">19</a>A Kehatovci podle čeledí: Amrám a Jishár, Chebrón a Uzíel.</span> <span class="verse"><a name="20">20</a>A Meraríovci podle čeledí: Machlí a Muší. To jsou lévijské čeledi podle otcovských rodů.</span> <span class="verse"><a name="21">21</a>Ke Geršónovi patří čeleď libníjská a čeleď šimeíská. To jsou geršónské čeledi.</span> <span class="verse"><a name="22">22</a>Povolaných do služby bylo mezi nimi sedm tisíc pět set, což odpovídalo počtu všech mužského pohlaví od jednoměsíčních výše.</span> <span class="verse"><a name="23">23</a>Geršónské čeledi měly tábořit za příbytkem na západní straně.</span> <span class="verse"><a name="24">24</a>Předákem geršónského rodu byl Eljásaf, syn Láelův.</span> <span class="verse"><a name="25">25</a>Ve stanu setkávání měli Geršónovci na starosti příbytek, totiž stan, jeho přikrývku a závěs na vchodu do stanu setkávání,</span> <span class="verse"><a name="26">26</a>zástěny nádvoří i závěs na vchodu do nádvoří, které je kolem příbytku a oltáře, stanová lana a veškerou práci s tím spojenou.</span> <span class="verse"><a name="27">27</a>Ke Kehatovi patří čeleď amrámská a čeleď jishárská, čeleď chebrónská a čeleď uzíelská. To jsou kehatské čeledi.</span> <span class="verse"><a name="28">28</a>Bylo jich osm tisíc šest set, což odpovídalo počtu všech mužského pohlaví od jednoměsíčních výše; ti drželi stráž při svatyni.</span> <span class="verse"><a name="29">29</a>Čeledi Kehatovců měly tábořit podél příbytku na jižní straně.</span> <span class="verse"><a name="30">30</a>Předákem rodu kehatských čeledí byl Elísáfan, syn Uzíelův.</span> <span class="verse"><a name="31">31</a>Na starosti měli schránu, stůl, svícen, oltáře, nářadí svatyně potřebné k obsluze, závěs a veškerou práci s tím spojenou.</span> <span class="verse"><a name="32">32</a>Předním z předáků léviovských byl Eleazar, syn kněze Árona, pověřený dohledem nad těmi, kteří drželi stráž při svatyni.</span> <span class="verse"><a name="33">33</a>K Merarímu patří čeleď machlíjská a čeleď mušíjská. To jsou meraríjské čeledi.</span> <span class="verse"><a name="34">34</a>Povolaných do služby bylo mezi nimi šest tisíc dvě stě, což odpovídalo počtu všech mužského pohlaví od jednoměsíčních výše.</span> <span class="verse"><a name="35">35</a>Předákem rodu meraríjských čeledí byl Súríel, syn Abíchajilův; měly tábořit podél příbytku na severní straně.</span> <span class="verse"><a name="36">36</a>Meraríovci byli pověřeni starostí o desky příbytku a jeho svlaky, o sloupy, podstavce, všechno nářadí a veškerou práci s tím spojenou,</span> <span class="verse"><a name="37">37</a>též o sloupy kolem nádvoří, jejich podstavce, stanové kolíky a lana.</span> <span class="verse"><a name="38">38</a>Vpředu před příbytkem, před stanem setkávání, na východní straně budou tábořit Mojžíš, Áron a jeho synové; budou držet stráž při svatyni, stráž za Izraelce. Jestliže se přiblíží někdo nepovolaný, zemře.</span> <span class="verse"><a name="39">39</a>Všech lévijců povolaných do služby, které spočítal Mojžíš a Áron podle čeledí na rozkaz Hospodinův, všech mužského pohlaví od jednoměsíčních výše bylo dvacet dva tisíce.</span> <span class="verse"><a name="40">40</a>Hospodin řekl Mojžíšovi: "Spočítej všechny prvorozené Izraelce mužského pohlaví od jednoměsíčních výše a pořiď jejich jmenný seznam.</span> <span class="verse"><a name="41">41</a>Pak místo všech prvorozených mezi Izraelci vezmeš pro mne lévijce. Já jsem Hospodin! Též místo všech prvorozených izraelských dobytčat vezmeš dobytek lévijců."</span> <span class="verse"><a name="42">42</a>Mojžíš spočítal všechny provorozené mezi Izraelci, jak mu Hospodin přikázal.</span> <span class="verse"><a name="43">43</a>A bylo všech prvorozených mužského pohlaví od jednoměsíčních výše, kteří byli zapsáni do jmenného seznamu, povolaných do služby dvacet dva tisíce dvě stě sedmdesát tři.</span> <span class="verse"><a name="44">44</a>Hospodin dále mluvil k Mojžíšovi:</span> <span class="verse"><a name="45">45</a>"Místo všech prvorozených mezi Izraelci vezmi lévijce a místo jejich dobytka dobytek lévijců. Lévijci jsou moji. Já jsem Hospodin!</span> <span class="verse"><a name="46">46</a>Jako výplatné za dvě stě třiasedmdesát prvorozených Izraelců, kteří přesahují počet lévijců,</span> <span class="verse"><a name="47">47</a>vybereš po pěti šekelech stříbra na hlavu; vybereš je podle váhy určené svatyní, šekel je dvacet zrn.</span> <span class="verse"><a name="48">48</a>Stříbro předáš Áronovi a jeho synům jako výplatné za ty, kdo přesahují jejich počet."</span> <span class="verse"><a name="49">49</a>Mojžíš vybral výplatné za ty, kdo přesahovali počet vyplacených lévijců.</span> <span class="verse"><a name="50">50</a>Vybral stříbro za prvorozené Izraelce, tisíc tři sta šedesát pět šekelů podle váhy určené svatyní.</span> <span class="verse"><a name="51">51</a>Výplatné pak předal Mojžíš na rozkaz Hospodinův Áronovi a jeho synům, jak Hospodin Mojžíšovi přikázal.</span> </p></div</div></div></body></html>