<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 31</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>"Vykonáš za syny Izraele pomstu na Midjáncích a pak budeš připojen ke svému lidu."</span> <span class="verse"><a name="3">3</a>Mojžíš tedy promluvil k lidu: "Vyzbrojte své muže k boji, aby se vrhli na Midjána a vykonali na Midjánu Hospodinovu pomstu.</span> <span class="verse"><a name="4">4</a>Pošlete do boje z každého izraelského pokolení po tisíci mužích."</span> <span class="verse"><a name="5">5</a>I dodali z izraelských šiků vždy tisíc mužů na pokolení, celkem to bylo dvanáct tisíc vyzbrojených k boji.</span> <span class="verse"><a name="6">6</a>Mojžíš je poslal do boje po tisíci na pokolení a s nimi Pinchasa, syna kněze Eleazara, se svatou zbrojí a válečnými trubkami.</span> <span class="verse"><a name="7">7</a>Vypravili se do boje proti Midjánu, jak přikázal Hospodin Mojžíšovi, a pobili všechny muže.</span> <span class="verse"><a name="8">8</a>Zabili také midjánské krále Evího, Rekema, Súra, Chúra a Rebaa, pět midjánských králů, mimo ostatní skolené. I Bileáma, syna Beórova, zabili mečem.</span> <span class="verse"><a name="9">9</a>Midjánské ženy a jejich děti však Izraelci zajali a všechen jejich dobytek, všechna stáda a veškeré bohatství uloupili.</span> <span class="verse"><a name="10">10</a>Všechna jejich města, ve kterých sídlili, i všechna jejich hradiště vypálili.</span> <span class="verse"><a name="11">11</a>Pak vzali všechnu kořist i všechen lup, lidi i dobytek,</span> <span class="verse"><a name="12">12</a>a přivedli zajatce i lup a kořist před Mojžíše a kněze Eleazara i před pospolitost Izraelců do tábora na Moábských pustinách u Jordánu naproti Jerichu.</span> <span class="verse"><a name="13">13</a>Mojžíš a kněz Eleazar i všichni předáci pospolitosti jim vyšli vstříc ven z tábora.</span> <span class="verse"><a name="14">14</a>Mojžíš se však rozlítil na vůdce vojska, na velitele nad tisíci a nad sty, přicházející z vojenské výpravy.</span> <span class="verse"><a name="15">15</a>Vytkl jim: "Cože jste nechali naživu všechny ženy?</span> <span class="verse"><a name="16">16</a>Právě ony daly Izraelcům podnět k věrolomnosti vůči Hospodinu ve věci Peórově podle slov Bileámových, takže na pospolitost Hospodinovu dolehla pohroma.</span> <span class="verse"><a name="17">17</a>Nyní zabijte z dětí všechny mužského pohlaví i každou ženu, která poznala muže a obcovala s ním.</span> <span class="verse"><a name="18">18</a>Všechny děti ženského pohlaví a ženy, jež nepoznaly muže a neobcovaly s ním, nechte naživu pro sebe.</span> <span class="verse"><a name="19">19</a>A vy se utáboříte na sedm dní venku za táborem. Každý, kdo někoho zabil, i každý, kdo se dotkl skoleného, bude se očišťovat od hříchu třetího a sedmého dne, jak vy, tak vaši zajatci.</span> <span class="verse"><a name="20">20</a>Očistíte od hříchu i každé roucho a každou koženou nádobu, každý výrobek z kozích kůží i všechno dřevěné nářadí."</span> <span class="verse"><a name="21">21</a>Kněz Eleazar řekl bojovníkům, kteří se účastnili bitvy: "Toto je nařízení zákona, který vydal Hospodin Mojžíšovi:</span> <span class="verse"><a name="22">22</a>Zlato, stříbro, měď, železo, cín a olovo,</span> <span class="verse"><a name="23">23</a>vše, co snese oheň, přepálíte ohněm a bude to čisté; musí se to však očistit od hříchu také očistnou vodou. Všechno, co nesnese oheň, properete vodou.</span> <span class="verse"><a name="24">24</a>Sedmého dne si vyperete roucha a budete čisti. Potom vstoupíte do tábora."</span> <span class="verse"><a name="25">25</a>Hospodin řekl Mojžíšovi:</span> <span class="verse"><a name="26">26</a>"Ty s knězem Eleazarem a s představiteli rodů pospolitosti pořídíš soupis lupu, jak zajatých lidí, tak dobytka.</span> <span class="verse"><a name="27">27</a>Lup rozdělíš na polovinu mezi válečníky, kteří se účastnili boje, a ostatní pospolitost.</span> <span class="verse"><a name="28">28</a>Od bojovníků, kteří se účastnili boje, oddělíš dávku pro Hospodina po jednom z pěti set, jak z lidí, tak i skotu, oslů, ovcí a koz.</span> <span class="verse"><a name="29">29</a>Vezmete je z jejich poloviny a dáš je knězi Eleazarovi jako Hospodinovu oběť pozdvihování.</span> <span class="verse"><a name="30">30</a>Z poloviny patřící Izraelcům vezmeš po jednom ukořistěném z padesáti, jak z lidí, tak ze skotu, oslů, ovcí a koz a ze všeho dobytka, a dáš je lévijcům, držícím stráž u Hospodinova příbytku."</span> <span class="verse"><a name="31">31</a>Mojžíš a kněz Eleazar vykonali, co Hospodin přikázal Mojžíšovi.</span> <span class="verse"><a name="32">32</a>Z lupu naloupeného válečným lidem zbývalo: ovcí a koz šest set sedmdesát pět tisíc,</span> <span class="verse"><a name="33">33</a>skotu sedmdesát dva tisíce kusů,</span> <span class="verse"><a name="34">34</a>oslů šedesát jeden tisíc;</span> <span class="verse"><a name="35">35</a>lidských duší, totiž žen, které nepoznaly muže a neobcovaly s ním, bylo celkem třicet dva tisíce.</span> <span class="verse"><a name="36">36</a>Polovina tvořící podíl těch, kdo se účastnili boje, činila tři sta třicet sedm tisíc pět set ovcí a koz.</span> <span class="verse"><a name="37">37</a>Dávka z ovcí a koz pro Hospodina činila šest set sedmdesát pět kusů.</span> <span class="verse"><a name="38">38</a>Skotu bylo třicet šest tisíc kusů a dávka pro Hospodina dvaasedmdesát kusů.</span> <span class="verse"><a name="39">39</a>Oslů bylo třicet tisíc pět set a dávka pro Hospodina jedenašedesát kusů.</span> <span class="verse"><a name="40">40</a>Lidských duší bylo šestnáct tisíc a dávka pro Hospodina dvaatřicet osob.</span> <span class="verse"><a name="41">41</a>Mojžíš tedy dal knězi Eleazarovi tuto dávku jako Hospodinovu oběť pozdvihování, jak Hospodin Mojžíšovi přikázal.</span> <span class="verse"><a name="42">42</a>Z poloviny patřící Izraelcům, kterou oddělil Mojžíš od poloviny pro účastníky tažení -</span> <span class="verse"><a name="43">43</a>a byla to polovina patřící pospolitosti, totiž ovcí a koz tři sta třicet sedm tisíc pět set,</span> <span class="verse"><a name="44">44</a>skotu třicet šest tisíc kusů,</span> <span class="verse"><a name="45">45</a>oslů třicet tisíc pět set,</span> <span class="verse"><a name="46">46</a>lidských duší šestnáct tisíc -</span> <span class="verse"><a name="47">47</a>tedy z této poloviny patřící Izraelcům vzal Mojžíš po jednom ukořistěném z padesáti, jak z lidí, tak z dobytka, a dal je lévijcům, držícím stráž u Hospodinova příbytku, jak Hospodin Mojžíšovi přikázal.</span> <span class="verse"><a name="48">48</a>Tu přistoupili k Mojžíšovi vůdcové vojenských útvarů, velitelé nad tisíci a nad sty,</span> <span class="verse"><a name="49">49</a>a řekli mu: "Tvoji služebníci pořídili soupis bojovníků, kterým veleli, a nechybí ani jeden z nás.</span> <span class="verse"><a name="50">50</a>Každý přinášíme Hospodinu jako dar, co kdo našel, zlaté předměty, spony a náramky, pečetní prsteny, náušnice a přívěsky, abychom za sebe vykonali před Hospodinem smírčí obřady."</span> <span class="verse"><a name="51">51</a>I přijal Mojžíš a kněz Eleazar od nich to zlato, vesměs umně zpracované.</span> <span class="verse"><a name="52">52</a>Všeho zlata věnovaného na oběť pozdvihování, jež odevzdali Hospodinu, bylo šestnáct tisíc sedm set padesát šekelů, totiž od velitelů nad tisíci a nad sty.</span> <span class="verse"><a name="53">53</a>Z mužstva loupil každý pro sebe.</span> <span class="verse"><a name="54">54</a>Přijal tedy Mojžíš a kněz Eleazar to zlato od velitelů nad tisíci a nad sty a vnesli je do stanu setkávání, aby připomínalo před Hospodinem syny Izraele.</span> </p></div</div></div></body></html>