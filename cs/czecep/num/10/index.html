<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/num/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/num">Numbers</a> &gt <strong>Chapter 10</strong></div><p><span class="verse"><a name="1">1</a>Hospodin promluvil k Mojžíšovi:</span> <span class="verse"><a name="2">2</a>"Zhotov si dvě stříbrné trubky. Uděláš je z tepaného stříbra. Budou ti sloužit k svolávání pospolitosti a k povelu, že tábory mají táhnout dál.</span> <span class="verse"><a name="3">3</a>Zatroubí-li se na ně, sejde se k tobě ke vchodu do stanu setkávání celá pospolitost.</span> <span class="verse"><a name="4">4</a>Jestliže se zatroubí jen na jednu, sejdou se k tobě předáci, náčelníci izraelských šiků.</span> <span class="verse"><a name="5">5</a>Když ryčně zatroubíte po prvé, vytáhnou tábory tábořící na východ od stanu setkávání.</span> <span class="verse"><a name="6">6</a>Když ryčně zatroubíte po druhé, vytáhnou tábory tábořící na jihu. Ryčně se bude troubit při nástupu cesty.</span> <span class="verse"><a name="7">7</a>Budete-li však svolávat shromáždění, zatroubíte sice, ale ne ryčně.</span> <span class="verse"><a name="8">8</a>Na trubky budou troubit Áronovi synové, kněží. To vám bude provždy platným nařízením pro všechna vaše pokolení.</span> <span class="verse"><a name="9">9</a>Až potom ve své zemi vytáhnete do boje proti protivníku, který vás bude sužovat, a trubkami budete ryčně troubit, připomenete se Hospodinu, svému Bohu, a budete osvobozeni od svých nepřátel.</span> <span class="verse"><a name="10">10</a>Na trubky budete troubit v den své radosti, o slavnostech, při novoluní, při svých zápalných obětech nebo svých hodech oběti pokojné, aby vás připomínaly vašemu Bohu. Já jsem Hospodin, váš Bůh."</span> <span class="verse"><a name="11">11</a>Ve druhém roce, dvacátého dne druhého měsíce, se vznesl oblak od příbytku svědectví.</span> <span class="verse"><a name="12">12</a>I táhli Izraelci ze Sínajské pouště dál, po jednotlivých stanovištích, až se oblak pozdržel na poušti Páranské.</span> <span class="verse"><a name="13">13</a>Tak poprvé táhli dál na Hospodinův rozkaz daný skrze Mojžíše.</span> <span class="verse"><a name="14">14</a>Jako první táhl po oddílech prapor tábora Judovců. Nad jejich vojem byl velitelem Nachšón, syn Amínadabův.</span> <span class="verse"><a name="15">15</a>Nad vojem pokolení Isacharovců byl Netaneel, syn Súarův.</span> <span class="verse"><a name="16">16</a>Nad vojem pokolení Zabulónovců byl Elíab, syn Chelónův.</span> <span class="verse"><a name="17">17</a>Pak byl složen příbytek a vytáhli Geršónovci a Meraríovci, kteří příbytek nosili.</span> <span class="verse"><a name="18">18</a>Dále táhl po oddílech prapor tábora Rúbenovců. Nad jejich vojem byl Elísúr, syn Šedeúrův.</span> <span class="verse"><a name="19">19</a>Nad vojem pokolení Šimeónovců byl Šelumíel, syn Suríšadajův.</span> <span class="verse"><a name="20">20</a>Nad vojem pokolení Gádovců byl Eljásaf, syn Deúelův.</span> <span class="verse"><a name="21">21</a>Pak táhli Kehatovci, kteří nosili svatyni. Než došli, druzí už postavili příbytek.</span> <span class="verse"><a name="22">22</a>Dále táhl po oddílech prapor tábora Efrajimovců. Nad jejich vojem byl Elíšama, syn Amíhudův.</span> <span class="verse"><a name="23">23</a>Nad vojem pokolení Manasesovců byl Gamlíel, syn Pedásurův.</span> <span class="verse"><a name="24">24</a>Nad vojem pokolení Benjamínovců byl Abídan, syn Gideóního. -</span> <span class="verse"><a name="25">25</a>Pak táhl po oddílech prapor tábora Danovců, uzavírající všechny tábory. Nad jejich vojem byl Achíezer, syn Amíšadajův.</span> <span class="verse"><a name="26">26</a>Nad vojem pokolení Ašerovců byl Pagíel, syn Okranův.</span> <span class="verse"><a name="27">27</a>Nad vojem pokolení Neftalíovců byl Achíra, syn Énanův.</span> <span class="verse"><a name="28">28</a>To byl postup Izraelců při tažení po oddílech; tak táhli dál.</span> <span class="verse"><a name="29">29</a>Mojžíš řekl Chóbabovi, synu Midjánce Reúela, svého tchána: "Táhneme k místu, o kterém Hospodin prohlásil: Dám vám je. Pojď s námi, prokážeme ti dobro. Vždyť Hospodin přiřkl Izraeli vše dobré."</span> <span class="verse"><a name="30">30</a>On mu však odpověděl: "Nepůjdu; chci jít do své země a do svého rodiště."</span> <span class="verse"><a name="31">31</a>Mojžíš řekl: "Neopouštěj nás prosím! Znáš přece na poušti místa, kde můžeme tábořit; buď naším průvodcem.</span> <span class="verse"><a name="32">32</a>Když půjdeš spolu s námi a dostaví se to dobro, které nám chce Hospodin prokázat, prokážeme dobro i my tobě."</span> <span class="verse"><a name="33">33</a>I táhli od hory Hospodinovy tři dny cesty a schrána Hospodinovy smlouvy táhla po tři dny cesty před nimi, aby jim vyhlédla místo odpočinutí.</span> <span class="verse"><a name="34">34</a>A když táhli z tábora, býval ve dne nad nimi Hospodinův oblak.</span> <span class="verse"><a name="35">35</a>Kdykoli schrána měla táhnout dál, říkal Mojžíš: "Povstaň, Hospodine, ať se rozprchnou tvoji nepřátelé, ať před tebou utečou, kdo tě nenávidí!"</span> <span class="verse"><a name="36">36</a>Když se zastavila k odpočinku, říkal: "Navrať se, Hospodine, k desetitisícům izraelských šiků!"</span> </p></div</div></div></body></html>