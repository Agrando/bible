<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/dan/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/dan">Daniel</a> &gt <strong>Chapter 2</strong></div><p><span class="verse"><a name="1">1</a>Ve druhém roce svého kralování měl Nebúkadnesar sen. Rozrušil se a nemohl spát.</span> <span class="verse"><a name="2">2</a>Král tedy rozkázal zavolat věštce, zaklínače, čaroděje a hvězdopravce, aby mu pověděli, co se mu zdálo. I přišli a postavili se před králem.</span> <span class="verse"><a name="3">3</a>Král jim řekl: "Měl jsem sen a jsem rozrušen; chci ten sen znát."</span> <span class="verse"><a name="4">4</a>Hvězdopravci promluvili ke králi aramejsky: "Králi, navěky buď živ! Pověz svým služebníkům ten sen a my ti sdělíme výklad."</span> <span class="verse"><a name="5">5</a>Král hvězdopravcům odpověděl: "Mé slovo je příkaz: Jestliže mi neoznámíte sen a jeho výklad, budete rozsekáni na kusy a z vašich domů se stane hnojiště.</span> <span class="verse"><a name="6">6</a>Jestliže mi však sen a jeho výklad sdělíte, dostane se vám ode mne darů, odměny a velké pocty. Sdělte mi tedy sen a jeho výklad!"</span> <span class="verse"><a name="7">7</a>Odpověděli znovu: "Ať král poví svým služebníkům sen a my sdělíme výklad."</span> <span class="verse"><a name="8">8</a>Král odpověděl: "Já vím jistě, že chcete získat čas, protože vidíte, že mé slovo je příkazem:</span> <span class="verse"><a name="9">9</a>Jestliže mi ten sen neoznámíte, čeká vás jediný rozsudek. Domluvili jste se, že mi budete říkat lživé a zlé věci, dokud se nezmění čas. A proto mi řekněte ten sen a poznám, že jste schopni sdělit mi i výklad."</span> <span class="verse"><a name="10">10</a>Hvězdopravci králi odpověděli: "Není na zemi člověka, který by dovedl sdělit to, co král rozkázal. Nadto žádný velký a mocný král nežádal od žádného věštce, zaklínače nebo hvězdopravce takovou věc.</span> <span class="verse"><a name="11">11</a>Věc, kterou král žádá, je těžká a není nikoho jiného, kdo by ji králi sdělil, mimo bohy, kteří nepřebývají mezi smrtelníky."</span> <span class="verse"><a name="12">12</a>Král se proto rozhněval, velice se rozzlobil a rozkázal všechny babylónské mudrce zahubit.</span> <span class="verse"><a name="13">13</a>Když byl vydán rozkaz a mudrci byli zabíjeni, hledali též Daniela a jeho druhy, aby byli zabiti.</span> <span class="verse"><a name="14">14</a>Tehdy se Daniel rozvážně a uvážlivě obrátil na Arjóka, velitele královy tělesné stráže, který vyšel zabíjet babylónské mudrce.</span> <span class="verse"><a name="15">15</a>Otázal se Arjóka, králova zmocněnce: "Proč je králův rozkaz tak přísný?" Arjók Danielovi tu věc oznámil.</span> <span class="verse"><a name="16">16</a>Daniel vešel ke králi a prosil ho, aby mu dal určitou dobu, že králi ten výklad sdělí.</span> <span class="verse"><a name="17">17</a>Pak Daniel odešel do svého domu a oznámil tu věc svým druhům, Chananjášovi, Míšaelovi a Azarjášovi.</span> <span class="verse"><a name="18">18</a>Vyzval je, aby prosili Boha nebes o slitování ve věci toho tajemství, aby Daniel a jeho druhové nebyli zahubeni se zbytkem babylónských mudrců.</span> <span class="verse"><a name="19">19</a>I bylo to tajemství Danielovi zjeveno v nočním vidění. Daniel dobrořečil Bohu nebes.</span> <span class="verse"><a name="20">20</a>Promlouval takto: "Požehnáno buď jméno Boží od věků až na věky. Jeho moudrost i bohatýrská síla.</span> <span class="verse"><a name="21">21</a>On mění časy i doby, krále sesazuje, krále ustanovuje, dává moudrost moudrým, poznání těm, kdo mají rozum.</span> <span class="verse"><a name="22">22</a>Odhaluje hlubiny a skryté věci, poznává to, co je ve tmě, a světlo s ním bydlí.</span> <span class="verse"><a name="23">23</a>Tobě, Bože otců mých, chci vzdávat čest a chválu, neboť jsi mi dal moudrost a bohatýrskou sílu. Oznámils mi nyní, oč jsme tě prosili, oznámil jsi nám královu záležitost."</span> <span class="verse"><a name="24">24</a>Daniel tedy vešel k Arjókovi, kterého král ustanovil, aby zahubil babylónské mudrce. Přišel a řekl mu toto: "Babylónské mudrce nehub! Uveď mě před krále, sdělím králi výklad."</span> <span class="verse"><a name="25">25</a>Arjók neprodleně uvedl Daniela před krále a řekl mu: "Našel jsem muže z judských přesídlenců, který králi oznámí výklad."</span> <span class="verse"><a name="26">26</a>Král oslovil Daniela, který měl jméno Beltšasar: "Jsi schopen oznámit mi sen, který jsem měl, a jeho výklad?"</span> <span class="verse"><a name="27">27</a>Daniel králi odpověděl: "Tajemství, na které se král ptá, nemohou králi sdělit ani mudrci ani zaklínači ani věštci ani planetáři.</span> <span class="verse"><a name="28">28</a>Ale je Bůh v nebesích, který odhaluje tajemství. On dal králi Nebúkadnesarovi poznat, co se stane v posledních dnech. Toto je sen, totiž vidění, která ti prošla hlavou na tvém lůžku:</span> <span class="verse"><a name="29">29</a>Tobě, králi vyvstaly na lůžku starosti o to, co se v budoucnu stane, a ten, který odhaluje tajemství, ti oznámil, co se stane.</span> <span class="verse"><a name="30">30</a>Já pak to nemám z moudrosti, které bych měl více než ostatní živé bytosti, ale to tajemství mi bylo odhaleno, aby výklad byl králi oznámen a abys poznal myšlení svého srdce.</span> <span class="verse"><a name="31">31</a>Ty jsi, králi, viděl jakousi velikou sochu. Byla to obrovská socha a její lesk byl mimořádný. Stála proti tobě a měla strašný vzhled.</span> <span class="verse"><a name="32">32</a>Hlava té sochy byla z ryzího zlata, její hruď a paže ze stříbra, břicho a boky z mědi,</span> <span class="verse"><a name="33">33</a>stehna ze železa, nohy dílem ze železa a dílem z hlíny.</span> <span class="verse"><a name="34">34</a>Viděl jsi, jak se bez zásahu rukou utrhl kámen a udeřil do železných a hliněných nohou sochy a rozdrtil je,</span> <span class="verse"><a name="35">35</a>a rázem bylo rozdrceno železo, hlína, měď, stříbro i zlato, a byly jako plevy na mlatě v letní době. Odnesl je vítr a nezbylo po nich ani stopy. A ten kámen, který do sochy udeřil, se stal obrovskou skálou a zaplnil celou zemi.</span> <span class="verse"><a name="36">36</a>Toto je sen. Též jeho výklad řekneme králi:</span> <span class="verse"><a name="37">37</a>Ty, králi, jsi král králů. Bůh nebes ti dal království, moc, sílu a slávu.</span> <span class="verse"><a name="38">38</a>A všechna místa, kde bydlí lidé, polní zvěř a nebeské ptactvo, dal ti do rukou a dal ti moc nad tím vším. Ty jsi ta zlatá hlava.</span> <span class="verse"><a name="39">39</a>Po tobě povstane další království, nižší než tvé, a pak další, třetí království, měděné, které bude mít moc nad celou zemí.</span> <span class="verse"><a name="40">40</a>Čtvrté království bude tvrdé jako železo, neboť železo drtí a drolí vše, a to království jako železo, které tříští všechno, bude drtit a tříštit.</span> <span class="verse"><a name="41">41</a>Že jsi viděl nohy a prsty dílem z hrnčířské hlíny a dílem ze železa, znamená, že království bude rozdělené a bude v něm něco z pevnosti železa, neboť jsi viděl železo smíšené s jílovitou hlínou.</span> <span class="verse"><a name="42">42</a>Prsty nohou dílem ze železa a dílem z hlíny znamenají, že království bude zčásti tvrdé a dílem křehké.</span> <span class="verse"><a name="43">43</a>Že jsi viděl železo smíšené s jílovitou hlínou, znamená, že se bude lidské pokolení mísit, avšak nepřilnou k sobě navzájem, jako se nesmísí železo s hlínou.</span> <span class="verse"><a name="44">44</a>Ve dnech těch králů dá Bůh nebes povstat království, které nebude zničeno navěky, a to království nebude předáno jinému lidu. Rozdrtí a učiní konec všem těm královstvím, avšak samo zůstane navěky,</span> <span class="verse"><a name="45">45</a>neboť jsi viděl, že se utrhl ze skály kámen bez zásahu rukou a rozdrtil železo, měď, hlínu, stříbro i zlato. Veliký Bůh dal králi poznat, co se v budoucnu stane. Sen je pravdivý a výklad spolehlivý."</span> <span class="verse"><a name="46">46</a>Tu král Nebúkadnesar padl na tvář, poklonil se před Danielem a rozkázal, aby mu byla obětována oběť přídavná s vonnými dary.</span> <span class="verse"><a name="47">47</a>Král Daniela oslovil: "Vpravdě, váš Bůh je Bohem bohů a Pán králů, který odhaluje tajemství, neboť jsi mi dokázal toto tajemství odhalit."</span> <span class="verse"><a name="48">48</a>Král pak Daniela povýšil, dal mu mnoho velikých darů i moc nad celou babylónskou krajinou a učinil ho nejvyšším správcem všech babylónských mudrců.</span> <span class="verse"><a name="49">49</a>Ale Daniel prosil krále, aby správou babylónské krajiny pověřil Šadraka, Méšaka a Abed-nega. Daniel sám zůstal na královském dvoře.</span> </p></div</div></div></body></html>