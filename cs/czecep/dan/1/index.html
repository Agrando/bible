<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/dan/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/dan">Daniel</a> &gt <strong>Chapter 1</strong></div><p><span class="verse"><a name="1">1</a>Ve třetím roce kralování Jójakíma, krále judského, přitáhl Nebúkadnesar, babylónský král, k Jeruzalému a oblehl jej.</span> <span class="verse"><a name="2">2</a>Panovník Hospodin mu vydal do rukou judského krále Jójakíma a část nádob z Božího domu. Nebúkadnesar je dopravil do země Šineáru, do domu svého božstva; nádoby dal dopravit do klenotnice svého boha.</span> <span class="verse"><a name="3">3</a>Pak rozkázal král Ašpenazovi, vrchnímu nad dvořany, aby přivedl z Izraelců, a to z královského potomstva a ze šlechty,</span> <span class="verse"><a name="4">4</a>jinochy bez jakékoli vady, pěkného vzhledu, zběhlé ve veškeré moudrosti, kteří si osvojili poznání, rozumějí všemu vědění a jsou schopni stávat v královském paláci a naučit se kaldejskému písemnictví a jazyku.</span> <span class="verse"><a name="5">5</a>Král pro ně určil každodenní příděl z královských lahůdek a z vína, které pil při svých hodech, a dal je vychovávat po tři roky. Po jejich uplynutí měli stávat před králem.</span> <span class="verse"><a name="6">6</a>Z Judejců byli mezi nimi Daniel, Chananjáš, Míšael a Azarjáš.</span> <span class="verse"><a name="7">7</a>Velitel dvořanů jim změnil jména: Danielovi dal jméno Beltšasar, Chananjášovi Šadrak, Míšaelovi Méšak a Azarjášovi Abed-nego.</span> <span class="verse"><a name="8">8</a>Ale Daniel si předsevzal, že se neposkvrní královskými lahůdkami a vínem, které pil král při svých hodech. Požádal velitele dvořanů, aby se nemusel poskvrňovat.</span> <span class="verse"><a name="9">9</a>A Bůh dal Danielovi dojít u velitele dvořanů milosrdenství a slitování.</span> <span class="verse"><a name="10">10</a>Velitel dvořanů však Danielovi řekl: "Bojím se krále, svého pána, který vám určil pokrm a nápoj. Když uvidí, že jste v tváři přepadlejší než jinoši z vašich řad, připravíte mě u krále o hlavu."</span> <span class="verse"><a name="11">11</a>Daniel tedy navrhl opatrovníkovi, kterého určil velitel dvořanů nad Danielem, Chananjášem, Míšaelem a Azarjášem:</span> <span class="verse"><a name="12">12</a>"Zkus to se svými služebníky po deset dní. Ať nám dávají k jídlu zeleninu a k pití vodu.</span> <span class="verse"><a name="13">13</a>Potom porovnáš vzhled náš a vzhled jinochů, kteří jedli královské lahůdky, a učiň se svými služebníky podle toho, co uvidíš."</span> <span class="verse"><a name="14">14</a>Opatrovník je v té věci vyslyšel a zkusil to s nimi po deset dní.</span> <span class="verse"><a name="15">15</a>Po uplynutí deseti dnů se ukázalo, že jejich vzhled je lepší; byli statnější než ostatní jinoši, kteří jedli královské lahůdky.</span> <span class="verse"><a name="16">16</a>Opatrovník tedy odnášel jejich lahůdky a víno, které měli pít, a dával jim zeleninu.</span> <span class="verse"><a name="17">17</a>A Bůh dal těm čtyřem jinochům vědění a zběhlost ve veškerém písemnictví a moudrosti. Danielovi dal nadto porozumět všem viděním a snům.</span> <span class="verse"><a name="18">18</a>Po uplynutí doby, kdy podle králova nařízení měli být předvedeni, přivedl je velitel dvořanů před Nebúkadnesara.</span> <span class="verse"><a name="19">19</a>Král s nimi rozmlouval a žádný mezi nimi nebyl shledán takový jako Daniel, Chananjáš, Míšael a Azarjáš. Proto stávali před králem.</span> <span class="verse"><a name="20">20</a>Pokud šlo o porozumění moudrosti, které od nich král vyžadoval, shledal, že desetkrát předčí všechny věštce a zaklínače, kteří byli v celém jeho království.</span> <span class="verse"><a name="21">21</a>A Daniel tam zůstal až do prvního roku vlády krále Kýra.</span> </p></div</div></div></body></html>