<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lam/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lam">Lamentations</a> &gt <strong>Chapter 5</strong></div><p><span class="verse"><a name="1">1</a>Rozpomeň se, Hospodine, co se nám stalo, popatř a pohleď na naši potupu!</span> <span class="verse"><a name="2">2</a>Naše dědictví připadlo cizákům, naše domy cizincům.</span> <span class="verse"><a name="3">3</a>Stali jsme se sirotky, nemáme otce, naše matky jsou jako vdovy.</span> <span class="verse"><a name="4">4</a>Vlastní vodu pijeme za stříbro, své dřevo musíme platit.</span> <span class="verse"><a name="5">5</a>Jsme pronásledováni, visí nám na šíji, vynakládáme námahu a nedopřejí nám klidu.</span> <span class="verse"><a name="6">6</a>Egyptu podáváme ruku, též Asýrii, abychom se nasytili chlebem.</span> <span class="verse"><a name="7">7</a>Naši otcové zhřešili, už nejsou, a my neseme jejich nepravosti.</span> <span class="verse"><a name="8">8</a>Otroci se stali našimi vládci a nikdo nás z jejich rukou nevytrhne.</span> <span class="verse"><a name="9">9</a>S nasazením života přinášíme chléb, ohrožováni mečem z pouště.</span> <span class="verse"><a name="10">10</a>Kůže nám žhne jako pec od úporného hladu.</span> <span class="verse"><a name="11">11</a>Na Sijónu ponižují ženy, v judských městech panny.</span> <span class="verse"><a name="12">12</a>Jejich rukou jsou věšeni velmožové, tváře starců nejsou ctěny.</span> <span class="verse"><a name="13">13</a>Junáci nosí mlýnek, mladíci klopýtají pod dřívím.</span> <span class="verse"><a name="14">14</a>Starci přestali zasedat v bráně a junáci zpívat písničky.</span> <span class="verse"><a name="15">15</a>Přestalo veselí našeho srdce, v truchlení se proměnil náš tanec.</span> <span class="verse"><a name="16">16</a>Spadla koruna z naší hlavy, běda nám, neboť jsme hřešili.</span> <span class="verse"><a name="17">17</a>Nad tím zemdlelo naše srdce, nad oním se nám zatmělo v očích,</span> <span class="verse"><a name="18">18</a>nad horou Sijónem, že je tak zpustošená; honí se po ní šakalové.</span> <span class="verse"><a name="19">19</a>Ty, Hospodine, budeš trůnit věčně, tvůj trůn přetrvá všechna pokolení.</span> <span class="verse"><a name="20">20</a>Proč na nás pořád zapomínáš, opustil jsi nás až do nejdelších časů?</span> <span class="verse"><a name="21">21</a>Obrať nás, Hospodine, k sobě a my se navrátíme, obnov naše dny jak za dnů dávnověkých.</span> <span class="verse"><a name="22">22</a>Nebo jsi nás úplně zavrhl? Rozlítil ses na nás převelice.</span> </p></div</div></div></body></html>