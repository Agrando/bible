<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Já jsem muž, jenž zakusil ponížení pod holí jeho prchlivosti.</span> <span class="verse"><a name="2">2</a>Hnal mě a odvedl do temnoty beze světla.</span> <span class="verse"><a name="3">3</a>Ano, obrací znovu a znovu svou ruku proti mně každého dne.</span> <span class="verse"><a name="4">4</a>Vetchým učinil mé tělo i kůži, roztříštil mé kosti.</span> <span class="verse"><a name="5">5</a>Obstavěl a obklíčil mě jedem a útrapami.</span> <span class="verse"><a name="6">6</a>Do temnot mě vsadil jako od věků mrtvé.</span> <span class="verse"><a name="7">7</a>Postavil kolem mě zeď, že nemohu vyjít, obtížil mě bronzovým řetězem.</span> <span class="verse"><a name="8">8</a>Jakkoli úpím a o pomoc volám, umlčuje mou modlitbu.</span> <span class="verse"><a name="9">9</a>Zazdil mé cesty kvádry, mé stezky rozvrátil.</span> <span class="verse"><a name="10">10</a>Stal se pro mne medvědem číhajícím, lvem ukrytým v skrýších.</span> <span class="verse"><a name="11">11</a>Zmátl mé cesty, rozdrásal mě, způsobil, že úděsem trnu.</span> <span class="verse"><a name="12">12</a>Napjal svůj luk a učinil mě terčem svých šípů.</span> <span class="verse"><a name="13">13</a>Do mých ledví vystřílel obsah svého toulce.</span> <span class="verse"><a name="14">14</a>Jsem pro smích všemu svému lidu, předmětem jejich popěvků každodenně.</span> <span class="verse"><a name="15">15</a>Nasytil mě hořkostmi, napojil pelyňkem.</span> <span class="verse"><a name="16">16</a>Nechává mě o štěrk si drtit zuby, přitiskl mě do popela.</span> <span class="verse"><a name="17">17</a>Vytrhl mne z pokojného života, zapomněl jsem na všechno dobré.</span> <span class="verse"><a name="18">18</a>Proto jsem řekl: "Je veta po mně i po mém čekání na Hospodina."</span> <span class="verse"><a name="19">19</a>Rozpomeň se na mé ponížení a zmatené toulání, na pelyněk, na jed.</span> <span class="verse"><a name="20">20</a>Má duše se rozpomíná, rozpomíná a hroutí se ve mně.</span> <span class="verse"><a name="21">21</a>Beru si však k srdci a s důvěrou očekávám</span> <span class="verse"><a name="22">22</a>Hospodinovo milosrdenství, jež nepomíjí, jeho slitování, jež nekončí.</span> <span class="verse"><a name="23">23</a>Obnovuje se každého rána, tvá věrnost je neskonalá.</span> <span class="verse"><a name="24">24</a>"Můj podíl je Hospodin," praví má duše, proto na něj čekám.</span> <span class="verse"><a name="25">25</a>Dobrý je Hospodin k těm, kdo v něho naději složí, k duši, jež se na jeho vůli dotazuje.</span> <span class="verse"><a name="26">26</a>Je dobré, když člověk potichu čeká na spásu od Hospodina.</span> <span class="verse"><a name="27">27</a>Dobré je muži, jestliže nosil jho už ve svém mládí.</span> <span class="verse"><a name="28">28</a>Ať usedne osamocen a ztichne, když je na něho vložil.</span> <span class="verse"><a name="29">29</a>Ať položí do prachu svá ústa, snad ještě naděje zbývá.</span> <span class="verse"><a name="30">30</a>Ať nastaví líce tomu, kdo ho bije, a potupou se sytí.</span> <span class="verse"><a name="31">31</a>Neboť Panovník navěky nezavrhne.</span> <span class="verse"><a name="32">32</a>Zarmoutí-li, slituje se pro své velké milosrdenství.</span> <span class="verse"><a name="33">33</a>Z rozmaru totiž lidské syny nepokoří ani nezarmoutí.</span> <span class="verse"><a name="34">34</a>Když jsou nohama deptáni všichni vězňové v zemi,</span> <span class="verse"><a name="35">35</a>když se převrací právo muže před tváří Nejvyššího,</span> <span class="verse"><a name="36">36</a>když se křivdí člověku v jeho při, což to Panovník nevidí?</span> <span class="verse"><a name="37">37</a>Kdo řekne a stane se, když Panovník nepřikázal?</span> <span class="verse"><a name="38">38</a>Nevychází z úst Nejvyššího zlé i dobré?</span> <span class="verse"><a name="39">39</a>Na co si může člověk naříkat, pokud žije? Ať si muž naříká na své hříchy.</span> <span class="verse"><a name="40">40</a>Zkoumejme a zpytujme své cesty, vraťme se zpět k Hospodinu.</span> <span class="verse"><a name="41">41</a>Pozvedněme s dlaněmi i srdce k Bohu na nebesích.</span> <span class="verse"><a name="42">42</a>My jsme byli nevěrní a vzpurní a ty jsi neodpustil.</span> <span class="verse"><a name="43">43</a>Zastřel ses hněvem a stíhal jsi nás, hubil jsi bez soucitu.</span> <span class="verse"><a name="44">44</a>Obestřel ses oblakem, aby modlitba k tobě nepronikla.</span> <span class="verse"><a name="45">45</a>Učinil jsi nás odporným smetím uprostřed národů.</span> <span class="verse"><a name="46">46</a>Rozevírají na nás ústa všichni naši nepřátelé.</span> <span class="verse"><a name="47">47</a>Naším údělem se staly postrach a propast, zmar a těžká rána.</span> <span class="verse"><a name="48">48</a>Slzy se mi proudem řinou z očí nad těžkou ranou dcery mého lidu.</span> <span class="verse"><a name="49">49</a>Oči mi slzí bez ustání, bez ochabnutí,</span> <span class="verse"><a name="50">50</a>dokud nepohlédne, dokud se nepodívá Hospodin z nebe.</span> <span class="verse"><a name="51">51</a>Mé oko vyčerpává mou duši pláčem kvůli dcerám mého města.</span> <span class="verse"><a name="52">52</a>Lovili mě jako lovci ptáče, bez důvodu, moji nepřátelé.</span> <span class="verse"><a name="53">53</a>Umlčeli můj život v jámě a zaházeli mě kamením.</span> <span class="verse"><a name="54">54</a>Až nad hlavu mě zatopily vody; řekl jsem si: "Jsem ztracen."</span> <span class="verse"><a name="55">55</a>Vzýval jsem tvé jméno, Hospodine, z nejhlubší jámy.</span> <span class="verse"><a name="56">56</a>Slyšel jsi můj hlas, nezakrývej si ucho, dopřej mi úlevu, když o pomoc volám.</span> <span class="verse"><a name="57">57</a>Byl jsi mi blízko v den, kdy jsem tě vzýval, řekl jsi: "Neboj se!"</span> <span class="verse"><a name="58">58</a>Panovníku, ujal ses mých sporů, vykoupil jsi můj život.</span> <span class="verse"><a name="59">59</a>Viděl jsi, Hospodine, jak mi křivdí, dopomoz mi k právu.</span> <span class="verse"><a name="60">60</a>Viděl jsi všechnu jejich pomstychtivost, všechny jejich záměry vůči mně.</span> <span class="verse"><a name="61">61</a>Slyšel jsi, Hospodine, jak mě tupí, všechny jejich záměry proti mně,</span> <span class="verse"><a name="62">62</a>řeči mých odpůrců i o čem uvažují proti mně každého dne.</span> <span class="verse"><a name="63">63</a>Popatř: ať sedí nebo stojí, posměšně si o mně popěvují.</span> <span class="verse"><a name="64">64</a>Podle zásluhy jim odplať, Hospodine, podle skutků jejich rukou.</span> <span class="verse"><a name="65">65</a>Ponech jim zavilé srdce, to bude tvá kletba na ně.</span> <span class="verse"><a name="66">66</a>V hněvu je pronásleduj, dokud je nevyhladíš zpod nebes, Hospodine.</span> </p></div</div></div></body></html>