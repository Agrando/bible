<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/neh/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/neh">Nehemiah</a> &gt <strong>Chapter 10</strong></div><p><span class="verse"><a name="1">1</a>Vzhledem k tomu všemu uzavíráme a sepisujeme pevnou dohodu zpečetěnou našimi předáky, levity a kněžími.</span> <span class="verse"><a name="2">2</a>Pečetě připojili místodržící Nehemjáš, syn Chakaljášův, a Sidkijáš,</span> <span class="verse"><a name="3">3</a>Serajáš, Azarjáš, Jirmejáš,</span> <span class="verse"><a name="4">4</a>Pašchúr, Amarjáš, Malkijáš,</span> <span class="verse"><a name="5">5</a>Chatúš, Šebanjáš, Malúk,</span> <span class="verse"><a name="6">6</a>Charim, Meremót, Obadjáš,</span> <span class="verse"><a name="7">7</a>Daníel, Gintón, Barúk,</span> <span class="verse"><a name="8">8</a>Mešulam, Abijáš, Mijamín,</span> <span class="verse"><a name="9">9</a>Maazjáš, Bilgaj a Šemajáš. To jsou kněží.</span> <span class="verse"><a name="10">10</a>Levité: Azanjášův syn Jéšua, Binúj ze synů Chénadadových, Kadmíel</span> <span class="verse"><a name="11">11</a>a jejich bratří Šebanjáš, Hódijáš, Kelíta, Pelajáš, Chanan,</span> <span class="verse"><a name="12">12</a>Míka, Rechób, Chašabjáš,</span> <span class="verse"><a name="13">13</a>Zakúr, Šerebjáš, Šebanjáš,</span> <span class="verse"><a name="14">14</a>Hódijáš, Baní a Benínu.</span> <span class="verse"><a name="15">15</a>Představitelé lidu: Pareóš, Pachat-moáb, Élam, Zatú, Baní,</span> <span class="verse"><a name="16">16</a>Buní, Azgád, Bebaj,</span> <span class="verse"><a name="17">17</a>Adonijáš, Bigvaj, Adín,</span> <span class="verse"><a name="18">18</a>Ater, Chizkijáš, Azúr,</span> <span class="verse"><a name="19">19</a>Hódijáš, Chašum, Besaj,</span> <span class="verse"><a name="20">20</a>Charíf, Anatót, Nébaj,</span> <span class="verse"><a name="21">21</a>Magpíaš, Mešulám, Chezír,</span> <span class="verse"><a name="22">22</a>Mešézabel, Sádok, Jadúa,</span> <span class="verse"><a name="23">23</a>Pelatjáš, Chanan, Anajáš,</span> <span class="verse"><a name="24">24</a>Hóšea, Chananjáš, Chašúb,</span> <span class="verse"><a name="25">25</a>Lócheš, Pilchá, Šobek,</span> <span class="verse"><a name="26">26</a>Rechúm, Chašabna, Maasejáš</span> <span class="verse"><a name="27">27</a>a Achijáš, Chanan, Anan,</span> <span class="verse"><a name="28">28</a>Malúk, Charim a Baana.</span> <span class="verse"><a name="29">29</a>Ostatní lid, kněží, levité, vrátní, zpěváci, chrámoví nevolníci a všichni, kdo se oddělili od národů zemí k Božímu zákonu, také jejich ženy, synové a dcery, každý, kdo to byl schopen pochopit,</span> <span class="verse"><a name="30">30</a>připojovali se ke svým vznešeným bratřím. Přicházeli a přísežně se zaklínali, že budou žít podle Božího zákona, který byl vydán skrze Božího služebníka Mojžíše, a že budou zachovávat a plnil všechna přikázání Hospodina, našeho Pána, jeho práva a jeho nařízení.</span> <span class="verse"><a name="31">31</a>Prohlásili: "Nebudeme dávat své dcery národům země a jejich dcery nebudeme brát pro své syny.</span> <span class="verse"><a name="32">32</a>Když budou přinášet národy země v den odpočinku k prodeji různé zboží a obilí, v den odpočinku, totiž ve svatý den, je od nich nebudeme brát. Sedmého léta necháme pole ladem a nebudeme vymáhat dluhy.</span> <span class="verse"><a name="33">33</a>Budeme se podřizovat příkazům a odevzdávání třetiny šekelu ročně pro službu v domě našeho Boha,</span> <span class="verse"><a name="34">34</a>na předkladné chleby, na pravidelný obětní dar, na pravidelnou oběť zápalnou ve dnech odpočinku a o novoluních, na slavnosti, na svaté dávky, na smírčí oběti za hřích za Izraele, vůbec na všechno dílo domu našeho Boha.</span> <span class="verse"><a name="35">35</a>Losem jsme rozvrhli dodávky dříví mezi kněze, levity a lid, jak je mají přinášet do domu našeho Boha podle našich otcovských rodů ve stanovené časy rok co rok, aby bylo zapalováno na oltáři Hospodina, našeho Boha, jak je psáno v Zákoně.</span> <span class="verse"><a name="36">36</a>Také budeme přinášet prvotiny ze svých rolí a provotiny všeho ovoce z každého stromu rok co rok do Hospodinova domu.</span> <span class="verse"><a name="37">37</a>I prvorozené ze svých synů a ze svého dobytka, jak je psáno v Zákoně, prvorozené ze svého skotu a bravu, budeme přinášet do domu svého Boha kněžím, kteří konají službu v domě našeho Boha.</span> <span class="verse"><a name="38">38</a>Také první část z obilní tluče, z našich obětních dávek, z ovoce každého stromu, z moštu a z čerstvého oleje budeme přinášet kněžím do komor při domě našeho Boha a desátky z naší půdy budeme odvádět levitům; levité sami ať vybírají desátky ve všech městech, která s námi slouží Hospodinu.</span> <span class="verse"><a name="39">39</a>Kněz z rodu Áronova bude s levity, když budou vybírat desátky. Levité předají desátý díl z desátků do domu našeho Boha, do komor ve skladišti. [ (Nehemiah 10:40) Do těch komor totiž budou přinášet Izraelci i levitští příslušníci obětní dávky z obilí, z moštu a z čerstvého oleje. Tam je nádobí svatyně i kněží konající službu i vrátní a zpěváci. Dům svého Boha neopustíme." ]</span> </p></div</div></div></body></html>