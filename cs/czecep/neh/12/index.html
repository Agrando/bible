<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/neh/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/neh">Nehemiah</a> &gt <strong>Chapter 12</strong></div><p><span class="verse"><a name="1">1</a>Toto jsou kněží a levité, kteří se vrátili spolu se Zerubábelem, synem Šealtíelovým, a s Jéšuou: Serajáš, Jirmejáš, Ezra,</span> <span class="verse"><a name="2">2</a>Amarjáš, Malúk, Chatúš,</span> <span class="verse"><a name="3">3</a>Šekanjáš, Rechum, Meremót,</span> <span class="verse"><a name="4">4</a>Idó, Ginetoj, Abijáš,</span> <span class="verse"><a name="5">5</a>Mijamín, Maadjáš, Bilga,</span> <span class="verse"><a name="6">6</a>Šemajáš, Jójaríb, Jedajáš,</span> <span class="verse"><a name="7">7</a>Salú, Amók, Chilkijáš a Jedajáš. To jsou přední kněží se svými bratry za dnů Jéšuových.</span> <span class="verse"><a name="8">8</a>A levité: Jéšua, Binúj, Kadmíel, Šerebjáš, Juda a Matanjáš; ten se svými bratry řídil sborový zpěv;</span> <span class="verse"><a name="9">9</a>jejich bratří Bakbukjáš a Uni stáli naproti nim při vykonávání strážní služby.</span> <span class="verse"><a name="10">10</a>Jéšua zplodil Jójakíma; Jójakím zplodil Eljašíba; Eljašíb Jójadu.</span> <span class="verse"><a name="11">11</a>Jójada zplodil Jónatana; Jónatan zplodil Jadúu.</span> <span class="verse"><a name="12">12</a>Za dnů Jójakímových byli kněžími tito představitelé rodů: rodu Serajášova Merajáš, Jirmejášova Chananjáš,</span> <span class="verse"><a name="13">13</a>Ezrova Mešulam, Amarjášova Jóchanan,</span> <span class="verse"><a name="14">14</a>Malúkova Jónatan, Šebanjášova Josef,</span> <span class="verse"><a name="15">15</a>Charimova Adna, Merajótova Chelkaj,</span> <span class="verse"><a name="16">16</a>Idova Zekarjáš, Ginetónova Mešulam,</span> <span class="verse"><a name="17">17</a>Abijášova Zikrí, Minjamínova a Móadjášova Piltaj,</span> <span class="verse"><a name="18">18</a>Bilgova Šamúa, Šemajášova Jónatan,</span> <span class="verse"><a name="19">19</a>Jójaríbova Matenaj, Jedajášova Uzí,</span> <span class="verse"><a name="20">20</a>Salajova Kalaj, Amókova Eber,</span> <span class="verse"><a name="21">21</a>Chilkijášova Chašabjáš, Jedajášova Netanel.</span> <span class="verse"><a name="22">22</a>Za dnů Eljašíbových, Jójadových, Jóchananových a Jadúových byli zapsáni představitelé rodů levitských i kněží až do kralování perského Dareia.</span> <span class="verse"><a name="23">23</a>Levitští příslušníci, představitelé rodů, byli zapsáni do Knihy letopisů až do dnů Eljašíbova syna Jóchanana.</span> <span class="verse"><a name="24">24</a>Přední levité: Chašabjáš, Šerebjáš a Kadmíelův syn Jéšua a jejich bratří, kteří stáli naproti nim, aby podle příkazu Davida, muže Božího, vzdávali chválu a čest Hospodinu, střídavě sbor po sboru.</span> <span class="verse"><a name="25">25</a>Matanjáš a Bakjbukjáš, Obadjáš, Mešulam, Talmón, Akúb byli strážci bran; střežili skladiště u bran.</span> <span class="verse"><a name="26">26</a>Ti byli za dnů Jójakíma, syna Jéšuy, syna Jósadakova, a za dnů místodržitele Nehemjáše a kněze Ezdráše, znalce Zákona.</span> <span class="verse"><a name="27">27</a>K posvěcení jeruzalémských hradeb vyhledali a přivedli do Jeruzaléma levity ze všech jejich míst, aby uspořádali radostnou slavnost posvěcení spojenou s díkůvzdáním a zpěvem za doprovodu cymbálů, harf a citar.</span> <span class="verse"><a name="28">28</a>Tu se shromáždili příslušníci pěveckých sborů z okrsku kolem Jeruzaléma a z netófských dvorců,</span> <span class="verse"><a name="29">29</a>z Bét-gilgálu a z polností Geby a Azmávetu; zpěváci si totiž vystavěli dvorce okolo Jeruzaléma.</span> <span class="verse"><a name="30">30</a>Kněží a levité se očistili, pak očistili lid i brány a hradby.</span> <span class="verse"><a name="31">31</a>Přikázal jsem judským velmožům, aby vystoupili na hradby, a postavil jsem dva velké děkovné sbory. Jeden šel doprava po hradbách k bráně Hnojné.</span> <span class="verse"><a name="32">32</a>Za nimi šel Hóšajáš s polovinou judských velmožů</span> <span class="verse"><a name="33">33</a>a Azarjáš, Erza, Mešulam,</span> <span class="verse"><a name="34">34</a>Juda, Binjamín, Šemajáš a Jirmeáš.</span> <span class="verse"><a name="35">35</a>Z kněžstva tu byli s trubkami Zekarjáš, syn Jónatana, syna Šemajáše, syna Matanjáše, syna Míkajáše, syna Zakúra, syna Asafova,</span> <span class="verse"><a name="36">36</a>a jeho bratří Šemajáš a Azarel, Milalaj, Gilalaj, Maaj, Netanel, Juda a Chananí s hudebními nástroji Davida, muže Božího, a před nimi znalec Zákona Ezdráš.</span> <span class="verse"><a name="37">37</a>U Studničné brány, která byla naproti nim, vystoupili po schodech Města Davidova a pokračovali přístupem na hradby při Davidově paláci až k Vodní bráně na východě.</span> <span class="verse"><a name="38">38</a>Druhý děkovný sbor se jim ubíral naproti. Za ním jsem šel já s druhou polovinou lidu po hradbách, podél Pecné věže až k šiřoké hradbě,</span> <span class="verse"><a name="39">39</a>podél Efrajimovy brány, Staré brány a Rybné brány při věži Chananeelu a věži Meá až k Ovčí bráně. Zůstali jsme stát ve Strážní bráně.</span> <span class="verse"><a name="40">40</a>Oba děkovné sbory se zastavili na nádvoří Božího domu, i já s polovinou představenstva,</span> <span class="verse"><a name="41">41</a>kněží Eljakím, Maasejáš, Minjamín, Míkajáš, Eljóenaj, Zekarjáš, Chananjáš s trubkami,</span> <span class="verse"><a name="42">42</a>Maasejáš, Šemajáš, Eleazar, Uzí, Jóchanan, Malkijáš, Élam a Ezer. Zpěváci zvučně zpívali za řízení Jizrachjáše.</span> <span class="verse"><a name="43">43</a>V onen den také obětovali veliké oběti a radovali se, neboť jim Bůh připravil převelikou radost. I ženy a děti se radovaly, takže se radostné veselí Jeruzaléma rozléhalo dodaleka.</span> <span class="verse"><a name="44">44</a>V onen den byli ustanoveni někteří za správce komor pro sklady, obětní dávky, prvotiny a desátky, aby v nich uskladňovali částky z městských polností určené Zákonem kněžím a levitům. Juda se totiž radoval z kněží a levitů, připravených</span> <span class="verse"><a name="45">45</a>držet stráž svého Boha a dbát na očišťování. I zpěváci a vrátní konali službu podle nařízení Davida a jeho syna Šalomouna.</span> <span class="verse"><a name="46">46</a>Odedávna totiž, už za dnů Davidových a Asafových, vzdávali přední zpěváci zpěvem Bohu chválu a čest.</span> <span class="verse"><a name="47">47</a>Proto za dnů Zerubábelových i za dnů Nehemjášových odváděl celý Izrael příslušné částky na každý den pro zpěváky a vrátné; odděloval je jako svaté dávky pro levity a levité z nich oddělovali svaté dávky pro Áronovce.</span> </p></div</div></div></body></html>