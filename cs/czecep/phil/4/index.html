<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/phil/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/phil">Philippians</a> &gt <strong>Chapter 4</strong></div><p><span class="verse"><a name="1">1</a>Moji bratří, které miluji a po nichž toužím, jste mou radostí a slávou; proto stůjte pevně v Pánu, milovaní.</span> <span class="verse"><a name="2">2</a>Euodii domlouvám i Syntyché domlouvám, aby byly zajedno v Pánu.</span> <span class="verse"><a name="3">3</a>Ano i tebe prosím, můj věrný druhu, ujmi se jich; vždyť vedly zápas za evangelium spolu se mnou i s Klementem a ostatními spolupracovníky, jejichž jména jsou v knize života.</span> <span class="verse"><a name="4">4</a>Radujte se v Pánu vždycky, znovu říkám, radujte se!</span> <span class="verse"><a name="5">5</a>Vaše mírnost ať je známa všem lidem. Pán je blízko.</span> <span class="verse"><a name="6">6</a>Netrapte se žádnou starostí, ale v každé modlitbě a prosbě děkujte a předkládejte své žádosti Bohu.</span> <span class="verse"><a name="7">7</a>A pokoj Boží, převyšující každé pomyšlení, bude střežit vaše srdce i mysl v Kristu Ježíši.</span> <span class="verse"><a name="8">8</a>Konečně, bratří, přemýšlejte o všem, co je pravdivé, čestné, spravedlivé, čisté, cokoli je hodné lásky, co má dobrou pověst, co se považuje za ctnost a co sklízí pochvalu.</span> <span class="verse"><a name="9">9</a>Čemu jste se u mne naučili, co jste přijali a uslyšeli i spatřili, to čiňte. A Bůh pokoje bude s vámi.</span> <span class="verse"><a name="10">10</a>Velmi jsem se v Pánu zaradoval, že již zase rozkvetla vaše péče o mne. Vím, vždycky jste na to mysleli, jen jste neměli příležitost.</span> <span class="verse"><a name="11">11</a>Ne že bych si naříkal na nedostatek; naučil jsem se být spokojen s tím, co mám.</span> <span class="verse"><a name="12">12</a>Dovedu trpět nouzi, dovedu mít hojnost. Ve všem a do všeho jsem zasvěcen: být syt i hladov, mít nadbytek i nedostatek.</span> <span class="verse"><a name="13">13</a>Všecko mohu v Kristu, který mi dává sílu.</span> <span class="verse"><a name="14">14</a>Avšak učinili jste dobře, když jste mi pomohli v mých těžkostech.</span> <span class="verse"><a name="15">15</a>I vy to víte, Filipští, že v počátcích evangelia, když jsem vyšel z Makedonie, ani jedna církev se nepodílela se mnou v příjmech a vydáních, jen vy sami;</span> <span class="verse"><a name="16">16</a>vždyť i do Tesaloniky víc než jednou jste mi poslali na mé potřeby.</span> <span class="verse"><a name="17">17</a>Ne že by mi šlo o dary; jde mi o to, aby rostl zisk, který se připisuje k vašemu dobru.</span> <span class="verse"><a name="18">18</a>Dostal jsem tedy všecko a mám hojnost; jsem plně opatřen, když jsem přijal od Epafrodita dary, které jste mi poslali - jsou vůní příjemnou, obětí vhodnou, Bohu milou.</span> <span class="verse"><a name="19">19</a>Můj Bůh vám dá všechno, co potřebujete, podle svého bohatství v slávě v Kristu Ježíši.</span> <span class="verse"><a name="20">20</a>Našemu Bohu a Otci sláva na věky věků. Amen.</span> <span class="verse"><a name="21">21</a>Pozdravujte všechny, kteří patří Kristu Ježíši. Pozdravují vás bratří, kteří jsou se mnou.</span> <span class="verse"><a name="22">22</a>Pozdravují vás i ostatní bratří, zvláště ti, kteří jsou z císařského domu.</span> <span class="verse"><a name="23">23</a>Milost Pána Ježíše Krista buď s vámi.</span> </p></div</div></div></body></html>