<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/phil">Philippians</a> &gt <strong>Chapter 2</strong></div><p><span class="verse"><a name="1">1</a>Je-li možno povzbudit v Kristu, je-li možno posílit láskou, je-li jaké společenství Ducha, je-li jaký soucit a slitování:</span> <span class="verse"><a name="2">2</a>dovršte mou radost a buďte stejné mysli, mějte stejnou lásku, buďte jedné duše, jednoho smýšlení,</span> <span class="verse"><a name="3">3</a>v ničem se nedejte ovládat ctižádostí ani ješitností, nýbrž v pokoře pokládejte jeden druhého za přednějšího než sebe;</span> <span class="verse"><a name="4">4</a>každý ať má na mysli to, co slouží druhým, ne jen jemu.</span> <span class="verse"><a name="5">5</a>Nechť je mezi vámi takové smýšlení, jako v Kristu Ježíši:</span> <span class="verse"><a name="6">6</a>Způsobem bytí byl roven Bohu, a přece na své rovnosti nelpěl,</span> <span class="verse"><a name="7">7</a>nýbrž sám sebe zmařil, vzal na sebe způsob služebníka, stal se jedním z lidí. A v podobě člověka</span> <span class="verse"><a name="8">8</a>se ponížil, v poslušnosti podstoupil i smrt, a to smrt na kříži.</span> <span class="verse"><a name="9">9</a>Proto ho Bůh vyvýšil nade vše a dal mu jméno nad každé jméno,</span> <span class="verse"><a name="10">10</a>aby se před jménem Ježíšovým sklonilo každé koleno - na nebi, na zemi i pod zemí -</span> <span class="verse"><a name="11">11</a>a k slávě Boha Otce každý jazyk aby vyznával: Ježíš Kristus jest Pán.</span> <span class="verse"><a name="12">12</a>A tak, moji milí, jako jste vždycky byli poslušní - nikoli jen v mé přítomnosti, ale nyní mnohem více v mé nepřítomnosti - s bázní a chvěním uvádějte ve skutek své spasení.</span> <span class="verse"><a name="13">13</a>Neboť je to Bůh, který ve vás působí, že chcete i činíte, co se mu líbí.</span> <span class="verse"><a name="14">14</a>Všechno dělejte bez reptání a bez pochybování,</span> <span class="verse"><a name="15">15</a>abyste byli bezúhonní a ryzí, Boží děti bez poskvrny uprostřed pokolení pokřiveného a zvráceného. V něm sviťte jako hvězdy, které osvěcují svět,</span> <span class="verse"><a name="16">16</a>držte se slova života, abych se vámi mohl pochlubit v den Kristův, že jsem nadarmo neběžel ani se nadarmo nenamáhal.</span> <span class="verse"><a name="17">17</a>Ale i kdybych měl skropit krví oběť a službu, kterou Bohu přináším, totiž vaši víru, raduji a spoluraduji se s vámi se všemi;</span> <span class="verse"><a name="18">18</a>stejně tak se i vy radujte a spoluradujte se mnou.</span> <span class="verse"><a name="19">19</a>Mám naději v Pánu Ježíši, že vám brzo pošlu Timotea, abych i já byl dobré mysli, když se dovím, co je s vámi.</span> <span class="verse"><a name="20">20</a>Vždyť nemám nikoho, jako je on, kdo by se tak upřímně o vás staral;</span> <span class="verse"><a name="21">21</a>všichni si hledí jen svého, a ne toho, co je Krista Ježíše.</span> <span class="verse"><a name="22">22</a>O Timoteovi však dobře víte, jak se osvědčil, když se mnou jako syn s otcem sloužil evangeliu.</span> <span class="verse"><a name="23">23</a>Jeho tedy doufám pošlu, jakmile uvidím, co bude se mnou.</span> <span class="verse"><a name="24">24</a>Spoléhám pak na to v Pánu, že i sám brzo přijdu.</span> <span class="verse"><a name="25">25</a>Za nutné jsem však uznal poslat k vám Epafrodita, svého bratra, spolupracovníka i spolubojovníka, kterého jste vyslali, aby mi posloužil v tom, co jsem potřeboval.</span> <span class="verse"><a name="26">26</a>Stýskalo se mu totiž po všech vás a byl znepokojen, že jste se doslechli o jeho nemoci.</span> <span class="verse"><a name="27">27</a>A opravdu byl nemocen na smrt; ale Bůh se nad ním smiloval, a nejen nad ním, ale i nade mnou, abych neměl zármutek na zármutek.</span> <span class="verse"><a name="28">28</a>Proto jsem ho poslal co nejdříve k vám, abyste měli radost, že ho zase vidíte, a tak aby mi ubylo starostí.</span> <span class="verse"><a name="29">29</a>Přijměte ho tedy v Pánu se vší radostí a takových bratří si važte;</span> <span class="verse"><a name="30">30</a>neboť pro dílo Kristovo se přiblížil až k smrti a nasadil život, aby doplnil to, v čem vy jste mi posloužit nemohli.</span> </p></div</div></div></body></html>