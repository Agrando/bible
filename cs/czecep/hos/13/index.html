<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/hos/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/hos">Hosea</a> &gt <strong>Chapter 13</strong></div><p><span class="verse"><a name="1">1</a>Kdykoli Efrajim promluvil, nastalo zděšení, byl vznešený v Izraeli, ale provinil se Baalem a propadl smrti.</span> <span class="verse"><a name="2">2</a>A přesto hřeší dál, odlévají si modly, modlářské stvůry ze stříbra podle svých nápadů. Všechno je to jen výrobek řemeslníků. O těch modlách říkají: "Ti, kdo obětují, ať líbají býčky."</span> <span class="verse"><a name="3">3</a>Proto budou jak jitřní obláček, jako rosa, která hned po ránu mizí, jako plevy, jež vichr odvane z humna, jako kouř z dymníku.</span> <span class="verse"><a name="4">4</a>Ale já jsem Hospodin, tvůj Bůh, už z egyptské země. Nepoznal jsi Boha kromě mne; mimo mne jiného zachránce není.</span> <span class="verse"><a name="5">5</a>Já jsem tě poznal na poušti, ve vyprahlé zemi.</span> <span class="verse"><a name="6">6</a>Měli pastvy do sytosti. Nasytili se a jejich srdce zpyšnělo, zapomněli na mě.</span> <span class="verse"><a name="7">7</a>Budu na ně jako mladý lev, budu číhat u cesty jak levhart,</span> <span class="verse"><a name="8">8</a>střetnu se s nimi jako medvědice zbavená mláďat. Hruď až k srdci jim roztrhám, sežeru je tam jako lvice; polní zvěř je rozsápe.</span> <span class="verse"><a name="9">9</a>Je to tvá zkáza, Izraeli, že jsi proti mně, proti své pomoci.</span> <span class="verse"><a name="10">10</a>Kdepak je tvůj král? Ať tě zachrání ve všech tvých městech. Kde jsou tvoji soudcové, o něž jsi žádal: "Dej mi krále a velmože"?</span> <span class="verse"><a name="11">11</a>Dávám ti krále rozhněván a beru ti jej v prchlivosti.</span> <span class="verse"><a name="12">12</a>Efrajimovy nepravosti jsou svázány, jeho hříchy uschovány.</span> <span class="verse"><a name="13">13</a>Dolehnou na něho bolesti rodičky. Je to syn nemoudrý; nechtěl opustit včas lůno rodičky.</span> <span class="verse"><a name="14">14</a>Mám je vyplatit ze spárů podsvětí, vykoupit ze smrti? Kde je, smrti, tvá morová rána? Podsvětí, kde je tvůj smrtící žár? Lítost však bude mým očím skryta.</span> <span class="verse"><a name="15">15</a>I když Efrajim mezi bratry ponese ovoce, přižene se východní vítr, vítr Hospodinův; už se zdvihá z pouště. Jeho zdroj zklame, jeho pramen vyschne, vypleněn bude poklad veškerých vzácností.</span> </p></div</div></div></body></html>