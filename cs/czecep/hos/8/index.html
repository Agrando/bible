<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/hos">Hosea</a> &gt <strong>Chapter 8</strong></div><p><span class="verse"><a name="1">1</a>Polnici k ústům! Jak orel na dům Hospodinův! Přestoupili moji smlouvu, proti mému zákonu se vzepřeli.</span> <span class="verse"><a name="2">2</a>Budou ke mně úpět: "Bože můj, my synové Izraele se k tobě známe."</span> <span class="verse"><a name="3">3</a>Izrael zanevřel na to, co je dobré, bude jej honit nepřítel.</span> <span class="verse"><a name="4">4</a>Krále si ustanovili, ale beze mne, dosadili velmože, ale já se k nim neznám. Ze svého stříbra a zlata si udělali modlářské stvůry ke své vlastní zkáze.</span> <span class="verse"><a name="5">5</a>Tvůj býček na tebe, Samaří, zanevřel. Můj hněv proti nim plane! Jak dlouho ještě? Bez trestu nezůstanou.</span> <span class="verse"><a name="6">6</a>Neboť ten býček je z Izraele, udělal jej řemeslník, není to Bůh. Ze samařského býčka zbudou jen třísky.</span> <span class="verse"><a name="7">7</a>Zaseli vítr, sklidí bouři. Nevyroste jim ani stéblo, co vzklíčí, nevydá žádnou mouku; kdyby snad i něco vydalo, pohltí to cizáci.</span> <span class="verse"><a name="8">8</a>Izrael bude pohlcen. Hle, budou mezi pronárody jako bezcenná nádoba.</span> <span class="verse"><a name="9">9</a>Vystupovali k Ašúrovi, k osamělému divokému oslu; Efrajim kupčí láskou.</span> <span class="verse"><a name="10">10</a>Ale i kdyby kupčili se všemi pronárody, přece je seženu dohromady a brzo začnou pociťovat břemeno krále velmožů.</span> <span class="verse"><a name="11">11</a>Efrajim postavil mnoho oltářů, aby hřešil; má tedy oltáře a hřeší.</span> <span class="verse"><a name="12">12</a>Kdybych mu napsal ze svého zákona sebevíc, bude to pokládáno za něco cizího.</span> <span class="verse"><a name="13">13</a>Když mi obětují dary, obětují maso, aby se najedli. Hospodin v nich nemá zalíbení. Však si připomene jejich nepravost a ztrestá je za jejich hříchy. Půjdou zpátky do Egypta.</span> <span class="verse"><a name="14">14</a>Izrael zapomněl na svého Učinitele a nastavěl chrámků, Juda postavil mnoho opevněných měst. Ale já pošlu na jeho města oheň a ten pozře jejich paláce.</span> </p></div</div></div></body></html>