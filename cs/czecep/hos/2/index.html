<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/hos">Hosea</a> &gt <strong>Chapter 2</strong></div><p><span class="verse"><a name="1">1</a>Izraelských synů bude však zase jak mořského písku: nikdo je nezměří, nikdo je nesečte. Na místě, kde se jim říká: "Nejste lid můj", bude se jim říkat: "Synové živého Boha."</span> <span class="verse"><a name="2">2</a>Synové judští a synové izraelští budou pospolu shromážděni, ustanoví si jedinou hlavu a vyjdou z této země. Veliký bude den Jizreelu.</span> <span class="verse"><a name="3">3</a>Řekněte svým bratřím: "Lide můj", svým sestrám: "Omilostněná".</span> <span class="verse"><a name="4">4</a>Veďte spor proti své matce, veďte spor, vždyť ona není mou ženou a já nejsem jejím mužem. Ať odstraní ze své tváře znamení smilství, zprostřed svých ňader znak cizoložství!</span> <span class="verse"><a name="5">5</a>Jinak ji svléknu do naha, vystavím ji, jak byla v den svého zrození. Učiním z ní poušť, obrátím ji v suchopár, umořím ji žízní.</span> <span class="verse"><a name="6">6</a>Ani nad jejími syny se neslituji, jsou to synové smilstva.</span> <span class="verse"><a name="7">7</a>Smilstva se dopouští jejich matka, hanebnosti jejich rodička; říká: "Půjdu za svými milenci, kteří mi dávají vodu a chléb, vlnu a len, olej a nápoje."</span> <span class="verse"><a name="8">8</a>Proto zahradím tvou cestu hložím. Postavím před ni zeď, aby nenašla své stezky.</span> <span class="verse"><a name="9">9</a>Bude se honit za svými milenci, ale nedostihne je, bude je hledat, ale nenajde je. Pak si řekne: "Půjdu a vrátím se ke svému prvnímu muži, tehdy mi bývalo lépe než teď."</span> <span class="verse"><a name="10">10</a>Nechce pochopit, že já jsem jí dával obilí, mošt i čerstvý olej, že jsem ji zahrnoval stříbrem a zlatem - a oni to dávali Baalovi.</span> <span class="verse"><a name="11">11</a>Proto vezmu své obilí zpět v jeho době, i mošt v příhodný čas; strhnu z ní svou vlnu i svůj len, jež měly přikrývat její nahotu.</span> <span class="verse"><a name="12">12</a>Tehdy odkryji její hanbu před zraky jejích milenců. Žádný ji nevytrhne z mé ruky.</span> <span class="verse"><a name="13">13</a>Všemu jejímu veselí učiním přítrž, jejím svátkům, novoluním i dnům odpočinku, všem jejím slavnostem.</span> <span class="verse"><a name="14">14</a>Zpustoším její révu i fíkovník, o nichž říká: "To je má odměna, kterou mi dali moji milenci." Proměním je v divočinu, bude je požírat polní zvěř.</span> <span class="verse"><a name="15">15</a>Ztrestám ji za dny baalů, že jim pálí kadidlo a zdobí se kroužkem a náhrdelníkem, že chodí za svými milenci a na mne zapomněla, je výrok Hospodinův.</span> <span class="verse"><a name="16">16</a>Proto ji přemluvím, uvedu ji na poušť, budu jí promlouvat k srdci.</span> <span class="verse"><a name="17">17</a>Zas jí dám její vinice, dolinu Akór jako bránu k naději. Tam mi opět odpoví jako za dnů mládí, jako v den, kdy vystoupila z egyptské země.</span> <span class="verse"><a name="18">18</a>V onen den, je výrok Hospodinův, budeš ke mně volat: "Můj muži", a nenazveš mě už: "Můj Baale".</span> <span class="verse"><a name="19">19</a>Odstraním z jejích úst jména baalů; jejich jména nebude už nikdo připomínat.</span> <span class="verse"><a name="20">20</a>V onen den pro ně uzavřu smlouvu s polní zvěří a s nebeským ptactvem i se zeměplazy. Vymýtím ze země luk, meč i válku a dám jim uléhat v bezpečí.</span> <span class="verse"><a name="21">21</a>Zasnoubím si tě navěky, zasnoubím si tě spravedlností a právem, milosrdenstvím a slitováním,</span> <span class="verse"><a name="22">22</a>zasnoubím si tě věrností a poznáš Hospodina.</span> <span class="verse"><a name="23">23</a>V onen den odpoví, je výrok Hospodinův, odpovím nebesům a ona odpovědí zemi, [ (Hosea 2:24) země pak odpoví obilím moštu a oleji a ony odpovědí Jizreelu (to je Bůh rozsívá). ] [ (Hosea 2:25) Vseji jej pro sebe do země, Neomilostněné budu milostiv, těm, kdo Nejsou-lid-můj, řeknu: "Tys můj lid", a on řekne: "Můj Bože!" ]</span> </p></div</div></div></body></html>