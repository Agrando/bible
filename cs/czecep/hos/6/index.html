<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/hos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/hos">Hosea</a> &gt <strong>Chapter 6</strong></div><p><span class="verse"><a name="1">1</a>"Pojďte, vraťme se k Hospodinu, on nás rozsápal a také zhojí, zranil nás a také obváže.</span> <span class="verse"><a name="2">2</a>Po dvou dnech nám vrátí život, třetího dne nám dá povstat a my před ním budeme žít.</span> <span class="verse"><a name="3">3</a>Poznávejme Hospodina, usilujme ho poznat. Jako jitřenka, tak jistě on vyjde. Přijde k nám jako přívaly dešťů a jako jarní déšť, jenž svlažuje zemi."</span> <span class="verse"><a name="4">4</a>Co mám s tebou dělat, Efrajime? Co mám s tebou dělat, Judo? Vaše zbožnost je jak jitřní obláček, jako rosa, která hned po ránu mizí.</span> <span class="verse"><a name="5">5</a>Proto jsem je otesával skrze proroky, ubíjel jsem je výroky svých úst; z mých soudů nad tebou ti vzejde světlo.</span> <span class="verse"><a name="6">6</a>Chci milosrdenství, ne oběť, poznání Boha je nad zápaly.</span> <span class="verse"><a name="7">7</a>Oni však po způsobu lidí přestoupili smlouvu, ve všem se vůči mně zachovali věrolomně.</span> <span class="verse"><a name="8">8</a>Gileád je městem těch, kdo páchají ničemnosti, městem krvavých stop.</span> <span class="verse"><a name="9">9</a>Jako hordy na někoho číhající spolčují se kněží, vraždí na cestě do Šekemu, prosazují své mrzké plány.</span> <span class="verse"><a name="10">10</a>V izraelském domě vidím strašnou věc: Izrael se tam poskvrňuje Efrajimovým smilstvem.</span> <span class="verse"><a name="11">11</a>A tobě, Judo, nastane žeň, až změním úděl svého lidu.</span> </p></div</div></div></body></html>