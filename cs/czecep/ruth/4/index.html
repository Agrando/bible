<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/ruth/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/ruth">Ruth</a> &gt <strong>Chapter 4</strong></div><p><span class="verse"><a name="1">1</a>Bóaz vystoupil k bráně a posadil se tam. Tu šel kolem zastánce, o němž Bóaz mluvil. Vybídl ho: "Člověče, zastav se a posaď se tu." A on se zastavil a posadil se.</span> <span class="verse"><a name="2">2</a>Bóaz pak vybral deset mužů z městských starších a požádal je: "Zasedněte zde." A oni zasedli.</span> <span class="verse"><a name="3">3</a>Zastánci pak řekl: "Noemi, která se vrátila z Moábských polí, chce prodat díl pole, který patřil našemu bratru Elímelekovi.</span> <span class="verse"><a name="4">4</a>Řekl jsem si, že ti to dám na vědomí a vybídnu tě, abys jej koupil v přítomnosti těch, kteří tu zasedají, před staršími mého lidu. Chceš-li použít svého práva k vykoupení, tedy jej vykup, nechceš-li, oznam mi to. Vím, že kromě tebe není bližšího zastánce. Já jsem po tobě." On odpověděl: "Vykoupím jej."</span> <span class="verse"><a name="5">5</a>Bóaz řekl: "V den, kdy koupíš od Noemi pole, kupuješ je i od moábské Rút, ženy po zemřelém, se závazkem zachovat jméno zemřelého v jeho dědictví."</span> <span class="verse"><a name="6">6</a>Tu řekl zastánce: "Nemohu je vykoupit pro sebe, aniž bych zničil vlastní dědictví. Použij pro sebe mého výkupního práva; já vykoupit nemohu."</span> <span class="verse"><a name="7">7</a>V Izraeli tomu bývalo odedávna při vykupování nebo při výměnném obchodu takto: Každé jednání se stvrzovalo tím, že si jeden vyzul střevíc a dal jej druhému. To byl v Izraeli způsob stvrzování.</span> <span class="verse"><a name="8">8</a>Zastánce tedy řekl Bóazovi: "Kup si to sám." A zul si střevíc.</span> <span class="verse"><a name="9">9</a>Bóaz pak řekl starším a všemu lidu: "Dnes jste svědky, že jsem koupil od Noemi všechno, co patřilo Elímelekovi, i vše, co patřilo Kiljónovi a Machlónovi.</span> <span class="verse"><a name="10">10</a>Koupí jsem získal za manželku i moábskou Rút, ženu Machlónovu, abych zachoval jméno zemřelého v jeho dědictví. Tak nebude vyhlazeno jméno zemřelého z kruhu jeho bratří ani z brány jeho rodiště. Jste toho dnes svědky."</span> <span class="verse"><a name="11">11</a>Všechen lid, který byl v bráně, i starší odpověděli: "Jsme svědky. Kéž dá Hospodin, aby žena, která přichází do tvého domu, byla jako Ráchel a Lea, které obě zbudovaly dům izraelský. Počínej si zdatně v Efratě a zachovej jméno v Betlémě.</span> <span class="verse"><a name="12">12</a>Nechť je tvůj dům skrze potomstvo, které ti dá Hospodin z této dívky, jako dům Peresa, jehož Támar porodila Judovi."</span> <span class="verse"><a name="13">13</a>I vzal si Bóaz Rút a stala se jeho ženou. Vešel k ní a Hospodin jí dopřál, že otěhotněla a porodila syna.</span> <span class="verse"><a name="14">14</a>Tu řekly ženy Noemi: "Požehnán buď Hospodin, který tě odedneška nenechává bez zastánce, jehož jméno se bude ozývat v Izraeli.</span> <span class="verse"><a name="15">15</a>On ti vrátí smysl života, bude o tebe ve stáří pečovat. Vždyť jej porodila tvá snacha, která tě tolik miluje. Ta je pro tebe lepší než sedm synů."</span> <span class="verse"><a name="16">16</a>Noemi vzala dítě, položila si je na klín a stala se mu chůvou.</span> <span class="verse"><a name="17">17</a>Sousedky mu daly jméno. Řekly: "Noemi se narodil syn", a pojmenovaly jej Obéd (to je Ctitel Hospodinův). To je otec Jišaje, otce Davidova.</span> <span class="verse"><a name="18">18</a>Toto je rodopis Peresův: Peres zplodil Chesróna,</span> <span class="verse"><a name="19">19</a>Chesrón zplodil Ráma, Rám zplodil Amínadaba,</span> <span class="verse"><a name="20">20</a>Amínadab zplodil Nachšóna, Nachšón zplodil Salmu,</span> <span class="verse"><a name="21">21</a>Salmón zplodil Bóaza, Bóaz zplodil Obéda,</span> <span class="verse"><a name="22">22</a>Obéd zplodil Jišaje a Jišaj zplodil Davida.</span> </p></div</div></div></body></html>