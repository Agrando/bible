<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/judg/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/judg">Judges</a> &gt <strong>Chapter 2</strong></div><p><span class="verse"><a name="1">1</a>I vystoupil posel Hospodinův z Gilgálu do Bokímu a volal: "Vyvedl jsem vás z Egypta a uvedl jsem vás do země, kterou jsem přísežně slíbil vašim otcům. Prohlásil jsem: »Svou smlouvu s vámi navěky nezruším.</span> <span class="verse"><a name="2">2</a>Vy však nesmíte uzavřít žádnou smlouvu s obyvateli této země. Jejich oltáře rozkopáte.« Vy jste mě neuposlechli. Čeho jste se to dopustili?</span> <span class="verse"><a name="3">3</a>Proto jsem také prohlásil: »Nevypudím je před vámi. Budou vám osidlem a jejich bohové vám budou léčkou.«"</span> <span class="verse"><a name="4">4</a>Když Hospodinův posel promluvil tato slova ke všem Izraelcům, dal se lid do hlasitého pláče.</span> <span class="verse"><a name="5">5</a>Proto dali tomu místu jméno Bokím (to je Plačící) a obětovali tam Hospodinu.</span> <span class="verse"><a name="6">6</a>Když Jozue propustil lid, odebrali se Izraelci každý do svého dědictví, aby obsadili zemi.</span> <span class="verse"><a name="7">7</a>Lid sloužil Hospodinu po všechny dny Jozuovy a po celou dobu života starších, kteří Jozua přežili a viděli celé velké Hospodinovo dílo, které pro Izraele vykonal.</span> <span class="verse"><a name="8">8</a>I zemřel Hospodinův služebník Jozue, syn Núnův, ve věku sto desíti let.</span> <span class="verse"><a name="9">9</a>Pochovali ho na jeho dědičném území v Timnat-cheresu v Efrajimském pohoří severně od hory Gaaše.</span> <span class="verse"><a name="10">10</a>Též celé ono pokolení se odebralo ke svým otcům. Po nich nastoupilo jiné pokolení, které neznalo Hospodina ani jeho dílo, jež pro Izraele vykonal.</span> <span class="verse"><a name="11">11</a>Izraelci se dopouštěli toho, co je zlé v Hospodinových očích, a sloužili baalům.</span> <span class="verse"><a name="12">12</a>Opustili Hospodina, Boha svých otců, který je vyvedl z egyptské země. Chodili za jinými bohy, za božstvy těch národů, které byly kolem nich, a klaněli se jim. Tak Hospodina uráželi.</span> <span class="verse"><a name="13">13</a>Opustili Hospodina a sloužili Baalovi a Aštoretě.</span> <span class="verse"><a name="14">14</a>Proto Hospodin vzplanul proti Izraeli hněvem a vydal jej do rukou plenitelů a ti jej plenili. Vydal je napospas okolním nepřátelům, že už vůbec před svými nepřáteli nemohli obstát.</span> <span class="verse"><a name="15">15</a>Pokaždé, když vytrhli do boje, zle na ně dopadla Hospodinova ruka, jak jim to Hospodin prohlásil a přísahou stvrdil. Doléhalo na ně veliké soužení.</span> <span class="verse"><a name="16">16</a>I povolával Hospodin soudce, aby je vysvobozovali z rukou plenitelů.</span> <span class="verse"><a name="17">17</a>Avšak ani své soudce neposlouchali, dál smilnili s jinými bohy a klaněli se jim. Brzo sešli z cesty, po níž chodívali jejich otcové v poslušnosti Hospodinových přikázání; vůbec tak nejednali.</span> <span class="verse"><a name="18">18</a>Kdykoli jim Hospodin povolával soudce, býval se soudcem a vysvobozoval je z rukou nepřátel po všechny soudcovy dny. Hospodin měl totiž s nimi soucit, když sténali pod svými utlačovateli a tyrany.</span> <span class="verse"><a name="19">19</a>Po soudcově smrti si však opět počínali hůře než jejich otcové, chodili za jinými bohy, sloužili jim a klaněli se jim. Nevzdali se svých způsobů ani svého zatvrzelého počínání.</span> <span class="verse"><a name="20">20</a>Proto Hospodin vzplanul proti Izraeli hněvem a prohlásil: "Protože tento pronárod přestoupil moji smlouvu, kterou jsem uložil jejich otcům, a neposlouchají mě,</span> <span class="verse"><a name="21">21</a>ani já už před nimi nevyženu žádný z těch pronárodů, které ponechal Jozue, než zemřel.</span> <span class="verse"><a name="22">22</a>Jimi budu Izraele zkoušet, zda bude chodit po cestě Hospodinově právě tak bedlivě jako jejich otcové, či nebude."</span> <span class="verse"><a name="23">23</a>Hospodin tam proto tyto pronárody nechal a nevyhnal je hned, ani je nevydal do Jozuových rukou.</span> </p></div</div></div></body></html>