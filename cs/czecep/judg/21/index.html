<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/judg/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/judg">Judges</a> &gt <strong>Chapter 21</strong></div><p><span class="verse"><a name="1">1</a>Izraelští muži přísahali v Mispě takto: "Nikdo z nás nedá svou dceru za ženu Benjamínci."</span> <span class="verse"><a name="2">2</a>I přišel lid do Bét-elu a seděli tam před Bohem až do večera za hlasitého nářku a velmi usedavého pláče.</span> <span class="verse"><a name="3">3</a>Volali: "Hospodine, Bože Izraele, proč se v Izraeli stalo, aby byl dnes odečten od Izraele jeden kmen?"</span> <span class="verse"><a name="4">4</a>Nazítří za časného jitra tam lid zbudoval oltář a obětovali oběti zápalné a pokojné.</span> <span class="verse"><a name="5">5</a>Izraelci se tázali: "Kdo se ze všech izraelských kmenů nedostavil do shromáždění k Hospodinu?" Byla totiž vyslovena veliká přísaha proti tomu, kdo by se nedostavil do Mispy k Hospodinu, že bez milosti propadne smrti.</span> <span class="verse"><a name="6">6</a>Synové Izraele totiž litovali svého bratra Benjamína a říkali: "Dnes byl odťat od Izraele jeden kmen.</span> <span class="verse"><a name="7">7</a>Jak to uděláme se zbývajícími Benjamínci, aby dostali ženy? My jsme přece přísahali při Hospodinu, že jim nedáme za ženu žádnou ze svých dcer."</span> <span class="verse"><a name="8">8</a>Proto se tázali: "Je někdo z izraelských kmenů, který se nedostavil k Hospodinu do Mispy?" A hle: Z Jábeše v Gileádu nepřišel do tábora na shromáždění nikdo.</span> <span class="verse"><a name="9">9</a>Byl přepočítán lid a skutečně tam nebyl nikdo z obyvatelů Jábeše v Gileádu.</span> <span class="verse"><a name="10">10</a>Pospolitost Izraele tam ihned vyslala dvanáct tisíc mužů, chrabrých bojovníků. A přikázali jim: "Jděte pobít obyvatele Jábeše v Gileádu ostřím meče, i ženy a děti.</span> <span class="verse"><a name="11">11</a>Toto je úkol, který máte splnit: Vyhubíte jako klaté všechny mužského pohlaví i každou ženu, která poznala muže a obcovala s ním."</span> <span class="verse"><a name="12">12</a>Mezi obyvateli Jábeše v Gileádu se našlo čtyři sta dívek, panen, které dosud muže nepoznaly a s mužem neobcovaly. Přivedli je do tábora v Šílu, jež je v kenaanské zemi.</span> <span class="verse"><a name="13">13</a>Celá pospolitost pak vyslala mluvčí k Benjamínovcům, kteří byli na skalisku Rimónu, aby jim vyhlásili pokoj.</span> <span class="verse"><a name="14">14</a>Tak se toho času Benjamín vrátil. Dali jim ženy, které ponechali naživu z žen z Jábeše v Gileádu, ale nebylo jich pro ně dost.</span> <span class="verse"><a name="15">15</a>Lid Benjamína litoval, neboť Hospodin způsobil mezi izraelskými kmeny trhlinu.</span> <span class="verse"><a name="16">16</a>Stařešinové pospolitosti se tázali: "Co uděláme se zbývajícími, aby dostali ženy, když ženy benjamínské byly vyhubeny?"</span> <span class="verse"><a name="17">17</a>Řekli: "Vlastnictví získané uprchlíky bude Benjamínovo, aby nebyl vyhlazen kmen z Izraele.</span> <span class="verse"><a name="18">18</a>My však jim nemůžeme dát za ženy své dcery." Izraelci se totiž zapřísahali: "Buď proklet, kdo by dal ženu Benjamínovi!"</span> <span class="verse"><a name="19">19</a>Pak řekli: "Hle, rok co rok bývá Hospodinova slavnost v Šílu, které je severně od Bét-elu, východně od silnice vystupující z Bét-elu do Šekemu a jižně od Lebóny."</span> <span class="verse"><a name="20">20</a>Benjamínovcům přikázali: "Skryjte se ve vinicích jako zálohy.</span> <span class="verse"><a name="21">21</a>Jak uvidíte, že šíloské dcery vycházejí v průvodu k tanečním rejům, vyrazte z vinic a uchvaťte si každý ženu ze šíloských dcer. Pak odejděte do benjamínské země.</span> <span class="verse"><a name="22">22</a>Kdyby přišli jejich otcové nebo bratři a chtěli před námi vést spor, řekneme jim: Smilujte se nad nimi kvůli nám. Nevzali jsme v boji ženu pro každého. Vy jste jim je přece nedali, abyste se teď provinili."</span> <span class="verse"><a name="23">23</a>Benjamínovci to tak udělali a unesli si ženy podle svého počtu z tančících dívek, které uloupili. Pak odešli a vrátili se do svého dědictví, vystavěli města a usadili se v nich.</span> <span class="verse"><a name="24">24</a>Toho času se odtamtud rozešli též Izraelci, každý ke svému kmeni a ke své čeledi, každý odešel do svého dědictví.</span> <span class="verse"><a name="25">25</a>V těch dnech neměli v Izraeli krále. Každý dělal, co uznal za správné.</span> </p></div</div></div></body></html>