<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/judg/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/judg">Judges</a> &gt <strong>Chapter 20</strong></div><p><span class="verse"><a name="1">1</a>I vytáhli všichni synové Izraele a shromáždila se celá pospolitost od Danu po Beer-šebu i gileádská země jako jeden muž k Hospodinu do Mispy.</span> <span class="verse"><a name="2">2</a>Dostavili se vůdcové všeho lidu i všechny izraelské kmeny do shromáždění Božího lidu, čtyři sta tisíc pěšáků ozbrojených meči.</span> <span class="verse"><a name="3">3</a>Benjamínovci slyšeli, že Izraelci přitáhli vzhůru do Mispy. Izraelci se tázali: "Mluvte, jak došlo k takovému zločinu?"</span> <span class="verse"><a name="4">4</a>Nato odpověděl ten lévijec, muž zavražděné ženy: "Přišel jsem se svou ženinou přenocovat do benjamínské Gibeje.</span> <span class="verse"><a name="5">5</a>Gibejští občané však proti mně povstali a obklíčili mě v noci v tom domě. Měli v úmyslu mě zavraždit. A mou ženinu zneužili tak, že zemřela.</span> <span class="verse"><a name="6">6</a>Tu jsem vzal svou ženinu, rozsekal ji na díly a rozeslal je do všech krajů izraelského dědictví, neboť oni se dopustili v Izraeli mrzké hanebnosti.</span> <span class="verse"><a name="7">7</a>Vy všichni jste přece synové Izraele. Ujměte se věci a poraďte tady."</span> <span class="verse"><a name="8">8</a>Všechen lid povstal jako jeden muž a rozhodl: "Nikdo z nás neodejde do svého stanu, nikdo z nás se neuchýlí do svého domu,</span> <span class="verse"><a name="9">9</a>a s Gibeou naložíme takto: Potáhneme proti ní, jak určí los.</span> <span class="verse"><a name="10">10</a>Vybereme ve všech izraelských kmenech deset mužů ze sta, sto z tisíce a tisíc z deseti tisíců, aby opatřovali potravu pro lid, který přitáhne proti benjamínské Gibeji, aby jí odplatil za všechnu hanebnost, které se v Izraeli dopustila."</span> <span class="verse"><a name="11">11</a>Tak se shromáždili všichni muži k městu, semknuti jako jeden muž.</span> <span class="verse"><a name="12">12</a>Izraelské kmeny vyslaly muže do všech Benjamínových čeledí s dotazem: "Co je to za zločin, k němuž u vás došlo?</span> <span class="verse"><a name="13">13</a>Ihned vydejte ty gibejské ničemy. Na smrt s nimi, ať odstraníme z Izraele zlořád!" Ale Benjamínovci nechtěli výzvy svých bratří Izraelců uposlechnout.</span> <span class="verse"><a name="14">14</a>Shromáždili se z měst do Gibeje, aby vytáhli do boje proti Izraelcům.</span> <span class="verse"><a name="15">15</a>Onoho dne bylo napočteno Benjamínovců z měst dvacet šest tisíc mužů ozbrojených meči, mimo sedm set vybraných mužů napočtených z obyvatelů Gibeje.</span> <span class="verse"><a name="16">16</a>Ze všeho toho lidu bylo sedm set vybraných mužů leváků; každý z nich vrhal kameny prakem navlas přesně a neminul se.</span> <span class="verse"><a name="17">17</a>Izraelských mužů, bez Benjamínců, bylo napočteno čtyři sta tisíc mužů ozbrojených meči, samí bojovníci.</span> <span class="verse"><a name="18">18</a>Zvedli se a táhli vzhůru do Bét-elu, aby se doptali Boha. I ptali se Izraelci: "Kdo z nás má táhnout do boje s Benjamínci první?" Hospodin odpověděl: "První bude Juda."</span> <span class="verse"><a name="19">19</a>Tak se Izraelci ráno zvedli a položili se proti Gibeji.</span> <span class="verse"><a name="20">20</a>Izraelští muži vytáhli do boje s Benjamínem a seřadili se k bitvě proti Gibeji.</span> <span class="verse"><a name="21">21</a>Tu z Gibeje vyrazili Benjamínci a vnesli onoho dne do Izraele zkázu; srazili k zemi dvaadvacet tisíc mužů.</span> <span class="verse"><a name="22">22</a>Ale lid, izraelští muži, se vzchopili a opět se seřadili k boji na místě, na němž se seřadili prvého dne.</span> <span class="verse"><a name="23">23</a>Předtím však Izraelci táhli vzhůru do Bét-elu a plakali před Hospodinem až do večera; potom se Hospodina doptali: "Máme znovu podstoupit boj se syny svého bratra Benjamína?" Hospodin odpověděl: "Táhněte proti němu!"</span> <span class="verse"><a name="24">24</a>Druhého dne se Izraelci utkali s Benjamínci.</span> <span class="verse"><a name="25">25</a>Ale i druhého dne proti nim vyrazil Benjamín z Gibeje a znovu vnesli mezi Izraelce zkázu; srazili k zemi osmnáct tisíc mužů, ačkoli všichni byli ozbrojeni meči.</span> <span class="verse"><a name="26">26</a>I táhli všichni Izraelci, totiž všechen lid, vzhůru a přišli do Bét-elu. Plakali a seděli tam před Hospodinem a postili se onoho dne až do večera; přitom přinášeli Hospodinu oběti zápalné a pokojné.</span> <span class="verse"><a name="27">27</a>Pak se Izraelci doptali Hospodina; byla tam totiž v té době schrána Boží smlouvy</span> <span class="verse"><a name="28">28</a>a v té době stával před ní Pinchas, syn Eleazara, syna Áronova. Tázali se: "Máme pokračovat dál ve válečném tažení proti synům svého bratra Benjamína, anebo toho máme nechat?" Hospodin odpověděl: "Vytáhněte, neboť zítra ti je vydám do rukou."</span> <span class="verse"><a name="29">29</a>Izrael tedy položil proti Gibeji ze všech stran zálohy.</span> <span class="verse"><a name="30">30</a>Třetího dne táhli Izraelci vzhůru proti Benjamíncům a seřadili se proti Gibeji jako už dvakrát předtím.</span> <span class="verse"><a name="31">31</a>Benjamínci vyrazili proti lidu, dali se odlákat od města a začali jako po dvakrát předtím bít a pobíjet některé z lidu. Na silnicích, z nichž jedna vystupuje do Bét-elu a druhá do Gibeje, padlo v poli asi třicet mužů z Izraele.</span> <span class="verse"><a name="32">32</a>Benjamínci si řekli: "Zase jsme je porazili jako předtím." Izraelci totiž řekli: "Utíkejme a odlákejme je od města k silnicím!"</span> <span class="verse"><a name="33">33</a>Tu se všichni izraelští muži zvedli ze svého místa a seřadili se v Baal-támaře, zatímco izraelská záloha se vyrojila ze svého stanoviště na Gibejské planině.</span> <span class="verse"><a name="34">34</a>Proti Gibeji nyní nastoupilo deset tisíc mužů vybraných ze všeho Izraele a nastal urputný boj. Benjamínci ovšem nevěděli, že jim hrozí záhuba.</span> <span class="verse"><a name="35">35</a>I porazil Hospodin Benjamína před Izraelem. Izraelci vnesli onoho dne do Benjamína zkázu; padlo dvacet pět tisíc sto mužů, všichni ozbrojení meči.</span> <span class="verse"><a name="36">36</a>Benjamínci viděli, že jsou poraženi. Izraelští muži vyklizovali před Benjamínem prostor, protože spoléhali na zálohu, kterou zřídili proti Gibeji.</span> <span class="verse"><a name="37">37</a>Muži ze zálohy přispěchali a zaútočili na Gibeu. Záloha přitáhla a vybila celé město ostřím meče.</span> <span class="verse"><a name="38">38</a>Izraelští muži byli domluveni se zálohou, že jim dá znamení dýmem vystupujícím z města.</span> <span class="verse"><a name="39">39</a>Proto se izraelští muži v bitvě obrátili k Benjamíncům zády. Benjamín začal pobíjet a dobíjet izraelské muže, asi třicet mužů. Řekli si: "Teď už jsme je nadobro porazili jako v první bitvě."</span> <span class="verse"><a name="40">40</a>Vtom začal vystupovat z města sloup dýmu. Když se Benjamín ohlédl dozadu, spatřil, jak vystupuje kouř z města k nebi jako při celopalu.</span> <span class="verse"><a name="41">41</a>Tu se k nim izraelští muži obrátili čelem. Benjamínci se zhrozili, neboť viděli, že jim hrozí záhuba.</span> <span class="verse"><a name="42">42</a>Dali se před izraelskými muži na ústup cestou k poušti, avšak boji neunikli, a ti, kteří vyrazili z měst, vnášeli mezi ně zkázu.</span> <span class="verse"><a name="43">43</a>Obklíčili Benjamína, pronásledovali jej bez oddechu až na východ od Gibeje a deptali ho.</span> <span class="verse"><a name="44">44</a>Tenkrát padlo z Benjamína osmnáct tisíc mužů, samí válečníci.</span> <span class="verse"><a name="45">45</a>Někteří se obrátili a dali na útěk do pouště ke skalisku Rimónu. Izraelci paběrkovali po silnicích a pochytali pět tisíc mužů. Hnali je až do Gideómu a pobili z nich ještě dva tisíce mužů.</span> <span class="verse"><a name="46">46</a>Všech padlých z Benjamína bylo onoho dne pětadvacet tisíc mužů ozbrojených meči, samí válečníci.</span> <span class="verse"><a name="47">47</a>Ale šest set mužů se obrátilo a uteklo do pouště ke skalisku Rimónu; zůstali na skalisku Rimónu čtyři měsíce.</span> <span class="verse"><a name="48">48</a>Izraelští muži se vrátili k Benjamínovcům a pobili je ostřím meče, pobili všechno, co v městě zůstalo, i dobytek, všechno, nač přišli; také všechna města, do nichž přišli, vypálili.</span> </p></div</div></div></body></html>