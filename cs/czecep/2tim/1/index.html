<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2tim">2 Timothy</a> &gt <strong>Chapter 1</strong></div><p><span class="verse"><a name="1">1</a>Pavel, z vůle Boží apoštol Krista Ježíše, poslaný hlásat zaslíbený život v Kristu Ježíši -</span> <span class="verse"><a name="2">2</a>Timoteovi, milovanému synu: Milost, milosrdenství a pokoj od Boha Otce a Krista Ježíše, našeho Pána.</span> <span class="verse"><a name="3">3</a>Děkuji za tebe Bohu, kterému sloužím s čistým svědomím jako moji předkové, když na tebe neustále myslím ve svých modlitbách ve dne v noci.</span> <span class="verse"><a name="4">4</a>Vzpomínám na tvé slzy a toužím tě spatřit, aby moje radost byla úplná.</span> <span class="verse"><a name="5">5</a>Připomínám si tvou upřímnou víru, kterou měla už tvá babička Lóis a tvá matka Euniké, a kterou máš, jak jsem přesvědčen, i ty.</span> <span class="verse"><a name="6">6</a>Proto ti kladu na srdce, abys rozněcoval oheň Božího daru, kterého se ti dostalo vzkládáním mých rukou.</span> <span class="verse"><a name="7">7</a>Neboť Bůh nám nedal ducha bázlivosti, nýbrž ducha síly, lásky a rozvahy.</span> <span class="verse"><a name="8">8</a>Nestyď se tedy vydávat svědectví o našem Pánu; ani za mne, jeho vězně, se nestyď, nýbrž snášej spolu se mnou všechno zlé pro evangelium. K tomu ti dá sílu Bůh,</span> <span class="verse"><a name="9">9</a>který nás spasil a povolal svatým povoláním ne pro naše skutky, nýbrž ze svého rozhodnutí a z milosti, kterou nám daroval v Kristu Ježíši před věčnými časy</span> <span class="verse"><a name="10">10</a>a nyní zjevil příchodem našeho Spasitele Ježíše Krista. On zlomil moc smrti a zjevil nepomíjející život v evangeliu.</span> <span class="verse"><a name="11">11</a>K jeho zvěstování jsem já byl ustanoven hlasatelem, apoštolem a učitelem.</span> <span class="verse"><a name="12">12</a>Proto také všechno snáším a nestydím se vydávat svědectví, neboť vím, komu jsem uvěřil. Jsem přesvědčen, že on má moc chránit, co mi svěřil, až do onoho dne.</span> <span class="verse"><a name="13">13</a>Měj za vzor zdravých slov to, co jsi slyšel ode mne ve víře a lásce, která nás spojuje v Kristu Ježíši.</span> <span class="verse"><a name="14">14</a>Svěřený poklad chraň mocí Ducha svatého, který v nás přebývá.</span> <span class="verse"><a name="15">15</a>Víš, že se ode mne odvrátili všichni v Asii, mezi nimi Fygelos a Hermogenés.</span> <span class="verse"><a name="16">16</a>Kéž Pán prokáže milosrdenství Oneziforově rodině. Několikrát mě potěšil a nestyděl se za mé řetězy;</span> <span class="verse"><a name="17">17</a>když přišel do Říma, usilovně mě hledal, až mě našel.</span> <span class="verse"><a name="18">18</a>Kéž mu Pán dá, aby u něho našel milosrdenství v onen den. A jaké služby vykonal v Efezu, víš nejlépe sám.</span> </p></div</div></div></body></html>