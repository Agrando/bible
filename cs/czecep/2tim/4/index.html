<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Před Bohem a Kristem Ježíšem, který bude soudit živé i mrtvé, tě zapřísahám pro jeho příchod a jeho království:</span> <span class="verse"><a name="2">2</a>Hlásej slovo Boží, ať přijdeš vhod či nevhod, usvědčuj, domlouvej, napomínej v trpělivém vyučování.</span> <span class="verse"><a name="3">3</a>Neboť přijde doba, kdy lidé nesnesou zdravé učení, a podle svých choutek si seženou učitele, kteří by vyhověli jejich přáním.</span> <span class="verse"><a name="4">4</a>Odvrátí sluch od pravdy a přikloní se k bájím.</span> <span class="verse"><a name="5">5</a>Avšak ty buď ve všem střízlivý, snášej útrapy, konej dílo zvěstovatele evangelia a cele se věnuj své službě.</span> <span class="verse"><a name="6">6</a>Neboť já již budu obětován, přišel čas mého odchodu.</span> <span class="verse"><a name="7">7</a>Dobrý boj jsem bojoval, běh jsem dokončil, víru zachoval.</span> <span class="verse"><a name="8">8</a>Nyní je pro mne připraven vavřín spravedlnosti, který mi dá v onen den Pán, ten spravedlivý soudce. A nejen mně, nýbrž všem, kdo s láskou vyhlížejí jeho příchod.</span> <span class="verse"><a name="9">9</a>Pospěš si, abys přišel za mnou co nejdřív.</span> <span class="verse"><a name="10">10</a>Démas mě totiž opustil, protože více miloval tento svět, a odešel do Tesaloniky. Krescens odešel do Galacie, Titus do Dalmácie.</span> <span class="verse"><a name="11">11</a>Jediný Lukáš je se mnou. Marka vezmi s sebou, bude mi užitečný jako pomocník.</span> <span class="verse"><a name="12">12</a>Tychika jsem poslal do Efezu.</span> <span class="verse"><a name="13">13</a>Plášť, který jsem nechal v Troadě u Karpa, přines s sebou, též knihy a zvláště pergamen.</span> <span class="verse"><a name="14">14</a>Kovář Alexandr mi způsobil mnoho zlého. Odplatí mu Pán podle jeho činů.</span> <span class="verse"><a name="15">15</a>Také ty si dej před ním pozor. Velmi se totiž stavěl proti našim slovům.</span> <span class="verse"><a name="16">16</a>Při mé první obhajobě nikdo při mně nebyl, všichni mě opustili. Kéž jim to Bůh nepočítá!</span> <span class="verse"><a name="17">17</a>Pán však při mně stál a dal mi sílu, abych mohl dovršit zvěstování evangelia, a slyšeli je všichni pohané; a byl jsem vysvobozen ze lví tlamy.</span> <span class="verse"><a name="18">18</a>Pán mě vysvobodí ze všeho zlého a zachová pro své nebeské království. Jemu patří sláva na věky věků, amen.</span> <span class="verse"><a name="19">19</a>Pozdravuj Prisku a Akvilu a rodinu Oneziforovu.</span> <span class="verse"><a name="20">20</a>Erastos zůstal v Korintu. Trofima jsem nechal v Milétu, protože byl nemocen.</span> <span class="verse"><a name="21">21</a>Pospěš si, abys přišel, než nastane zima. Pozdravuje tě Eubulos, Pudens, Linus, Klaudia a všichni bratří.</span> <span class="verse"><a name="22">22</a>Pán buď s tvým duchem. Milost s vámi.</span> </p></div</div></div></body></html>