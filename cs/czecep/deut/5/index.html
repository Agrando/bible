<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/deut/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/deut">Deuteronomy</a> &gt <strong>Chapter 5</strong></div><p><span class="verse"><a name="1">1</a>Mojžíš svolal celý Izrael a řekl jim: Slyš, Izraeli, nařízení a práva, která vám dnes vyhlašuji. Učte se jim a bedlivě je dodržujte.</span> <span class="verse"><a name="2">2</a>Hospodin, náš Bůh, s námi uzavřel na Chorébu smlouvu.</span> <span class="verse"><a name="3">3</a>Tuto smlouvu neuzavřel Hospodin jen s našimi otci, ale s námi všemi, kteří jsme tu dnes naživu.</span> <span class="verse"><a name="4">4</a>Tváří v tvář mluvil s vámi Hospodin na hoře zprostředku ohně.</span> <span class="verse"><a name="5">5</a>Já jsem stál v oné době mezi Hospodinem a vámi, abych vám oznámil Hospodinovo slovo, protože jste se báli ohně a nevystoupili jste na horu. Řekl:</span> <span class="verse"><a name="6">6</a>"Já jsem Hospodin, tvůj Bůh; já jsem tě vyvedl z egyptské země, z domu otroctví.</span> <span class="verse"><a name="7">7</a>Nebudeš mít jiného boha mimo mne.</span> <span class="verse"><a name="8">8</a>Nezobrazíš si Boha zpodobením ničeho, co je nahoře na nebi, dole na zemi nebo ve vodách pod zemí.</span> <span class="verse"><a name="9">9</a>Nebudeš se ničemu takovému klanět ani tomu sloužit. Já Hospodin, tvůj Bůh, jsem Bůh žárlivě milující. Stíhám vinu otců na synech i do třetího a čtvrtého pokolení těch, kteří mě nenávidí,</span> <span class="verse"><a name="10">10</a>ale prokazuji milosrdenství tisícům pokolení těch, kteří mě milují a má přikázání zachovávají.</span> <span class="verse"><a name="11">11</a>Nezneužiješ jména Hospodina, svého Boha. Hospodin nenechá bez trestu toho, kdo by jeho jména zneužíval.</span> <span class="verse"><a name="12">12</a>Dbej na den odpočinku, aby ti byl svatý, jak ti přikázal Hospodin, tvůj Bůh.</span> <span class="verse"><a name="13">13</a>Šest dní budeš pracovat a dělat všechnu svou práci.</span> <span class="verse"><a name="14">14</a>Ale sedmý den je den odpočinutí Hospodina, tvého Boha. Nebudeš dělat žádnou práci ani ty ani tvůj syn a tvá dcera ani tvůj otrok a tvá otrokyně ani tvůj býk a tvůj osel, žádné tvé dobytče ani tvůj host, který žije v tvých branách, aby odpočinul tvůj otrok a tvá otrokyně tak jako ty.</span> <span class="verse"><a name="15">15</a>Pamatuj, že jsi byl otrokem v egyptské zemi a že tě Hospodin, tvůj Bůh, odtud vyvedl pevnou rukou a vztaženou paží. Proto ti přikázal Hospodin, tvůj Bůh, dodržovat den odpočinku.</span> <span class="verse"><a name="16">16</a>Cti svého otce i matku, jak ti přikázal Hospodin, tvůj Bůh, abys byl dlouho živ a dobře se ti vedlo na zemi, kterou ti dává Hospodin, tvůj Bůh.</span> <span class="verse"><a name="17">17</a>Nezabiješ. fehlt/missing</span> <span class="verse"><a name="18">18</a>Nesesmilníš. fehlt/missing</span> <span class="verse"><a name="19">19</a>Nepokradeš. fehlt/missing</span> <span class="verse"><a name="20">20</a>Nevydáš proti svému bližnímu falešné svědectví.</span> <span class="verse"><a name="21">21</a>Nebudeš dychtit po ženě svého bližního. Nebudeš toužit po domě svého bližního ani po jeho poli ani po jeho otroku ani po jeho otrokyni ani po jeho býku ani po jeho oslu, vůbec po ničem, co patří tvému bližnímu."</span> <span class="verse"><a name="22">22</a>Tato slova mluvil Hospodin k celému vašemu shromáždění na hoře zprostředku ohně, oblaku a mrákoty mocným hlasem a víc nepřipojil. Napsal je na dvě kamenné desky a dal je mně.</span> <span class="verse"><a name="23">23</a>Jakmile jste uslyšeli hlas zprostředku tmy, zatímco hora planula ohněm, přistoupili jste ke mně, všichni představitelé vašich kmenů a vaši starší,</span> <span class="verse"><a name="24">24</a>a řekli jste: "Hle, Hospodin, náš Bůh, nám ukázal svou slávu a velikost. Slyšeli jsme jeho hlas zprostředku ohně a viděli jsme dnešního dne, že Bůh mluví s člověkem a ten může zůstat naživu.</span> <span class="verse"><a name="25">25</a>Ale proč bychom teď měli zemřít? Vždyť nás tento veliký oheň pozře. Uslyšíme-li ještě dál hlas Hospodina, svého Boha, zemřeme.</span> <span class="verse"><a name="26">26</a>Kdo ze všeho tvorstva by mohl slyšet hlas živého Boha, mluvícího zprostředku ohně, jako slyšíme my, a zůstat naživu?</span> <span class="verse"><a name="27">27</a>Přistup k němu ty a vyslechni všechno, co Hospodin, náš Bůh, řekne. Ty nám pak vypovíš všechno, co k tobě promluví Hospodin, náš Bůh, a my to vyposlechneme a učiníme."</span> <span class="verse"><a name="28">28</a>Hospodin vyslechl vaše slova, když jste mluvili ke mně, a řekl mi: "Vyslechl jsem slova tohoto lidu, jak mluvili k tobě. Dobře to všechno pověděli.</span> <span class="verse"><a name="29">29</a>Kéž mají stále takové srdce, aby se mě báli po všechny dny a dbali na všechny mé příkazy, aby se jim i jejich synům vždycky vedlo dobře.</span> <span class="verse"><a name="30">30</a>Jdi, řekni jim: »Vraťte se do svých stanů.«</span> <span class="verse"><a name="31">31</a>Ty však zde u mne stůj a já ti sdělím všechna přikázání, nařízení a práva, kterým je budeš učit, aby je dodržovali v zemi, kterou jim dávám do vlastnictví."</span> <span class="verse"><a name="32">32</a>Bedlivě dodržujte, co vám přikázal Hospodin, váš Bůh, neuchylujte se napravo ani nalevo.</span> <span class="verse"><a name="33">33</a>Musíte se ve všem držet cesty, kterou vám Hospodin, váš Bůh, přikázal jít, a tak zůstanete naživu, dobře se vám povede a budete dlouho živi v zemi, kterou máte obsadit.</span> </p></div</div></div></body></html>