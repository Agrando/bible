<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>Jste synové Hospodina, svého Boha. Nebudete si pro mrtvého dělat smuteční zářezy, ani mezi očima lysinu.</span> <span class="verse"><a name="2">2</a>Jsi přece svatý lid Hospodina, svého Boha. Tebe si Hospodin vyvolil ze všech lidských pokolení, která jsou na tváři země, abys byl jeho lidem, zvláštním vlastnictvím.</span> <span class="verse"><a name="3">3</a>Nesmíš jíst nic ohavného.</span> <span class="verse"><a name="4">4</a>Smíte jíst tato zvířata: býka, ovci a kozu,</span> <span class="verse"><a name="5">5</a>jelena, gazelu, daňka, kozorožce, antilopu díšona, tura stepního a divokou kozu,</span> <span class="verse"><a name="6">6</a>zkrátka všechna zvířata, která mají kopyta rozdělená tak, že jsou obě kopyta úplně rozpolcená, přežvýkavce mezi zvířaty; ty jíst smíte.</span> <span class="verse"><a name="7">7</a>Z přežvýkavců, z těch, co mají kopyta rozdělená rozpolcením, nesmíte však jíst velblouda, zajíce a damana. Jsou to přežvýkavci, ale kopyta nemají úplně rozdělená; budou pro vás nečistí.</span> <span class="verse"><a name="8">8</a>Ani vepře; má sice kopyta rozdělená, ale nepřežvykuje; bude pro vás nečistý. Jejich maso nesmíte jíst, jejich zdechliny se nedotknete.</span> <span class="verse"><a name="9">9</a>Ze všeho, co je ve vodě, smíte jíst toto: všechno, co má ploutve a šupiny. To smíte jíst.</span> <span class="verse"><a name="10">10</a>Co nemá ploutve ani šupiny, jíst nesmíte; bude to pro vás nečisté.</span> <span class="verse"><a name="11">11</a>Smíte jíst všechno čisté ptactvo.</span> <span class="verse"><a name="12">12</a>Jen tyto z nich jíst nesmíte: orla, orlosupa a orla mořského,</span> <span class="verse"><a name="13">13</a>luňáka, jestřába a různé druhy supů,</span> <span class="verse"><a name="14">14</a>žádný druh havranů,</span> <span class="verse"><a name="15">15</a>pštrosa, sovu, racka a různé druhy sokolů,</span> <span class="verse"><a name="16">16</a>kulicha, výra a sovu pálenou,</span> <span class="verse"><a name="17">17</a>pelikána, mrchožrouta a kormorána,</span> <span class="verse"><a name="18">18</a>čápa a různé druhy volavek, dudka a netopýra.</span> <span class="verse"><a name="19">19</a>Nečistá bude pro vás i všechna létající havěť; nesmí se jíst.</span> <span class="verse"><a name="20">20</a>Všechno čisté ptactvo jíst smíte.</span> <span class="verse"><a name="21">21</a>Nesmíte jíst žádnou zdechlinu. Buď ji dáš bezdomovci, který žije v tvých branách, aby ji jedl, nebo ji prodáš cizinci. Vždyť jsi svatý lid Hospodina, svého Boha. Nebudeš vařit kůzle v mléce jeho matky.</span> <span class="verse"><a name="22">22</a>Budeš odvádět desátky z veškeré úrody své setby, která každoročně na poli vyroste.</span> <span class="verse"><a name="23">23</a>Na místě, které si on vyvolí, aby tam přebývalo jeho jméno, budeš jíst před Hospodinem, svým Bohem, desátky ze svého obilí, moštu a čerstvého oleje i prvorozených kusů svého skotu a bravu, aby ses učil bát Hospodina, svého Boha, po všechny dny.</span> <span class="verse"><a name="24">24</a>Kdybys měl dlouhou cestu a nemohl je donést, protože místo, které vyvolí Hospodin, tvůj Bůh, aby tam spočinulo jeho jméno, bude od tebe vzdáleno, až Hospodin, tvůj Bůh, ti požehná,</span> <span class="verse"><a name="25">25</a>směníš je za stříbro, stříbro zavážeš, vezmeš do ruky a půjdeš na místo, které si Hospodin, tvůj Bůh, vyvolí.</span> <span class="verse"><a name="26">26</a>Tam koupíš za to stříbro všechno, po čem zatoužíš, skot, brav, víno, opojný nápoj, cokoli budeš chtít, a budeš jíst před Hospodinem, svým Bohem, a radovat se i se svým domem.</span> <span class="verse"><a name="27">27</a>Ani lévijce, který žije v tvých branách, nenecháš opuštěného, protože nemá s tebou podíl ani dědictví.</span> <span class="verse"><a name="28">28</a>Každého třetího roku odneseš všechny desátky ze své úrody toho roku a složíš je ve svých branách.</span> <span class="verse"><a name="29">29</a>I přijde lévijec, protože nemá s tebou podíl ani dědictví, a bezdomovec, sirotek a vdova, kteří žijí v tvých branách, a budou jíst dosyta, aby ti Hospodin, tvůj Bůh, žehnal při každé práci, kterou bude tvá ruka konat.</span> </p></div</div></div></body></html>