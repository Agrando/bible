<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/josh/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/josh">Joshua</a> &gt <strong>Chapter 19</strong></div><p><span class="verse"><a name="1">1</a>Druhý los vyšel Šimeónovi, totiž pokolení Šimeónovců pro jejich čeledi. Jejich dědičný podíl byl uprostřed podílu Judovců.</span> <span class="verse"><a name="2">2</a>Patřila jim dědičným podílem: Beer-šeba, Šeba a Mólada,</span> <span class="verse"><a name="3">3</a>Chasal-šúal, Bála a Asem,</span> <span class="verse"><a name="4">4</a>Eltólad, Betúl a Chorma,</span> <span class="verse"><a name="5">5</a>Siklag, Bét-markabót a Chasarsúsa,</span> <span class="verse"><a name="6">6</a>Bét-lebaót a Šarúchen, třináct měst i s dvorci;</span> <span class="verse"><a name="7">7</a>Ajin, Rimón, Eter a Ašan, čtyři města i s dvorci.</span> <span class="verse"><a name="8">8</a>Také všechny dvorce, které byly v okolí těch měst až po Baalat-beer a Ramat-negeb. To je dědičný podíl pokolení Šimeónovců pro jejich čeledi.</span> <span class="verse"><a name="9">9</a>Dědičný podíl Šimeónovců byl v oblasti Judovců. Protože podíl Judovců byl pro ně příliš velký, dostali Šimeónovci dědičný podíl uprostřed jejich podílu.</span> <span class="verse"><a name="10">10</a>Třetí los byl vytažen Zabulónovcům pro jejich čeledi. Pomezí jejich dědičného podílu sahalo až k Sarídu.</span> <span class="verse"><a name="11">11</a>Jejich hranice stoupá na západ, k Mareále. Dotýká se Dabešetu a sleduje potok naproti Jokneámu.</span> <span class="verse"><a name="12">12</a>Od Sarídu jde zpět přímo na východ k pomezí Kislótu pod Táborem, táhne se k Daberatu a vystupuje k Jáfiji.</span> <span class="verse"><a name="13">13</a>Odtud pokračuje přímo na východ do Gat-cheferu a Et-kasínu, vede k Rimónu a zabočuje k Néji.</span> <span class="verse"><a name="14">14</a>Tam se hranice stáčí na sever k Chanatónu a vybíhá do údolí Jiftach-elu.</span> <span class="verse"><a name="15">15</a>Patří jim také Katat, Nahalal, Šimrón, Jidala a Bét-lechem, dvanáct měst i s dvorci.</span> <span class="verse"><a name="16">16</a>Tato města i s dvorci jsou dědičným podílem Zabulónovců pro jejich čeledi.</span> <span class="verse"><a name="17">17</a>Čtvrtý los vyšel Isacharovi, totiž Isacharovcům pro jejich čeledi.</span> <span class="verse"><a name="18">18</a>Jejich pomezí sahalo až k Jizreelu a patří k němu Kesulót a Šúnem,</span> <span class="verse"><a name="19">19</a>Chafarajim, Šíon a Anacharat,</span> <span class="verse"><a name="20">20</a>Rabít, Kišjón a Ebes,</span> <span class="verse"><a name="21">21</a>Remet, Én-ganím, Én-chada a Bét-pases.</span> <span class="verse"><a name="22">22</a>Hranice se dotýká Tábora, táhne se k Šachasímu a Bét-šemeši a vybíhá k Jordánu, šestnáct měst i s dvorci.</span> <span class="verse"><a name="23">23</a>Ta města i s dvorci jsou dědičným podílem pokolení Isacharovců pro jejich čeledi.</span> <span class="verse"><a name="24">24</a>Pátý los vyšel pokolení Ašerovců pro jejich čeledi.</span> <span class="verse"><a name="25">25</a>Připadlo jim pomezí: Chelkat, Chalí, Beten a Akšáf,</span> <span class="verse"><a name="26">26</a>Alamelek, Ameád a Mišál. Hranice se na západě dotýká Karmelu a ramene říčky Libnátu.</span> <span class="verse"><a name="27">27</a>Obrací se na východ k Bét-dágonu, dotýká se území zabulónského a údolí Jiftach-elu na severu, táhne se k Bét-emeku a Neíelu a vede nalevo ke Kabúlu</span> <span class="verse"><a name="28">28</a>a přes Ebrón, Rechób, Chamón a Kánu až k velkému Sidónu.</span> <span class="verse"><a name="29">29</a>Pak se hranice vrací k Rámě a až k opevněnému městu Týru. Vrací se k Chose a mezi Chebelem a Akzíbem vybíhá k moři.</span> <span class="verse"><a name="30">30</a>Patří jim také Uma, Afek a Rechób, dvaadvacet měst i s dvorci.</span> <span class="verse"><a name="31">31</a>Tato města i s dvorci jsou dědičným podílem pokolení Ašerovců pro jejich čeledi.</span> <span class="verse"><a name="32">32</a>Šestý los vyšel Neftalíovcům, totiž Neftalíovcům pro jejich čeledi.</span> <span class="verse"><a name="33">33</a>Připadalo jim pomezí od Chelefu, od božiště v Saananímu, přes Adamí-nekeb a Jabneel k Lakúmu; vybíhá k Jordánu.</span> <span class="verse"><a name="34">34</a>Pak se hranice vrací na západ k Aznótu pod Táborem a táhne se odtud k Chúkoku. Na jihu se dotýká území zabulónského, na západě ašerského a na východě u Jordánu judského.</span> <span class="verse"><a name="35">35</a>Patří jim i opevněná města: Sidím, Ser a Chamát, Rakat, Kineret,</span> <span class="verse"><a name="36">36</a>Adama, Ráma a Chasór,</span> <span class="verse"><a name="37">37</a>Kedeš, Edreí a Én-chasór,</span> <span class="verse"><a name="38">38</a>Jirón, Migdal-el, Chorem, Bét-anat a Bét-šemeš, devatenáct měst i s dvorci.</span> <span class="verse"><a name="39">39</a>Ta města i s dvorci jsou dědičným podílem pokolení Neftalíovců pro jejich čeledi.</span> <span class="verse"><a name="40">40</a>Sedmý los vyšel pokolení Danovců pro jejich čeledi.</span> <span class="verse"><a name="41">41</a>Pomezí jejich dědičného podílu tvořily: Sorea, Eštaól a Ír-šemeš,</span> <span class="verse"><a name="42">42</a>Šaalabín, Ajalón a Jitla,</span> <span class="verse"><a name="43">43</a>Elón, Timnata a Ekrón,</span> <span class="verse"><a name="44">44</a>Elteke, Gibetón a Baalat,</span> <span class="verse"><a name="45">45</a>Jehúd, Bené-berak a Gat-rimón,</span> <span class="verse"><a name="46">46</a>vody Jarkónu a Rakónu s pomezím naproti Jafě.</span> <span class="verse"><a name="47">47</a>Avšak Danovci o své území přišli. Vytáhli proto do boje s Lešemem a dobyli jej. Vybili jej ostřím meče, obsadili jej a usídlili se v něm. Přejmenovali Lešem na Dan podle svého praotce Dana.</span> <span class="verse"><a name="48">48</a>Tato města i s dvorci jsou dědičným podílem pokolení Danovců pro jejich čeledi.</span> <span class="verse"><a name="49">49</a>Tak ukončili přidělování země do dědictví podle jednotlivých území. Jozuovi, synu Núnovu, dali Izraelci dědičný podíl mezi sebou.</span> <span class="verse"><a name="50">50</a>Podle Hospodinova rozkazu dali mu město, které si vyžádal, totiž Timnat-serach v Efrajimském pohoří. Vybudoval město a usadil se v něm.</span> <span class="verse"><a name="51">51</a>Toto jsou dědičné podíly, které kněz Eleazar, Jozue, syn Núnův, a představitelé rodů přidělili losem izraelským pokolením v Šílu před Hospodinem u vchodu do stanu setkávání. A skončilo přidělování země.</span> </p></div</div></div></body></html>