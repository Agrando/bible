<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/josh">Joshua</a> &gt <strong>Chapter 4</strong></div><p><span class="verse"><a name="1">1</a>Když celý ten pronárod do jednoho přešel Jordán, řekl Hospodin Jozuovi:</span> <span class="verse"><a name="2">2</a>"Vyberte si z lidu dvanáct mužů, po jednom z každého kmene,</span> <span class="verse"><a name="3">3</a>a přikažte jim: Vyneste zprostřed Jordánu, odtud, kde nepohnutě stály nohy kněží, dvanáct kamenů, vezměte je s sebou a složte je na místě, kde této noci přenocujete."</span> <span class="verse"><a name="4">4</a>Jozue tedy povolal dvanáct mužů, které z Izraelců určil, po jednom z každého kmene,</span> <span class="verse"><a name="5">5</a>a řekl jim: "Jděte před schránu Hospodina, svého Boha, doprostřed Jordánu. Každý si vyzvedne na rameno jeden kámen, podle počtu kmenů Izraelců.</span> <span class="verse"><a name="6">6</a>To bude mezi vámi na znamení. Až se v budoucnu budou vaši synové vyptávat: »Čím jsou pro vás tyto kameny?«,</span> <span class="verse"><a name="7">7</a>odpovíte jim: »Vody Jordánu se rozestoupily před schránou Hospodinovy smlouvy; když procházela Jordánem, vody Jordánu se rozestoupily.« Tyto kameny budou Izraelcům pamětným znamením navěky."</span> <span class="verse"><a name="8">8</a>Izraelci učinili, jak Jozue přikázal. Vynesli zprostřed Jordánu dvanáct kamenů podle počtu kmenů Izraelců, jak Jozuovi uložil Hospodin, a přešli s nimi na místo, kde se chystali přenocovat; tam je složili.</span> <span class="verse"><a name="9">9</a>Též na místě uprostřed Jordánu, kde stály nohy kněží nesoucích schránu smlouvy, postavil Jozue dvanáct kamenů a ty tam jsou až dodnes.</span> <span class="verse"><a name="10">10</a>Kněží nesoucí schránu stáli uprostřed Jordánu, dokud nebylo vykonáno úplně všechno, co podle Hospodinova příkazu uložil Jozue lidu, jak Jozuovi přikázal Mojžíš. Lid pak rychle přešel.</span> <span class="verse"><a name="11">11</a>Když přešel všechen lid do jednoho, přešla také Hospodinova schrána i kněží, kteří byli před lidem.</span> <span class="verse"><a name="12">12</a>V čele Izraelců přešli vojensky seřazeni též Rúbenovci, Gádovci a polovina kmene Manasesova, jak jim uložil Mojžíš.</span> <span class="verse"><a name="13">13</a>Kolem čtyřiceti tisíc vojáků táhlo ve zbroji před Hospodinem do boje na Jerišské pustiny.</span> <span class="verse"><a name="14">14</a>Onoho dne vyvýšil Hospodin Jozua před očima celého Izraele, takže měli před ním bázeň po celý jeho život, jako měli bázeň před Mojžíšem.</span> <span class="verse"><a name="15">15</a>Hospodin řekl Jozuovi:</span> <span class="verse"><a name="16">16</a>"Přikaž kněžím nesoucím schránu svědectví, ať vystoupí z Jordánu."</span> <span class="verse"><a name="17">17</a>Jozue tedy kněžím přikázal: "Vystupte z Jordánu."</span> <span class="verse"><a name="18">18</a>Sotva však kněží nesoucí schránu Hospodinovy smlouvy zprostřed Jordánu vystoupili, hned jak se nohy kněží odtrhly ode dna a stanuly na suchu, vrátily se vody Jordánu na své místo a rozlévaly se jako předtím daleko z břehů.</span> <span class="verse"><a name="19">19</a>Desátého dne prvního měsíce vystoupil lid z Jordánu. Utábořili se v Gilgálu, při východním okraji Jericha.</span> <span class="verse"><a name="20">20</a>Oněch dvanáct kamenů, které vzali z Jordánu, postavil Jozue v Gilgálu.</span> <span class="verse"><a name="21">21</a>Řekl Izraelcům: "Až se v budoucnu budou vaši synové vyptávat svých otců: »Co je to za kameny?«,</span> <span class="verse"><a name="22">22</a>seznamte své syny s tímto: Izrael přešel tento Jordán po suchu.</span> <span class="verse"><a name="23">23</a>Hospodin, váš Bůh, vysušil před vámi vody Jordánu, dokud jste nepřešli, jako to učinil Hospodin, váš Bůh, s Rákosovým mořem, které před vámi vysušil, dokud jste nepřešli,</span> <span class="verse"><a name="24">24</a>aby poznaly všechny národy země, jak mocná je ruka Hospodinova, a abyste se báli Hospodina, svého Boha, po všechny dny."</span> </p></div</div></div></body></html>