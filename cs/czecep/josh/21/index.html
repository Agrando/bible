<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/josh/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/josh">Joshua</a> &gt <strong>Chapter 21</strong></div><p><span class="verse"><a name="1">1</a>Představitelé lévijských rodů přistoupili ke knězi Eleazarovi a k Jozuovi, synu Núnovu, a k představitelům rodů izraelských pokolení.</span> <span class="verse"><a name="2">2</a>Mluvili k nim v Šílu, v kenaanské zemi, takto: "Hospodin přikázal skrze Mojžíše, aby nám byla dána města k bydlení i pastviny při nich pro náš dobytek."</span> <span class="verse"><a name="3">3</a>Izraelci dali tedy lévijcům podle Hospodinova rozkazu ze svého dědičného podílu tato města s pastvinami:</span> <span class="verse"><a name="4">4</a>Los vyšel čeledím Kehatovců. Synům kněze Árona mezi lévijci bylo losem určeno třináct měst z pokolení Judova, Šimeónova a Benjamínova.</span> <span class="verse"><a name="5">5</a>Zbývajícím Kehatovcům bylo losem určeno deset měst z čeledí pokolení Efrajimova, z pokolení Danova a poloviny pokolení Manasesova.</span> <span class="verse"><a name="6">6</a>Geršónovcům bylo losem určeno třináct měst z čeledí pokolení Isacharova, Ašerova, Neftalíova a poloviny pokolení Manasesova v Bášanu.</span> <span class="verse"><a name="7">7</a>Meraríovcům bylo určeno dvanáct měst z pokolení Rúbenova, Gádova a Zabulónova podle jejich čeledí. -</span> <span class="verse"><a name="8">8</a>Izraelci určili losem lévijcům tato města i s pastvinami, jak to přikázal Hospodin skrze Mojžíše.</span> <span class="verse"><a name="9">9</a>Z pokolení Judovců a Šimeónovců dali jménem uvedená města.</span> <span class="verse"><a name="10">10</a>Připadla Áronovcům z čeledí Kehatovců mezi lévijci, protože jim padl los nejprve.</span> <span class="verse"><a name="11">11</a>Dali jim Kirjat-arbu, město otce Anókova, to je Chebrón, v pohoří Judském, a pastviny kolem něho.</span> <span class="verse"><a name="12">12</a>Ale pole toho města a jeho dvorce dali do trvalého vlastnictví Kálebovi, synu Jefunovu.</span> <span class="verse"><a name="13">13</a>Synům kněze Árona dali jako útočištné město pro toho, kdo zabil, Chebrón i s pastvinami; dále Libnu i s pastvinami,</span> <span class="verse"><a name="14">14</a>Jatír i s pastvinami a Eštemóu i s pastvinami,</span> <span class="verse"><a name="15">15</a>Cholón i s pastvinami a Debír i s pastvinami,</span> <span class="verse"><a name="16">16</a>Ajin i s pastvinami, Jutu i s pastvinami, Bét-šemeš i s pastvinami, devět měst z těchto dvou kmenů. -</span> <span class="verse"><a name="17">17</a>Z pokolení Benjamínova: Gibeón i s pastvinami, Gebu i s pastvinami,</span> <span class="verse"><a name="18">18</a>Anatót i s pastvinami a Almón i s pastvinami, čtyři města.</span> <span class="verse"><a name="19">19</a>Všech měst pro Áronovce, kněží, bylo třináct, i s pastvinami.</span> <span class="verse"><a name="20">20</a>Čeledím Kehatovců, lévijcům, kteří zbyli z Kehatovců, byla losem určena města z pokolení Efrajimova.</span> <span class="verse"><a name="21">21</a>Jako útočištné město pro toho, kdo zabil, jim dali Šekem i s pastvinami v pohoří Efrajimském, dále Gezer i s pastvinami,</span> <span class="verse"><a name="22">22</a>Kibsajim i s pastvinami a Bét-chorón i s pastvinami, čtyři města. -</span> <span class="verse"><a name="23">23</a>Z pokolení Danova: Elteke i s pastvinami, Gibetón i s pastvinami,</span> <span class="verse"><a name="24">24</a>Ajalón i s pastvinami, Gat-rimón i s pastvinami, čtyři města. -</span> <span class="verse"><a name="25">25</a>Z poloviny pokolení Manasesova: Taanak i s pastvinami a Gat-rimón i s pastvinami, dvě města.</span> <span class="verse"><a name="26">26</a>Všech měst pro čeledi zbývajících Kehatovců bylo deset, i s pastvinami.</span> <span class="verse"><a name="27">27</a>Geršónovcům z lévijských čeledí připadlo z poloviny pokolení Manasesova jako útočištné město pro toho, kdo zabil, Gólan v Bášanu i s pastvinami; dále Beeštera i s pastvinami, dvě města. -</span> <span class="verse"><a name="28">28</a>Z pokolení Isacharova: Kišjón i s pastvinami, Daberat i s pastvinami,</span> <span class="verse"><a name="29">29</a>Jarmút i s pastvinami, Én-ganím i s pastvinami, čtyři města. -</span> <span class="verse"><a name="30">30</a>Z pokolení Ašerova: Mišál i s pastvinami, Abdón i s pastvinami,</span> <span class="verse"><a name="31">31</a>Chelkat i s pastvinami a Rechob i s pastvinami, čtyři města. -</span> <span class="verse"><a name="32">32</a>Z pokolení Neftalíova: jako útočištné město pro toho, kdo zabil, Kedeš v Galileji i s pastvinami; dále Chamót-dór i s pastvinami a Kartan i s pastvinami, tři města. -</span> <span class="verse"><a name="33">33</a>Všech měst pro Geršónovce a jejich čeledi bylo třináct, i s pastvinami.</span> <span class="verse"><a name="34">34</a>Čeledím Meraríovců, zbývajícím lévijcům, připadlo z pokolení Zabulónova: Jokneám i s pastvinami, Karta i s pastvinami,</span> <span class="verse"><a name="35">35</a>Dimna i s pastvinami, Nahalal i s pastvinami, čtyři města. -</span> <span class="verse"><a name="36">36</a>Z pokolení Rúbenova: Beser i s pastvinami; dále Jahsa i s pastvinami,</span> <span class="verse"><a name="37">37</a>Kedemót i s pastvinami a Méfaat i s pastvinami, čtyři města. -</span> <span class="verse"><a name="38">38</a>Z pokolení Gádova: jako útočištné město pro toho, kdo zabil, Rámot v Gileádu i s pastvinami; dále Machanajim i s pastvinami,</span> <span class="verse"><a name="39">39</a>Chešbón i s pastvinami, Jaazer i s pastvinami, celkem čtyři města. -</span> <span class="verse"><a name="40">40</a>Všech měst pro Meraríovce a jejich čeledi, zbývající z lévijských čeledí, bylo určeno losem dvanáct.</span> <span class="verse"><a name="41">41</a>Všech lévijských měst uprostřed trvalého vlastnictví Izraelců bylo čtyřicet osm, i s pastvinami.</span> <span class="verse"><a name="42">42</a>Ke každému z těchto měst patřily okolní pastviny; to platilo o každém z těchto měst.</span> <span class="verse"><a name="43">43</a>Hospodin dal Izraeli celou zemi, jak se přísahou zavázal jejich otcům, že jim ji dá. Obsadili ji a usadili se v ní.</span> <span class="verse"><a name="44">44</a>A Hospodin jim dal odpočinutí všudy vůkol, zcela tak, jak přisáhl jejich otcům. Žádný ze všech jejich nepřátel před nimi neobstál. Hospodin jim vydal do rukou všechny nepřátele.</span> <span class="verse"><a name="45">45</a>Ani jedno ze všech dobrých slov, která Hospodin mluvil k domu izraelskému, nezapadlo: všechno se uskutečnilo.</span> </p></div</div></div></body></html>