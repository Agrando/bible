<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/josh/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/josh">Joshua</a> &gt <strong>Chapter 13</strong></div><p><span class="verse"><a name="1">1</a>Jozue byl stařec pokročilého věku. Hospodin mu řekl: "Ty jsi zestárl a sešel věkem, ale zbývá ještě velmi mnoho země, kterou je nutno obsadit.</span> <span class="verse"><a name="2">2</a>Toto je země, kterou zbývá přidělit: všechny oblasti pelištejské a celá oblast gešúrská,</span> <span class="verse"><a name="3">3</a>od ramene řeky při hranicích Egypta až na sever k pomezí Ekrónu, jež se počítá za kenaanské, pět pelištejských knížectví, Gázské, Ašdódské, Aškalónské, Gatské a Ekrónské, a oblast avijská</span> <span class="verse"><a name="4">4</a>na jihu; dále celá kenaanská země i Meára, patřící Sidóňanům, po Afek, až k pomezí Emorejců,</span> <span class="verse"><a name="5">5</a>země gebalská a celý Libanón na východ od Baal-gádu pod Chermónským pohořím až k cestě do Chamátu.</span> <span class="verse"><a name="6">6</a>Všechny obyvatele pohoří od Libanónu až k Misrefót-majimu, všechny Sidóňany, vyženu před Izraelci já sám. Jen přiděl zemi losem Izraeli za dědictví, jak jsem ti přikázal.</span> <span class="verse"><a name="7">7</a>Rozděl nyní tuto zemi do dědictví devíti kmenům a polovině kmene Manasesova.</span> <span class="verse"><a name="8">8</a>S druhou polovinou vzali svůj dědičný podíl Rúbenovci a Gádovci; Mojžíš jim jej dal v Zajordání na východě. Mojžíš, služebník Hospodinův, jim dal tento díl:</span> <span class="verse"><a name="9">9</a>od Aróeru na břehu potoka Arnónu a od města, které je uprostřed Potočního údolí, celou náhorní rovinu od Médeby k Dibónu,</span> <span class="verse"><a name="10">10</a>všechna města Síchona, krále emorejského, který kraloval v Chešbónu, až k pomezí Amónovců;</span> <span class="verse"><a name="11">11</a>Gileád a pomezí gešúrské a maakatské, celé pohoří Chermón a celý Bášan až do Salky,</span> <span class="verse"><a name="12">12</a>celé království Óga v Bášanu, který kraloval v Aštarótu a v Edreí. Ten zůstal ze zbytku Refájců, které Mojžíš porazil a podrobil si je.</span> <span class="verse"><a name="13">13</a>Ale Gešúrejce a Maakaťany si Izraelci nepodrobili. Proto Gešúr a Maakat sídlí uprostřed Izraele až dodnes.</span> <span class="verse"><a name="14">14</a>Jenom kmenu Léviho nedal dědičný podíl. Bude jíst z ohnivých obětí Hospodina, Boha Izraele; on bude jeho dědičným podílem, jak jej ujistil.</span> <span class="verse"><a name="15">15</a>Mojžíš tedy dal pokolení Rúbenovců pro jejich čeledi dědičný podíl.</span> <span class="verse"><a name="16">16</a>Patřilo jim území od Aróeru na břehu potoka Arnónu a města, které je uprostřed Potočního údolí, celá náhorní rovina až k Médebě,</span> <span class="verse"><a name="17">17</a>Chešbón a všechna jeho města, která leží na náhorní rovině, Dibón, Bamót-baal, Bét-baal-meón,</span> <span class="verse"><a name="18">18</a>Jahsa, Kedemót, Mefaat,</span> <span class="verse"><a name="19">19</a>Kirjatajim, Sibma a Seret-šachar na hoře v dolině,</span> <span class="verse"><a name="20">20</a>Bétpeór, srázy Pisgy a Bét-ješimót,</span> <span class="verse"><a name="21">21</a>všechna města na náhorní rovině, celé království Síchona, krále emorejského, který kraloval v Chešbónu. Toho Mojžíš porazil spolu s midjánskými předáky Evím, Rekemem, Súrem, Chúrem a Rebaem, vasaly Síchonovými, obyvateli té země.</span> <span class="verse"><a name="22">22</a>Též Bileáma, syna Beórova, věštce, popravili Izraelci mečem jako ostatní skolené.</span> <span class="verse"><a name="23">23</a>Hranicí Rúbenovců byl Jordán a přilehlé území. Tato města a jejich dvorce jsou dědičným podílem Rúbenovců pro jejich čeledi.</span> <span class="verse"><a name="24">24</a>Mojžíš dal také pokolení Gádovu, Gádovcům, pro jejich čeledi dědičný podíl.</span> <span class="verse"><a name="25">25</a>Patřilo jim toto území: Jaezer a všechna gileádská města, polovina země Amónovců až k Aróeru naproti Rabě</span> <span class="verse"><a name="26">26</a>a od Chešbónu až k Ramat-mispě a Betonímu a od Machanajimu až k pomezí Lidbiru,</span> <span class="verse"><a name="27">27</a>v dolině Bét-rám a Bét-nimra, Sukót a Safón, zbytek království Síchona, krále chešbónského, s Jordánem jako hranicí až k břehům moře Kineretského z východní strany Jordánu.</span> <span class="verse"><a name="28">28</a>Tato města a jejich dvorce jsou dědičným podílem Gádovců pro jejich čeledi.</span> <span class="verse"><a name="29">29</a>Mojžíš dal i polovině kmene Manasesova dědičný podíl; patřil zajordánské polovině pokolení Manasesovců pro jejich čeledi.</span> <span class="verse"><a name="30">30</a>Jejich území se prostíralo od Machanajimu: celý Bášan, celé království Óga, krále bášanského, se všemi vesnicemi Jaírovými v Bášanu, celkem šedesát měst,</span> <span class="verse"><a name="31">31</a>polovice Gileádu i Aštarót a Edreí, Ógova královská města v Bášanu. Připadly synům Makíra, syna Manasesova, totiž polovině Makírovců, pro jejich čeledi.</span> <span class="verse"><a name="32">32</a>To jsou dědičné podíly, které Mojžíš přidělil v Moábských pustinách naproti Jerichu za Jordánem k východu.</span> <span class="verse"><a name="33">33</a>Kmenu Léviho však Mojžíš dědičný podíl nedal. Hospodin, Bůh Izraele, bude jejich dědičným podílem, jak je ujistil.</span> </p></div</div></div></body></html>