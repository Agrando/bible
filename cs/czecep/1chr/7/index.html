<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1chr/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1chr">1 Chronicles</a> &gt <strong>Chapter 7</strong></div><p><span class="verse"><a name="1">1</a>K synům Isacharovým patřil Tóla a Púa, Jašúb a Šimrón, tito čtyři.</span> <span class="verse"><a name="2">2</a>Synové Tólovi: Uzí, Refajáš, Jeríel, Jachmaj, Jibsám a Šemúel, náčelníci otcovských rodů Tólových, stateční bohatýři, podle svých rodopisů; jejich počet za dnů Davidových činil dvacet dva tisíce šest set.</span> <span class="verse"><a name="3">3</a>Synové Uzího: Jizrachjáš. Synové Jizrachjášovi: Míkael, Obadjáš, Jóel, Jišijáš, těch pět, všichni náčelníci.</span> <span class="verse"><a name="4">4</a>Při nich bylo třicet šest tisíc mužů ve vojenských bojových houfech, podle svých rodopisů po otcovských rodech; měli totiž mnoho žen a synů.</span> <span class="verse"><a name="5">5</a>A jejich bratří, statečných bohatýrů, po všech čeledech Isacharových bylo osmdesát sedm tisíc; všichni byli zapsáni do seznamů rodů.</span> <span class="verse"><a name="6">6</a>Benjamín: Bela, Beker a Jedíael, tito tři.</span> <span class="verse"><a name="7">7</a>A synové Belovi: Esbón, Uzí, Uzíel, Jerimót a Írí, těchto pět, náčelníci otcovských rodů, stateční bohatýři; do seznamu rodů jich bylo zapsáno dvacet dva tisíce třicet čtyři.</span> <span class="verse"><a name="8">8</a>Synové Bekerovi: Zemíra, Jóaš, Elíezer, Eljóenaj, Omrí, Jeremót, Abijáš, Anatót a Alemet; tito všichni jsou synové Bekerovi.</span> <span class="verse"><a name="9">9</a>Do seznamu rodů, podle svých rodopisů byli zapsáni jako náčelníci otcovských rodů, stateční bohatýři, celkem dvacet tisíc dvě stě.</span> <span class="verse"><a name="10">10</a>Synové Jedíaelovi: Bilhán. A synové Bilhánovi: Jeúš, Binjamín, Ehúd, Kenaana, Zétan, Taršíš a Achíšachar.</span> <span class="verse"><a name="11">11</a>Tito všichni jsou synové Jedíaelovi, podle náčelníků rodů, stateční bohatýři, sedmnáct tisíc dvě stě těch, kteří byli schopní k vojenské službě a vycházet do boje.</span> <span class="verse"><a name="12">12</a>Synové Írovi: Šupím a Chupím. Synové Achérovi: Chuším.</span> <span class="verse"><a name="13">13</a>Synové Neftalího: Jachasíel, Gúní, Jeser a Šalúm, synové Bilhy.</span> <span class="verse"><a name="14">14</a>Synové Manasesovi: Asríel, kterého mu porodila jeho žena; jeho aramejská ženina porodila Makíra, otce Gileádova.</span> <span class="verse"><a name="15">15</a>A Makír vzal ženu pro Chupíma a Šupíma; jméno jeho sestry bylo Maaka. Jméno druhorozeného bylo Selofchad; a Selofchad měl jen dcery.</span> <span class="verse"><a name="16">16</a>Maaka, žena Makírova, porodila syna a pojmenovala ho Pereš; jeho bratr se jmenoval Šereš; a jeho synové: Úlam a Rekem.</span> <span class="verse"><a name="17">17</a>Synové Úlamovi: Bedán. To jsou synové Gileáda, syna Makírova, syna Manasesova.</span> <span class="verse"><a name="18">18</a>Jeho sestra Moleket porodila Íšhóda, Abíezera a Machlu.</span> <span class="verse"><a name="19">19</a>A synové Šemídovi byli Achján, Šekem, Likchí a Aníam.</span> <span class="verse"><a name="20">20</a>Synové Efrajimovi: Šútelach, jeho syn Bered, jeho syn Tachat, jeho syn Eleada, jeho syn Tachat,</span> <span class="verse"><a name="21">21</a>jeho syn Zábad, jeho syn Šútelach, Ezer a Elead. Ale povraždili je domorodci, muži z Gatu, neboť přitáhli, aby zabrali jejich stáda.</span> <span class="verse"><a name="22">22</a>Po mnoho dnů truchlil jejich otec Efrajim a jeho bratři přišli, aby ho potěšili.</span> <span class="verse"><a name="23">23</a>Pak vešel ke své ženě, ta otěhotněla a porodila syna; dal mu jméno Bería (to je V neštěstí), neboť byla v jeho domě v neštěstí.</span> <span class="verse"><a name="24">24</a>Jeho dcerou byla Šeera; ta vybudovala Bét-chorón Dolní a Horní a Uzen-šeeru.</span> <span class="verse"><a name="25">25</a>A jeho syn byl Refach a Rešef, jeho syn Telach, jeho syn Tachan,</span> <span class="verse"><a name="26">26</a>jeho syn Laedán, jeho syn Amíhud, jeho syn Elíšama,</span> <span class="verse"><a name="27">27</a>jeho syn Nón, jeho syn Jozue.</span> <span class="verse"><a name="28">28</a>Jejich trvalé vlastnictví a sídliště: Bét-el s vesnicemi, na východě Naarán, na západě Gezer s vesnicemi, Šekem s vesnicemi, až do Aje s vesnicemi.</span> <span class="verse"><a name="29">29</a>V rukou synů Manasesových byl Bét-šeán s vesnicemi, Taenak s vesnicemi, Megido s vesnicemi, Dór s vesnicemi. V těch místech sídlili synové Josefa, syna Izraelova.</span> <span class="verse"><a name="30">30</a>Synové Ašerovi: Jimna, Jišva, Jišví, Bería a jejich sestra Serach.</span> <span class="verse"><a name="31">31</a>Synové Beríovi: Cheber a Malkíel; to je otec Birzavitův.</span> <span class="verse"><a name="32">32</a>Cheber zplodil Jafleta, Šómera, Chótama a jejich sestru Šúu.</span> <span class="verse"><a name="33">33</a>Synové Jafletovi: Pásak, Bimhál a Ašvát; to jsou synové Jafletovi.</span> <span class="verse"><a name="34">34</a>Synové Šemerovi: Achí a Rohga, Jechuba a Arám.</span> <span class="verse"><a name="35">35</a>Synové Helema, jeho bratra: Sófach, Jimna, Šéleš a Ámal.</span> <span class="verse"><a name="36">36</a>Synové Sófachovi: Súach, Charnefer, Šúal, Berí a Jimra,</span> <span class="verse"><a name="37">37</a>Beser, Hód, Šama, Šilša, Jitrán a Beéra.</span> <span class="verse"><a name="38">38</a>Synové Jeterovi: Jefune, Pispa a Ara.</span> <span class="verse"><a name="39">39</a>Synové Ulovi: Árach, Chaníel a Risja.</span> <span class="verse"><a name="40">40</a>Ti všichni jsou synové Ašerovi, náčelníci otcovských rodů, zkušení stateční bohatýři, náčelníci předáků. Počet zapsaných do seznamu rodů pro vojenskou službu a do boje činil dvacet šest tisíc mužů.</span> </p></div</div></div></body></html>