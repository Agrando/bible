<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1chr">1 Chronicles</a> &gt <strong>Chapter 10</strong></div><p><span class="verse"><a name="1">1</a>Pelištejci bojovali proti Izraeli. Izraelští muži před Pelištejci utíkali a padali pobiti v pohoří Gilbóa.</span> <span class="verse"><a name="2">2</a>Pelištejci se pustili za Saulem a za jeho syny. I pobili Pelištejci Saulovy syny Jónatana, Abínádaba a Malkíšúu.</span> <span class="verse"><a name="3">3</a>Pak zesílil boj proti Saulovi. Objevili ho lukostřelci a postřelili ho.</span> <span class="verse"><a name="4">4</a>Saul řekl svému zbrojnoši: "Vytas meč a probodni mě jím, než přijdou ti neobřezanci, aby mě nezneuctili." Zbrojnoš však nechtěl, velmi se bál. Saul tedy uchopil meč a nalehl na něj.</span> <span class="verse"><a name="5">5</a>Když zbrojnoš viděl, že Saul zemřel, také on nalehl na meč a zemřel.</span> <span class="verse"><a name="6">6</a>Tak zemřeli Saul, jeho tři synové a celý jeho dům, zemřeli zároveň.</span> <span class="verse"><a name="7">7</a>Když všichni izraelští muži, kteří byli v dolině, viděli, že bojovníci utekli a že Saul i jeho synové zemřeli, opouštěli svá města a utíkali. Pelištejci přišli a usadili se v nich.</span> <span class="verse"><a name="8">8</a>Pelištejci přišli druhého dne, aby obrali pobité, a našli Saula a jeho syny padlé v pohoří Gilbóa.</span> <span class="verse"><a name="9">9</a>Obrali ho a odnesli jeho hlavu a jeho zbroj a poslali kolovat po pelištejské zemi jako radostné poselství pro své modlářské stvůry i pro lid.</span> <span class="verse"><a name="10">10</a>Jeho zbroj uložili v domě svých bohů a jeho lebku přibili v domě Dágonově.</span> <span class="verse"><a name="11">11</a>Všichni z Jábeše v Gileádu uslyšeli o všem, co se Saulem provedli Pelištejci.</span> <span class="verse"><a name="12">12</a>Všichni válečníci se vypravili, odnesli mrtvé tělo Saulovo i mrtvá těla jeho synů, přinesli je do Jábeše a pochovali jejich kosti pod posvátným stromem v Jábeši. Poté se postili sedm dní.</span> <span class="verse"><a name="13">13</a>Tak zemřel Saul pro svoji zpronevěru; zpronevěřil se Hospodinu, protože nedbal na Hospodinovo slovo. Dokonce se dotazoval věštího ducha.</span> <span class="verse"><a name="14">14</a>Hospodina se nedotazoval, proto jej Hospodin usmrtil a převedl království na Davida, syna Jišajova.</span> </p></div</div></div></body></html>