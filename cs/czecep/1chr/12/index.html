<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1chr/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1chr">1 Chronicles</a> &gt <strong>Chapter 12</strong></div><p><span class="verse"><a name="1">1</a>Toto jsou bohatýři, kteří přišli za Davidem do Siklagu, kde se zdržoval před Saulem, synem Kíšovým, jeho spolubojovníci.</span> <span class="verse"><a name="2">2</a>Byli vyzbrojeni lukem, bojovali pravou i levou rukou, kamením i šípy z luku. Pocházeli z Benjamína, ze Saulových bratří.</span> <span class="verse"><a name="3">3</a>Vůdcem byl Achíezer, pak Jóaš, synové Šemaje Gibeatského, Jezíel a Pelet, synové Azmávetovi, Beraka a Jehú Anatótský,</span> <span class="verse"><a name="4">4</a>Jišmajáš Gibeónský, jeden z třiceti bohatýrů a nad třiceti,</span> <span class="verse"><a name="5">5</a>Jirmejáš a Jachazíel, Jóchanan a Józabad Gederatský,</span> <span class="verse"><a name="6">6</a>Eleúzaj a Jerímót, Baaljáš, Šemarjáš a Šefatjáš Charífský,</span> <span class="verse"><a name="7">7</a>Elkána a Jišijáš, Azarel, Jóezer a Jášobeám, Korchíjci,</span> <span class="verse"><a name="8">8</a>Jóela a Zebadjáš, synové Jerocháma z Gedóru.</span> <span class="verse"><a name="9">9</a>Z Gádovců přešli k Davidovi do skalní skrýše na poušť udatní bohatýři, schopní bojovníci vyzbrojení štítem a oštěpem, s tváří lvů a hbitostí gazel na horách.</span> <span class="verse"><a name="10">10</a>Vůdcem byl Ezer, druhý byl Obadjáš, třetí Elíab,</span> <span class="verse"><a name="11">11</a>čtvrtý Mišmana, pátý Jirmejáš,</span> <span class="verse"><a name="12">12</a>šestý Ataj, sedmý Elíel,</span> <span class="verse"><a name="13">13</a>osmý Jóchanan, devátý Elzabad,</span> <span class="verse"><a name="14">14</a>desátý Jirmejáš, jedenáctý Makbanaj.</span> <span class="verse"><a name="15">15</a>To byli Gádovci, vůdcové vojska, ti mladší nad setninou, ti starší nad plukem.</span> <span class="verse"><a name="16">16</a>To jsou ti, kteří překročili Jordán v prvním měsíci, když se rozvodnil a vylil ze svých břehů, kteří rozehnali nepřátele po všech dolinách na východ i na západ.</span> <span class="verse"><a name="17">17</a>Také jiní z Benjamínovců a Judejců přišli k Davidovi do skalní skrýše.</span> <span class="verse"><a name="18">18</a>David jim vyšel vstříc a takto je oslovil: "Přicházíte-li ke mně v pokoji, abyste mi pomohli, ze srdce rád se s vámi spojím. Jestliže mě však chcete vyzradit mým protivníkům, i když na mých rukou nelpí násilí, ať to Bůh našich otců vidí a ztrestá."</span> <span class="verse"><a name="19">19</a>Tu vyzbrojil duch Boží Amasaje, vůdce osádek. Řekl: "Jsme s tebou, Davide, jsme při tobě, synu Jišajův. Pokoj, pokoj tobě, pokoj i tvým pomocníkům, vždyť tvůj Bůh ti pomáhá." David je přijal a ustanovil je vůdci oddílů.</span> <span class="verse"><a name="20">20</a>Také někteří z Manasea odpadli k Davidovi, když vytáhl s Pelištejci do boje proti Saulovi. Nepomáhali však Pelištejcům, protože pelištejská knížata se usnesla poslat Davida pryč s odůvodněním: "Za cenu našich hlav odpadne ke svém pánu Saulovi."</span> <span class="verse"><a name="21">21</a>Když se ubíral do Siklagu, odpadli k němu z Manasesa Adnach, Józabad, Jedíael, Míkael, Józabad, Elíhu a Siltaj, vůdci šiků z Manasesa.</span> <span class="verse"><a name="22">22</a>Ti pomohli Davidovi proti nepřátelské hordě. Všichni to byli udatní bohatýři. Stali se ve vojsku veliteli.</span> <span class="verse"><a name="23">23</a>Den ze dne přicházely Davidovi posily, takže jeho tábor vzrostl jako tábor Boží.</span> <span class="verse"><a name="24">24</a>Toto je výčet oddílů vyzbrojených k vojenské službě, těch, kteří přišli k Davidovi do Chebrónu, aby na něho podle Hospodinova rozkazu přenesli Saulovo království.</span> <span class="verse"><a name="25">25</a>Judovců ozbrojených štítem a oštěpem šest tisíc osm set, vyzbrojených k vojenské službě;</span> <span class="verse"><a name="26">26</a>ze Šimeónovců sedm tisíc jedno sto bohatýrů udatných v boji;</span> <span class="verse"><a name="27">27</a>z Léviovců čtyři tisíce šest set;</span> <span class="verse"><a name="28">28</a>Jójada, vévoda Áronovců, měl s sebou tři tisíce sedm set mužů.</span> <span class="verse"><a name="29">29</a>Mládenec Sádok byl udatný bohatýr. Z domu jeho otce bylo dvaadvacet velitelů.</span> <span class="verse"><a name="30">30</a>Z Benjamínovců, Saulových bratří, tři tisíce. Většina jich totiž dosud vykonávala strážní službu domu Saulovu.</span> <span class="verse"><a name="31">31</a>Z Efrajimovců dvacet tisíc osm set udatných bohatýrů, proslulých ve svých otcovských rodech.</span> <span class="verse"><a name="32">32</a>Z poloviny pokolení Manasesova osmnáct tisíc, kteří byli uvedeni jménem a určeni k tomu, aby Davida ustanovili králem.</span> <span class="verse"><a name="33">33</a>Z Isacharovců přišli znalci časů, kteří poučovali Izraele, co má dělat. Jejich vůdců bylo dvě stě; všichni jejich bratří si řídili jejich pokyny.</span> <span class="verse"><a name="34">34</a>Ze Zabulóna vytáhlo vojsko připravené k boji se všemi válečnými zbraněmi, padesát tisíc mužů odhodlaných bez váhání nastoupit.</span> <span class="verse"><a name="35">35</a>Z Neftalího tisíc velitelů a s nimi třicet sedm tisíc mužů ozbrojených štítem a kopím.</span> <span class="verse"><a name="36">36</a>Z Dana dvacet osm tisíc šest set mužů připravených k boji.</span> <span class="verse"><a name="37">37</a>Z Ašera vytáhlo vojsko čtyřicet tisíc mužů připravených k boji.</span> <span class="verse"><a name="38">38</a>Ze Zajordání z Rúbena, Gáda a z poloviny kmene Manasesova sto dvacet tisíc mužů v plné zbroji do boje.</span> <span class="verse"><a name="39">39</a>Ti všichni byli bojovníci odhodlaní nastoupit do bitevní řady; přišli v pokoji do Chebrónu, aby ustanovili Davida králem nad celým Izraelem. Též všechen ostatní Izrael hodlal jednomyslně Davida ustanovit králem.</span> <span class="verse"><a name="40">40</a>Pobyli tam s Davidem tři dny. Jedli a pili, co jim jejich bratří připravili. [ (I Chronicles 12:41) A jejich sousedé až od Isachara, Zabulóna a Neftalího přiváželi na oslech, velbloudech, na mezcích i dobytčatech chléb, mouku, pletence sušených fíků, sušené hrozny, víno a olej a přiváděli množství skotu a bravu, neboť v Izraeli zavládla radost. ]</span> </p></div</div></div></body></html>