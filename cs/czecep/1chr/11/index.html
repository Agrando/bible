<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1chr">1 Chronicles</a> &gt <strong>Chapter 11</strong></div><p><span class="verse"><a name="1">1</a>Celý Izrael se shromáždil k Davidovi do Chebrónu. Řekli: "Hle, jsme tvá krev a tvé tělo.</span> <span class="verse"><a name="2">2</a>Už tenkrát, když byl králem Saul, vyváděl a přiváděl jsi Izraele ty. Tobě Hospodin, tvůj Bůh, řekl: »Ty budeš pást Izraele, můj lid, ty budeš vévodou nad mým izraelským lidem.«"</span> <span class="verse"><a name="3">3</a>Pak přišli všichni izraelští starší ke králi do Chebrónu a David s nimi v Chebrónu uzavřel před Hospodinem smlouvu. I pomazali Davida za krále nad Izraelem podle Hospodinova slova skrze Samuela.</span> <span class="verse"><a name="4">4</a>David šel s celým Izraelem na Jeruzalém, to je na Jebús; obyvatelé té země byli Jebúsejci.</span> <span class="verse"><a name="5">5</a>Obyvatelé Jebúsu Davidovi řekli: "Sem nevstoupíš." Ale David dobyl skalní pevnost Sijón, to je Město Davidovo.</span> <span class="verse"><a name="6">6</a>David řekl:"Kdo udeří na Jebúsejce první, stane se vůdcem a velitelem." První pronikl nahoru Jóab, syn Serújin, a tak se stal vůdcem.</span> <span class="verse"><a name="7">7</a>David se usadil ve skalní pevnosti; proto ji nazvali Město Davidovo.</span> <span class="verse"><a name="8">8</a>Pak vybudoval město kolem dokola počínaje od Miló. Ostatní části města opravil Jóab.</span> <span class="verse"><a name="9">9</a>David se stále více vzmáhal a Hospodin zástupů byl s ním.</span> <span class="verse"><a name="10">10</a>Toto byli vůdci Davidových bohatýrů, kteří byli při něm jako mocná opora jeho království spolu s celým Izraelem; ustanovili jej králem podle Hospodinova slova o Izraeli.</span> <span class="verse"><a name="11">11</a>Toto je výčet Davidových bohatýrů: Jášobeám, syn Chachmóního, vůdce osádek. Ten zamával kopím a naráz jich proklál na tři sta.</span> <span class="verse"><a name="12">12</a>Po něm Eleazar, syn Dóda Achóchijského; to byl jeden z těch tří bohatýrů.</span> <span class="verse"><a name="13">13</a>Ten byl s Davidem v Pas-damímu, když se tam Pelištejci shromáždili k boji. Byl tam díl pole, celý osetý ječmenem. Lid utíkal před Pelištejci.</span> <span class="verse"><a name="14">14</a>Bohatýři se postavili doprostřed toho dílu pole, osvobodili jej a Pelištejce pobili. Hospodin způsobil veliké vysvobození.</span> <span class="verse"><a name="15">15</a>Tři z těch třiceti vůdců sestoupili na skálu k Davidovi do jeskyně Adulámu. Pelištejský tábor ležel v dolině Refájců.</span> <span class="verse"><a name="16">16</a>David byl tehdy ve skalní skrýši a výsostný znak Pelištejců byl tenkrát u Betléma.</span> <span class="verse"><a name="17">17</a>Tu David zatoužil: "Kdo mi dá napít vody z betlémské studny, která je u brány?"</span> <span class="verse"><a name="18">18</a>Ti tři vtrhli do pelištejského tábora, načerpali vodu z betlémské studny, která je u brány, a přinesli ji Davidovi. David ji však nechtěl pít, nýbrž vykonal jí úlitbu Hospodinu.</span> <span class="verse"><a name="19">19</a>Řekl: "Můj Bože, nechť jsem dalek toho, abych udělal něco takového. Což mohu pít krev těch mužů? Nasadili svůj život. Přinesli mi ji s nasazením života." Proto se jí nechtěl napít. To vykonali ti tři bohatýři.</span> <span class="verse"><a name="20">20</a>Také Abšaj, bratr Jóabův, byl vůdce tří. I on zamával kopím a proklál jich na tři sta. Mezi těmi třemi byl nejproslulejší.</span> <span class="verse"><a name="21">21</a>Z těch tří byl váženější než druzí dva a byl jejich velitelem, ale oněm třem prvním se nevyrovnal.</span> <span class="verse"><a name="22">22</a>Benajáš, syn Jójady, syna zdatného muže z Kabseelu, muže mnoha činů, ubil dva moábské reky a sestoupil a ubil v jámě lva; byl tehdy sníh.</span> <span class="verse"><a name="23">23</a>Ubil též Egypťana vysokého pět loket; Egypťan měl v ruce kopí jako tkalcovské vratidlo. Sestoupil k němu s holí, vytrhl Egypťanovi kopí z ruky a jeho vlastním kopím ho zabil.</span> <span class="verse"><a name="24">24</a>Toto vykonal Benajáš, syn Jójadův. A byl mezi těmi třemi bohatýry proslulý.</span> <span class="verse"><a name="25">25</a>Z těch třiceti byl nejváženější, ale oněm třem prvním se nevyrovnal. David ho přidělil ke své tělesné stráži.</span> <span class="verse"><a name="26">26</a>Následují stateční bohatýři Asáel, bratr Jóabův, Elchánan, syn Dóda z Betléma,</span> <span class="verse"><a name="27">27</a>Šamót Harórský, Cheles Pelónský,</span> <span class="verse"><a name="28">28</a>Íra, syn Íkeše Tekójského, Abíezer Anatótský,</span> <span class="verse"><a name="29">29</a>Sibekaj Chúšatský, Ílaj Achóchejský,</span> <span class="verse"><a name="30">30</a>Mahraj Netófský, Cheled, syn Baany Netófského,</span> <span class="verse"><a name="31">31</a>Ítaj, syn Ríbaje z Gibeje Benjamínovců, Benajáš Pireatónský,</span> <span class="verse"><a name="32">32</a>Chúraj z úvalů Gaašských, Abíel Arbátský,</span> <span class="verse"><a name="33">33</a>Azmávet Bacharúmský, Eljachba Šaalbónský.</span> <span class="verse"><a name="34">34</a>Proslulí byli Jónatan Gizónský, syn Šagéa Hararského,</span> <span class="verse"><a name="35">35</a>Achíam, syn Sakara Hararského, Elífal, syn Úrův,</span> <span class="verse"><a name="36">36</a>Chefer Mekeratský, Achijáš Pelónský,</span> <span class="verse"><a name="37">37</a>Chesró Karmelský, Naaraj, syn Ezbajův,</span> <span class="verse"><a name="38">38</a>Jóel, bratr Nátanův, Mibchár, syn Hagrího,</span> <span class="verse"><a name="39">39</a>Selek Amónský, Nachraj Berótský, zbrojnoš Jóaba, syna Serújina,</span> <span class="verse"><a name="40">40</a>Íra Jitrejský, Gáreb Jitrejský,</span> <span class="verse"><a name="41">41</a>Urijáš Chetejský, Zábad, syn Achlájův,</span> <span class="verse"><a name="42">42</a>Adína, syn Šízy Rúbenského, vůdce Rúbenců, s nimiž bylo oněch třicet,</span> <span class="verse"><a name="43">43</a>dále Chánan, syn Maakův, a Jóšafat Mitnejský,</span> <span class="verse"><a name="44">44</a>Uzijáš Ašterátský, Šama a Jeíel, synové Chótama Aróerského,</span> <span class="verse"><a name="45">45</a>Jedíael, syn Šimrího, a jeho bratr Jócha Tisejský,</span> <span class="verse"><a name="46">46</a>Elíel Machavímský, Jeríbaj a Jóšavjáš, synové Elnaamovi, a Jitma Moábský,</span> <span class="verse"><a name="47">47</a>Elíel a Obéd a Jaasíel Mesóbajští.</span> </p></div</div></div></body></html>