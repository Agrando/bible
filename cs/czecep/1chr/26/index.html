<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1chr/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1chr">1 Chronicles</a> &gt <strong>Chapter 26</strong></div><p><span class="verse"><a name="1">1</a>Oddíly vrátných; z Kórachovců: Mešelemjáš, syn Kóreho ze synů Asafových.</span> <span class="verse"><a name="2">2</a>Synové Mešelemjášovi: prvorozený Zekarjáš, druhý Jedíael, třetí Zebadjáš, čtvrtý Jatníel,</span> <span class="verse"><a name="3">3</a>pátý Élam, šestý Jóchanan, sedmý Eljóenaj.</span> <span class="verse"><a name="4">4</a>Synové Obéd-edómovi: prvorozený Šemajáš, druhý Józabad, třetí Jóach, čtvrtý Sákar, pátý Netaneel,</span> <span class="verse"><a name="5">5</a>šestý Amíel, sedmý Jisakar, osmý Peúletaj, jemuž Bůh požehnal.</span> <span class="verse"><a name="6">6</a>Jeho synu Šemajášovi se narodili synové, kteří se stali vladaři svého rodu, neboť to byli udatní bohatýři.</span> <span class="verse"><a name="7">7</a>Synové Šemajášoi: Otní a jeho bratři Refael, Obéd a Elzábad, ti stateční; Elíhú a Semakjáš.</span> <span class="verse"><a name="8">8</a>Ti všichni pocházeli ze synů Obéd-edómových; jejich synové a bratři byli stateční muži, schopní k službě, celkem dvaašedesát Obéd-edómovců.</span> <span class="verse"><a name="9">9</a>Též Mešelemjáš měl osmnáct synů a bratří, statečných mužů.</span> <span class="verse"><a name="10">10</a>Synové Chósy ze synů Merarího: Šimrí byl přední, ačkoli nebyl prvorozený, ale jeho otec ho ustanovil za předního,</span> <span class="verse"><a name="11">11</a>druhý byl Chilkijáš, třetí Tebaljáš, čtvrtý Zekarjáš; všech synů a bratří Chósových bylo třináct.</span> <span class="verse"><a name="12">12</a>To jsou oddíly vrátných, přední z mužů, kteří drželi stráže po boku svých bratří při službě v Hospodinově domě.</span> <span class="verse"><a name="13">13</a>Jak o malém, tak o velkém losovali podle jejich otcovského rodu a podle jednotlivých bran.</span> <span class="verse"><a name="14">14</a>Los východní brány padl Šelemjášovi; jeho syn Zekarjáš byl prozíravý rádce. Losovali a na něj padl los severní brány.</span> <span class="verse"><a name="15">15</a>Na Obéd-edóma pak jižní a na jeho syny los zásobárny.</span> <span class="verse"><a name="16">16</a>Na Šupíma a Chósa západní brána, která vede k silnici vzhůru; stráž stála vedle stráže.</span> <span class="verse"><a name="17">17</a>Na východní straně bylo šest lévijců, na severní straně denně čtyři, na jižní straně denně čtyři, při zásobárně po dvou.</span> <span class="verse"><a name="18">18</a>V sloupořadí na západní straně čtyři, na silnici u sloupořadí dva.</span> <span class="verse"><a name="19">19</a>To jsou oddíly vrátných z Kórachovců a Meraríovců.</span> <span class="verse"><a name="20">20</a>Další lévijci: Achijáš byl nad sklady Božího domu i nad sklady svatých věcí.</span> <span class="verse"><a name="21">21</a>Synové Laedánovi, Geršónovci, přední z rodu Laedánova: Laedán Geršónský měl Jechíelího.</span> <span class="verse"><a name="22">22</a>Synové Jechíelího Zétam a jeho bratr Jóel byli nad sklady Hospodinova domu.</span> <span class="verse"><a name="23">23</a>Amrámci, Jishárci, Chebrónci a Ozíelci:</span> <span class="verse"><a name="24">24</a>Šebúel, syn Geršóma, syna Mojžíšova, se stal představeným nad sklady.</span> <span class="verse"><a name="25">25</a>Jeho bratr Elíezer měl syny Rechabjáše, Ješajáše, Jórama, Zikrího a Šelomóta.</span> <span class="verse"><a name="26">26</a>Ten Šelomót a jeho bratři byli nad všemi sklady svatých věcí, které oddělil jako svaté král David a přední z rodů, velitelé nad tisíci a nad sty a jiní velitelé vojska.</span> <span class="verse"><a name="27">27</a>Z válečné kořisti to oddělili jako svaté ku podpoře Hospodinova domu.</span> <span class="verse"><a name="28">28</a>Všechno, co oddělil jako svaté vidoucí Samuel, Saul, syn Kíšův, Abnér, syn Nérův, Jóab, syn Serújin, cokoli kdo oddělil jako svaté, vkládal do rukou Šelomóta a jeho bratří.</span> <span class="verse"><a name="29">29</a>Z Jishárců Kenanjáš a jeho synové byli určeni pro práci mimo chrám, za správce a soudce nad Izraelem.</span> <span class="verse"><a name="30">30</a>Z Chebrónců Chašabjáš a jeho bratří, tisíc sedm set statečných, byli určeni k dozoru nad Izraelem od Zajordání na západ pro všechno dílo Hospodinovo a pro královskou službu.</span> <span class="verse"><a name="31">31</a>U Chebrónců byl Jerijáš přední z Chebrónců, jejich čeledí a rodů. Ve čtyřicátém roce Davidova kralování byli vyhledáváni a mezi nimi nalezeni stateční bohatýři v gileádském Jaezeru.</span> <span class="verse"><a name="32">32</a>Jeho statečních bratří bylo dva tisíce sedm set předních osob z rodů. Král David je ustanovil nad Rúbenovci, Gádovci a nad polovinou kmene Manases ve všech věcech Božích i královských.</span> </p></div</div></div></body></html>