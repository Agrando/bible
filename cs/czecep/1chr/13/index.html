<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1chr/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1chr">1 Chronicles</a> &gt <strong>Chapter 13</strong></div><p><span class="verse"><a name="1">1</a>David se radil s veliteli nad tisíci a nad sty, s každým vojevůdcem.</span> <span class="verse"><a name="2">2</a>David řekl celému shromáždění Izraele: "Pokládáte-li to za vhodné a za pokyn od Hospodina, našeho Boha, pošleme vzkaz svým ostatním bratřím do všech izraelských území a současně i kněžím a lévijcům do jejich měst a na jejich pastviny, aby se k nám shromáždili.</span> <span class="verse"><a name="3">3</a>Přeneseme k nám schránu našeho Boha; za dnů Saulových jsme ji nevyhledávali."</span> <span class="verse"><a name="4">4</a>Celé shromáždění s tím souhlasilo, všechen lid ten návrh pokládal za správný.</span> <span class="verse"><a name="5">5</a>Proto David svolal celý Izrael, od ramene řeky Egyptské až k cestě do Chamátu, aby přenesli Boží schránu z Kirjat-jearímu.</span> <span class="verse"><a name="6">6</a>Pak David a celý Izrael táhli do Baaly u Kirjat-jearímu v Judsku, aby odtud vynesli schránu Boha Hospodina, který sídlí nad cheruby, jehož jméno je vzýváno.</span> <span class="verse"><a name="7">7</a>Vezli Boží schránu na novém povozu z domu Abínádabova. Povoz řídili Uza a Achjó.</span> <span class="verse"><a name="8">8</a>David a celý Izrael bujaře křepčili před Bohem a zpívali za doprovodu citar, harf, bubínku, cymbálů a pozounů.</span> <span class="verse"><a name="9">9</a>Když přišli ke Kídonovu humnu, napřáhl Uza ruku, aby uchopil schránu, protože spřežení vybočilo z cesty.</span> <span class="verse"><a name="10">10</a>Hospodin vzplanul proti Uzovi hněvem a zabil ho, protože napřáhl ruku na schránu. Zemřel tam před Bohem.</span> <span class="verse"><a name="11">11</a>Též David vzplanul, že se Hospodin prudce obořil na Uzu, a proto nazval to místo Peres-uza (to je Uzovo zbořenisko); jmenuje se tak dodnes.</span> <span class="verse"><a name="12">12</a>V onen den pojala Davida bázeň před Bohem. Řekl: "Jak bych mohl vnést Boží schránu až k sobě?"</span> <span class="verse"><a name="13">13</a>Proto David Boží schránu nepřenesl k sobě do Města Davidova, nýbrž ji dal dopravit do domu Obéd-edóma Gatského.</span> <span class="verse"><a name="14">14</a>Boží schrána zůstala při domě Obéd-edómově; byla v jeho domě po tři měsíce. Hospodin požehnal Obéd-edómovu domu i všemu, co mu patřilo.</span> </p></div</div></div></body></html>