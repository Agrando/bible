<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1chr/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1chr">1 Chronicles</a> &gt <strong>Chapter 23</strong></div><p><span class="verse"><a name="1">1</a>Když David zestárl a byl sytý dnů, ustanovil za krále nad Izraelem svého syna Šalomouna.</span> <span class="verse"><a name="2">2</a>Shromáždil všechny izraelské velitele, kněze a lévijce.</span> <span class="verse"><a name="3">3</a>Lévijci byli sečteni od třicetiletých výše; seznam jednotlivců činil třicet osm tisíc mužů.</span> <span class="verse"><a name="4">4</a>Z nich bylo čtyřiadvacet tisíc pověřeno dohledem nad dílem domu Hospodinova, šest tisíc bylo správci a soudci,</span> <span class="verse"><a name="5">5</a>čtyři tisíce vrátnými a čtyři tisíce oslavovaly Hospodina na nástroje, které dal k oslavování Hospodina udělat.</span> <span class="verse"><a name="6">6</a>David je rozdělil do tříd</span> <span class="verse"><a name="7">7</a>podle Geršóna, Kehata a Merarího, synů Léviho. Ke Geršónovi patří Laedán a Šimeí.</span> <span class="verse"><a name="8">8</a>Synové Laedánovi byli tři: Přední byl Jechíel, pak Zétam a Jóel.</span> <span class="verse"><a name="9">9</a>Synové Šimeího: Šelómít, Chazíel a Háran. Ti tři byli v Laedánových rodech přední.</span> <span class="verse"><a name="10">10</a>Synové Šimeího: Jáchat, Zina, Jeúš a Bería. To byli čtyři synové Šimeího.</span> <span class="verse"><a name="11">11</a>Jáchat byl přední, Zína druhý; Jeúš a Bería neměli mnoho synů, byli tedy v jednom rodovém soupisu.</span> <span class="verse"><a name="12">12</a>Synové Kehatovi byli čtyři: Amrám, Jishár, Chebrón a Uzíel.</span> <span class="verse"><a name="13">13</a>Synové Amrámovi: Áron a Mojžíš. Áron byl oddělen, aby střežil svatost velesvatyně, on i jeho synové, aby pálil před Hospodinem kadidlo a přisluhoval mu a navěky v jeho jménu udílel požehnání.</span> <span class="verse"><a name="14">14</a>Mojžíš byl muž Boží. Jeho synové byli jmenováni s kmenem Léviho.</span> <span class="verse"><a name="15">15</a>Synové Mojžíšovi byli Geršóm a Elíezer.</span> <span class="verse"><a name="16">16</a>Synové Geršómovi: přední Šebúel.</span> <span class="verse"><a name="17">17</a>Synové Elíezerovi: přední Rechabjáš. Elíezer neměl jiné syny, zato synové Rechabjášovi se velmi rozmnožili.</span> <span class="verse"><a name="18">18</a>Synové Jishárovi: přední Šelómít.</span> <span class="verse"><a name="19">19</a>Synové Chebrónovi: přední Jeriáš, druhý Amarjáš, třetí Jachazíel, čtvrtý Jekameám.</span> <span class="verse"><a name="20">20</a>Synové Uzíelovi: přední Míka, druhý Jišijáš.</span> <span class="verse"><a name="21">21</a>Synové Merarího: Machlí a Múši. Synové Machlího: Eleazar a Kíš.</span> <span class="verse"><a name="22">22</a>Eleazar zemřel, aniž měl syny; měl dcery. Vzali si je jejich bratranci, synové Kíšovi.</span> <span class="verse"><a name="23">23</a>Synové Múšiho byli tři: Machlí, Éder a Jeremót.</span> <span class="verse"><a name="24">24</a>To jsou Léviovci podle svých otcovských rodů, přední v rodech, povolaní do služby a zapsaní do jmenného seznamu podle jednotlivců, konající služebné dílo pro Hospodinův dům, a to od dvacetiletých výše.</span> <span class="verse"><a name="25">25</a>David totiž řekl: "Hospodin, Bůh Izraele, dal svému lidu odpočinutí. Navěky bude přebývat v Jeruzalémě.</span> <span class="verse"><a name="26">26</a>Lévijci už tedy nebudou nosit příbytek a všechno náčiní potřebné k jeho obsluze."</span> <span class="verse"><a name="27">27</a>Proto podle posledního Davidova rozkazu byli do seznamu zahrnuti Léviovci od dvacetiletých výše.</span> <span class="verse"><a name="28">28</a>Byli dáni k ruce Áronovým synům, aby sloužili v Hospodinově domě, na jeho nádvořích a v komorách, aby dbali na čistotu všeho svatého a konali v Božím domě službu;</span> <span class="verse"><a name="29">29</a>aby měli na starosti rovnání předkladných chlebů, bílou mouku pro přídavné oběti, oplatky nekvašených chlebů, pánve a mísy, různé odměrky a míry;</span> <span class="verse"><a name="30">30</a>aby nastoupili každé ráno k vzdávání chval a oslavování Hospodina, a právě tak i večer;</span> <span class="verse"><a name="31">31</a>aby před Hospodinem ustavičně přisluhovali při obětování zápalných obětí Hospodinu ve dnech odpočinku, o novoluních a v určených časech, a to v tom počtu, jak určuje jejich řád.</span> <span class="verse"><a name="32">32</a>Konali strážní službu při stanu setkávání, strážní službu při svatyni a strážní službu u svých bratří, synů Áronových, při službě v domě Hospodinově.</span> </p></div</div></div></body></html>