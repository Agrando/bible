<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>David nastavěl v Městě Davidově domy pro sebe, připravil i místo pro Boží schránu a postavil pro ni stan.</span> <span class="verse"><a name="2">2</a>Tehdy David řekl: "Boží schránu nesmí nést nikdo kromě lévijců, protože je vyvolil Hospodin, aby nosili Hospodinovu schránu a vždycky u ní přisluhovali."</span> <span class="verse"><a name="3">3</a>David svolal celý Izrael do Jeruzaléma, aby vynesli Hospodinovu schránu na místo, které pro ni připravil.</span> <span class="verse"><a name="4">4</a>David tedy shromáždil Áronovce a lévijce:</span> <span class="verse"><a name="5">5</a>Z Kehatovců předáka Uríela a sto dvacet jeho bratří.</span> <span class="verse"><a name="6">6</a>Z Meraríovců předáka Asajáše a dvě stě dvacet jeho bratří.</span> <span class="verse"><a name="7">7</a>Z Geršómovců předáka Jóela a sto třicet jeho bratří.</span> <span class="verse"><a name="8">8</a>Z Elísáfanovců předáka Šemajáše a dvě stě jeho bratří.</span> <span class="verse"><a name="9">9</a>Z Chebrónovců předáka Elíela a osmdesát jeho bratří.</span> <span class="verse"><a name="10">10</a>Z Uzíelovců předáka Amínadaba a sto dvanáct jeho bratří.</span> <span class="verse"><a name="11">11</a>David povolal kněze Sádoka a Ebjátara a lévijce Uríela, Asajáše, Jóela, Šemajáše, Elíela a Amínadaba.</span> <span class="verse"><a name="12">12</a>Nařídil jim: "Vy jste představitelé lévijských rodů. Posvěťte se spolu se svými bratry. Vynesete schránu Hospodina, Boha Izraele, na místo, které jsem pro ni připravil.</span> <span class="verse"><a name="13">13</a>Že jste při tom ponejprv nebyli, Hospodin, náš Bůh, se prudce na nás obořil, protože jsme se ho nedotázali podle řádu."</span> <span class="verse"><a name="14">14</a>Kněží a lévijci se tedy posvětili a vynesli schránu Hospodina, Boha Izraele.</span> <span class="verse"><a name="15">15</a>Léviovci nesli Boží schránu na ramenou na sochorech, jak podle Hospodinova slova přikázal Mojžíš.</span> <span class="verse"><a name="16">16</a>David také lévijským předákům nařídil, aby ustanovili své bratry zpěváky, kteří by radostně hlaholili na hudební nástroje, harfy, citary a zvučné cymbály.</span> <span class="verse"><a name="17">17</a>I ustanovili lévijci Hémana, syna Jóelova, a z jeho bratří Asafa, syna Berekjášova, a z Meraríovců, jejich bratří, Étana, syna Kúšajášova.</span> <span class="verse"><a name="18">18</a>A na střídání s nimi jejich bratry Zakarjáše, Bena, Jaazíela, Šemíramóta, Jechíela, Uního, Elíaba, Benajáše, Maasejáše, Matitjáše, Elíflehúa, Miknejáše, Obéd-edóma a Jeíela, vrátné.</span> <span class="verse"><a name="19">19</a>Zpěváci Héman, Asaf a Étan zvučně hráli na měděné cymbály.</span> <span class="verse"><a name="20">20</a>Zekarjáš, Azíel, Šemíramót, Jechíel, Uní, Elíab, Maasejáš a Benajáš doprovázeli vysoký zpěv na harfy,</span> <span class="verse"><a name="21">21</a>Matitjáš, Elíflehú, Miknejáš, Obéd-edóm, Jeíel a Azazjáš doprovázeli hluboký zpěv na citary.</span> <span class="verse"><a name="22">22</a>Kenanjáš, předák lévijců, určených k přenášení schrány, byl pověřen dozorem při přenášení; vyznal se v těchto věcech.</span> <span class="verse"><a name="23">23</a>Berekjáš a Elkána byli při schráně vrátnými.</span> <span class="verse"><a name="24">24</a>Kněží Šebanjáš, Jóšafat, Netaneel, Amasaj, Zekarjáš, Benajáš a Elíezer troubili před Boží schránou na pozouny. Obéd-edóm a Jechijáš byli také vrátnými při schráně.</span> <span class="verse"><a name="25">25</a>David, izraelští starší a velitelé nad tisíci radostně vystupovali se schránou Hospodinovy smlouvy z Obéd-edómova domu.</span> <span class="verse"><a name="26">26</a>Protože Bůh prokázal svou pomoc lévijcům, kteří nesli schránu Hospodinovy smlouvy, obětovali sedm býčků a sedm beranů.</span> <span class="verse"><a name="27">27</a>David byl oděn pláštěnkou z bělostného plátna, stejně tak všichni lévijci, kteří nesli schránu, zpěváci a Kenanjáš, předák zpěváků při přenášení. David měl na sobě též lněný efód.</span> <span class="verse"><a name="28">28</a>Celý Izrael vystupoval se schránou Hospodinovy smlouvy za ryčného troubení polnic a za zvuku pozounů, cymbálů, harf a citar.</span> <span class="verse"><a name="29">29</a>Když schrána Hospodinovy smlouvy vstupovala do Města Davidova, Míkal, dcera Saulova, se právě dívala z okna. Viděla krále Davida, jak poskakuje a křepčí, a v srdci jím pohrdla.</span> </p></div</div></div></body></html>