<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/eph">Ephesians</a> &gt <strong>Chapter 4</strong></div><p><span class="verse"><a name="1">1</a>Proto vás já, vězeň kvůli Pánu, prosím, abyste tomu povolání, kterého se vám dostalo,</span> <span class="verse"><a name="2">2</a>dělali čest svým životem, vždy skromní, tiší a trpěliví. Snášejte se navzájem v lásce</span> <span class="verse"><a name="3">3</a>a usilovně hleďte zachovat jednotu Ducha, spojeni svazkem pokoje.</span> <span class="verse"><a name="4">4</a>Jedno tělo a jeden Duch, k jedné naději jste byli povoláni;</span> <span class="verse"><a name="5">5</a>jeden je Pán, jedna víra, jeden křest,</span> <span class="verse"><a name="6">6</a>jeden Bůh a Otec všech, který je nade všemi, skrze všechny působí a je ve všech.</span> <span class="verse"><a name="7">7</a>Každému z nás byla dána milost podle míry Kristova obdarování.</span> <span class="verse"><a name="8">8</a>Proto je řečeno: 'Vystoupil vzhůru, zajal nepřátele, dal dary lidem.'</span> <span class="verse"><a name="9">9</a>Co jiného znamená 'vystoupil', než že předtím sestoupil dolů na zem?</span> <span class="verse"><a name="10">10</a>Ten, který sestoupil, je tedy tentýž, který také vystoupil nade všechna nebesa, aby naplnil všechno, co jest.</span> <span class="verse"><a name="11">11</a>A toto jsou jeho dary: jedny povolal za apoštoly, jiné za proroky, jiné za zvěstovatele evangelia, jiné za pastýře a učitele,</span> <span class="verse"><a name="12">12</a>aby své vyvolené dokonale připravil k dílu služby - k budování Kristova těla,</span> <span class="verse"><a name="13">13</a>až bychom všichni dosáhli jednoty víry a poznání Syna Božího, a tak dorostli zralého lidství, měřeno mírou Kristovy plnosti.</span> <span class="verse"><a name="14">14</a>Pak už nebudeme nedospělí, nebudeme zmítáni a unášeni závanem kdejakého učení - lidskou falší, chytráctvím a lstivým sváděním k bludu.</span> <span class="verse"><a name="15">15</a>Buďme pravdiví v lásce, ať ve všem dorůstáme v Krista. On je hlava,</span> <span class="verse"><a name="16">16</a>z něho roste celé tělo, pevně spojené klouby navzájem se podpírajícími, a buduje se v lásce podle toho, jak je každé části dáno.</span> <span class="verse"><a name="17">17</a>To vám říkám a dotvrzuji jménem Páně: nežijte tak, jako žijí pohané podle svých marných představ.</span> <span class="verse"><a name="18">18</a>Mají zatemnělou mysl a odcizili se Božímu životu pro svou nevědomost a zatvrzelé srdce.</span> <span class="verse"><a name="19">19</a>Otupěli, propadli bezuzdnosti a s chtivostí dělají hanebné věci.</span> <span class="verse"><a name="20">20</a>Vy jste se však u Krista takovým věcem neučili -</span> <span class="verse"><a name="21">21</a>pokud jste ovšem o něm slyšeli a byli v něm vyučeni podle pravdy, která je v Ježíši.</span> <span class="verse"><a name="22">22</a>Odložte dřívější způsob života, staré lidství, které hyne klamnými vášněmi,</span> <span class="verse"><a name="23">23</a>obnovte se duchovním smýšlením,</span> <span class="verse"><a name="24">24</a>oblecte nové lidství, stvořené k Božímu obrazu ve spravedlnosti a svatosti pravdy.</span> <span class="verse"><a name="25">25</a>Proto zanechte lži a 'mluvte pravdu každý se svým bližním', vždyť jste údy téhož těla.</span> <span class="verse"><a name="26">26</a>'Hněváte-li se, nehřešte.' Nenechte nad svým hněvem zapadnout slunce</span> <span class="verse"><a name="27">27</a>a nedopřejte místa ďáblu.</span> <span class="verse"><a name="28">28</a>Kdo kradl, ať už nekrade, ale ať raději přiloží ruce k pořádné práci, aby se měl o co rozdělit s potřebnými.</span> <span class="verse"><a name="29">29</a>Z vašich úst ať nevyjde ani jedno špatné slovo, ale vždy jen dobré, které by pomohlo, kde je třeba, a tak posluchačům přineslo milost.</span> <span class="verse"><a name="30">30</a>A nezarmucujte svatého Ducha Božího, jehož pečeť nesete pro den vykoupení.</span> <span class="verse"><a name="31">31</a>Ať je vám vzdálena všechna tvrdost, zloba, hněv, křik, utrhání a s tím i každá špatnost;</span> <span class="verse"><a name="32">32</a>buďte k sobě navzájem laskaví, milosrdní, odpouštějte si navzájem, jako i Bůh v Kristu odpustil vám.</span> </p></div</div></div></body></html>