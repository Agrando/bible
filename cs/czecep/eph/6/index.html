<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/eph">Ephesians</a> &gt <strong>Chapter 6</strong></div><p><span class="verse"><a name="1">1</a>Děti, poslouchejte své rodiče, protože to je spravedlivé před Bohem.</span> <span class="verse"><a name="2">2</a>'Cti otce svého i matku svou' je přece jediné přikázání, které má zaslíbení:</span> <span class="verse"><a name="3">3</a>'aby se ti dobře vedlo a abys byl dlouho živ na zemi.'</span> <span class="verse"><a name="4">4</a>Otcové, nedrážděte své děti ke vzdoru, ale vychovávejte je v kázni a napomenutích našeho Pána.</span> <span class="verse"><a name="5">5</a>Otroci, poslouchejte své pozemské pány s uctivou pokorou a z upřímného přesvědčení jako Krista.</span> <span class="verse"><a name="6">6</a>Nejen naoko, abyste se zalíbili lidem, ale jako služebníci Kristovi, kteří rádi plní Boží vůli</span> <span class="verse"><a name="7">7</a>a lidem slouží ochotně, jako by sloužili Pánu.</span> <span class="verse"><a name="8">8</a>Víte, že Pán odmění každého, kdo něco dobrého učiní, ať je to otrok nebo svobodný.</span> <span class="verse"><a name="9">9</a>Vy páni, jednejte s otroky také tak a zanechte vyhrůžek. Víte přece, že jejich i váš Pán je v nebesích, a ten nikomu nestraní.</span> <span class="verse"><a name="10">10</a>A tak, bratří, svou sílu hledejte u Pána, v jeho veliké moci.</span> <span class="verse"><a name="11">11</a>Oblecte plnou Boží zbroj, abyste mohli odolat ďáblovým svodům.</span> <span class="verse"><a name="12">12</a>Nevedeme svůj boj proti lidským nepřátelům, ale proti mocnostem, silám a všemu, co ovládá tento věk tmy, proti nadzemským duchům zla.</span> <span class="verse"><a name="13">13</a>Proto vezměte na sebe plnou Boží zbroj abyste se mohli v den zlý postavit na odpor, všechno překonat a obstát.</span> <span class="verse"><a name="14">14</a>Stůjte tedy 'opásáni kolem beder pravdou, obrněni pancířem spravedlnosti,</span> <span class="verse"><a name="15">15</a>obuti k pohotové službě evangeliu pokoje'</span> <span class="verse"><a name="16">16</a>a vždycky se štítem víry, jímž byste uhasili všechny ohnivé střely toho Zlého.</span> <span class="verse"><a name="17">17</a>Přijměte také 'přílbu spasení' a 'meč Ducha, jímž je slovo Boží'.</span> <span class="verse"><a name="18">18</a>V každý čas se v Duchu svatém modlete a proste, bděte na modlitbách a vytrvale se přimlouvejte za všechny bratry i za mne,</span> <span class="verse"><a name="19">19</a>aby mi bylo dáno pravé slovo, kdykoliv promluvím. Tak budu moci směle oznamovat tajemství evangelia,</span> <span class="verse"><a name="20">20</a>jehož jsem vyslancem i v okovech, a svobodně je zvěstovat, jak je mi uloženo.</span> <span class="verse"><a name="21">21</a>Chci, abyste i vy věděli, co je se mnou a co dělám. Všechno vám to vypoví Tychikus, milovaný bratr a věrný pomocník v díle našeho Pána.</span> <span class="verse"><a name="22">22</a>Poslal jsem ho k vám, abyste se dověděli, co je s námi, a aby povzbudil vaše srdce.</span> <span class="verse"><a name="23">23</a>Pokoj bratřím i láska a víra od Boha Otce a Pána Ježíše Krista.</span> <span class="verse"><a name="24">24</a>Milost všem, kdo nepomíjející láskou milují našeho Pána Ježíše Krista.</span> </p></div</div></div></body></html>