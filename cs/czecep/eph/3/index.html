<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/eph/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/eph">Ephesians</a> &gt <strong>Chapter 3</strong></div><p><span class="verse"><a name="1">1</a>Proto jsem já, Pavel, vězněm Krista Ježíše pro vás pohany.</span> <span class="verse"><a name="2">2</a>Slyšeli jste přece o milosti, kterou mi Bůh podle svého plánu udělil kvůli vám:</span> <span class="verse"><a name="3">3</a>dal mi ve zjevení poznat tajemství, které jsem vám právě několika slovy vypsal.</span> <span class="verse"><a name="4">4</a>Z toho můžete vyčíst, že jsem porozuměl Kristovu tajemství,</span> <span class="verse"><a name="5">5</a>které v dřívějších pokoleních nebylo lidem známo, ale nyní je Duchem zjeveno jeho svatým apoštolům a prorokům:</span> <span class="verse"><a name="6">6</a>že pohané jsou spoludědicové, část společného těla, a mají v Kristu Ježíši podíl na zaslíbeních evangelia.</span> <span class="verse"><a name="7">7</a>Jeho služebníkem jsem se stal, když mě Bůh obdaroval svou milostí a působí ve mně svou mocí:</span> <span class="verse"><a name="8">8</a>mně, daleko nejmenšímu ze všech bratří, byla dána ta milost, abych pohanům zvěstoval nevystižitelné Kristovo bohatství</span> <span class="verse"><a name="9">9</a>a vynesl na světlo smysl tajemství od věků ukrytého v Bohu, jenž vše stvořil:</span> <span class="verse"><a name="10">10</a>Bůh chce, aby nebeským vládám a mocnostem bylo nyní skrze církev dáno poznat jeho mnohotvarou moudrost,</span> <span class="verse"><a name="11">11</a>podle odvěkého určení, které naplnil v Kristu Ježíši, našem Pánu.</span> <span class="verse"><a name="12">12</a>V něm smíme i my ve víře přistupovat k Bohu svobodně a s důvěrou.</span> <span class="verse"><a name="13">13</a>Proto prosím, abyste se nedali odradit tím, že pro vás musím trpět; vždyť se to obrátí k vaší slávě.</span> <span class="verse"><a name="14">14</a>Proto klekám na kolena před Otcem,</span> <span class="verse"><a name="15">15</a>od něhož pochází každý nebeský i pozemský rod, a prosím,</span> <span class="verse"><a name="16">16</a>aby se pro bohatství Boží slávy ve vás jeho Duchem posílil a upevnil 'vnitřní člověk'</span> <span class="verse"><a name="17">17</a>a aby Kristus skrze víru přebýval ve vašich srdcích; a tak abyste zakořeněni a zakotveni v lásce</span> <span class="verse"><a name="18">18</a>mohli spolu se všemi bratřími pochopit, co je skutečná šířka a délka, výška i hloubka:</span> <span class="verse"><a name="19">19</a>poznat Kristovu lásku, která přesahuje každé poznání, a dát se prostoupit vší plností Boží.</span> <span class="verse"><a name="20">20</a>Tomu pak, který působením své moci mezi námi může učinit neskonale víc, než zač prosíme a co si dovedeme představit,</span> <span class="verse"><a name="21">21</a>jemu samému buď sláva v církvi a v Kristu Ježíši po všecka pokolení na věky věků! Amen.</span> </p></div</div></div></body></html>