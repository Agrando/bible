<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/eph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/eph">Ephesians</a> &gt <strong>Chapter 1</strong></div><p><span class="verse"><a name="1">1</a>Pavel, z Boží vůle apoštol Ježíše Krista, bratřím věrným v Kristu Ježíši:</span> <span class="verse"><a name="2">2</a>Milost vám a pokoj od Boha Otce našeho a Pána Ježíše Krista.</span> <span class="verse"><a name="3">3</a>Pochválen buď Bůh a Otec našeho Pána Ježíše Krista, který nás v Kristu obdařil vším duchovním požehnáním nebeských darů;</span> <span class="verse"><a name="4">4</a>v něm nás již před stvořením světa vyvolil, abychom byli svatí a bez poskvrny před jeho tváří.</span> <span class="verse"><a name="5">5</a>Ve své lásce nás předem určil, abychom rozhodnutím jeho dobroty byli skrze Ježíše Krista přijati za syny</span> <span class="verse"><a name="6">6</a>a chválili slávu jeho milosti, kterou nám udělil ve svém Nejmilejším.</span> <span class="verse"><a name="7">7</a>V něm jsme vykoupeni jeho obětí a naše hříchy jsou nám odpuštěny pro přebohatou milost,</span> <span class="verse"><a name="8">8</a>kterou nás zahrnul ve vší moudrosti a prozíravosti,</span> <span class="verse"><a name="9">9</a>když nám dal poznat tajemství svého záměru, svého milostivého rozhodnutí, jímž si předsevzal,</span> <span class="verse"><a name="10">10</a>že podle svého plánu, až se naplní čas, přivede všechno na nebi i na zemi k jednotě v Kristu.</span> <span class="verse"><a name="11">11</a>On je ten, v němž se nám od Boha, jenž všechno působí rozhodnutím své vůle, dostalo podílu na předem daném poslání,</span> <span class="verse"><a name="12">12</a>abychom my, kteří jsme na Krista upnuli svou naději, stali se chválou jeho slávy.</span> <span class="verse"><a name="13">13</a>V něm byla i vám, když jste uslyšeli slovo pravdy, evangelium o svém spasení, a uvěřili mu, vtisknuta pečeť zaslíbeného Ducha svatého</span> <span class="verse"><a name="14">14</a>jako závdavek našeho dědictví na vykoupení těch, které si Bůh vydobyl k chvále své slávy.</span> <span class="verse"><a name="15">15</a>Proto i já, když jsem uslyšel o vaší víře v Pána Ježíše a lásce ke všem bratřím,</span> <span class="verse"><a name="16">16</a>nepřestávám za vás děkovat a stále na vás pamatuji ve svých modlitbách.</span> <span class="verse"><a name="17">17</a>Prosím, aby vám Bůh našeho Pána Ježíše Krista, Otec slávy, dal ducha moudrosti a zjevení, abyste ho poznali</span> <span class="verse"><a name="18">18</a>a osvíceným vnitřním zrakem viděli, k jaké naději vás povolal, jak bohaté a slavné je vaše dědictví v jeho svatém lidu</span> <span class="verse"><a name="19">19</a>a jak nesmírně veliký je ve své moci k nám, kteří věříme.</span> <span class="verse"><a name="20">20</a>Sílu svého mocného působení prokázal přece na Kristu: Vzkřísil ho z mrtvých a posadil po své pravici v nebesích,</span> <span class="verse"><a name="21">21</a>vysoko nad všechny vlády, mocnosti, síly i panstva, nad všechna jména, která jsou vzývána, jak v tomto věku, tak i v budoucím.</span> <span class="verse"><a name="22">22</a>'Všechno podrobil pod jeho nohy' a ustanovil jej svrchovanou hlavou církve,</span> <span class="verse"><a name="23">23</a>která je jeho tělem, plností toho, jenž přivádí k naplnění všechno, co jest.</span> </p></div</div></div></body></html>