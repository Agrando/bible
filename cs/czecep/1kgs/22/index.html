<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>Po tři roky nedošlo mezi Aramem a Izraelem k válce.</span> <span class="verse"><a name="2">2</a>V třetím roce sestoupil Jóšafat, král judský, ke králi izraelskému.</span> <span class="verse"><a name="3">3</a>Izraelský král řekl svým služebníkům: "Víte, že Rámot v Gileádu patří nám? A my otálíme vzít jej z rukou aramejského krále."</span> <span class="verse"><a name="4">4</a>Pak se otázal Jóšafata: "Půjdeš se mnou do války o Rámot v Gileádu?" Jóšafat izraelskému králi odvětil: "Jsme jedno, já jako ty, můj lid jako tvůj lid, mí koně jako tví koně."</span> <span class="verse"><a name="5">5</a>Jóšafat izraelskému králi řekl: "Dotaž se ještě dnes na slovo Hospodinovo."</span> <span class="verse"><a name="6">6</a>Izraelský král shromáždil proroky, na čtyři sta mužů, a řekl jim: "Mám jít do války proti Rámotu v Gileádu nebo mám od toho upustit?" Odpověděli: "Jdi, Panovník jej vydá králi do rukou."</span> <span class="verse"><a name="7">7</a>Ale Jóšafat se zeptal: "Cožpak tu už není žádný prorok Hospodinův, abychom se dotázali skrze něho?"</span> <span class="verse"><a name="8">8</a>Izraelský král Jóšafatovi odpověděl: "Je tu ještě jeden muž, skrze něhož bychom se mohli dotázat Hospodina, ale já ho nenávidím, protože mi neprorokuje nic dobrého, nýbrž jen zlo. Je to Míkajáš, syn Jimlův." Jóšafat řekl: "Nechť král tak nemluví!"</span> <span class="verse"><a name="9">9</a>Izraelský král tedy povolal jednoho dvořana a řekl: "Rychle přiveď Míkajáše, syna Jimlova."</span> <span class="verse"><a name="10">10</a>Král izraelský i Jóšafat, král judský, seděli každý na svém trůnu, slavnostně oblečeni, na humně u vchodu do samařské brány a všichni proroci před nimi prorokovali.</span> <span class="verse"><a name="11">11</a>Sidkijáš, syn Kenaanův, si udělal železné rohy a říkal: "Toto praví Hospodin: »Jimi budeš trkat Arama, dokud neskoná.«"</span> <span class="verse"><a name="12">12</a>Tak prorokovali všichni proroci: "Vytáhni proti Rámotu v Gileádu. Budeš mít úspěch. Hospodin jej vydá králi do rukou!"</span> <span class="verse"><a name="13">13</a>Posel, který šel zavolat Míkajáše, mu domlouval: "Hle, slova proroků jedněmi ústy ohlašují králi dobré věci. Ať je tvá řeč jako řeč každého z nich; mluv o dobrých věcech."</span> <span class="verse"><a name="14">14</a>Míkajáš odpověděl: "Jakože živ je Hospodin, budu mluvit to, co mi řekne Hospodin."</span> <span class="verse"><a name="15">15</a>Když přišel ke králi, král mu řekl: "Míkajáši, máme jít do války proti Rámotu v Gileádu, nebo máme od toho upustit?" On mu odpověděl: "Vytáhni, budeš mít úspěch. Hospodin jej vydá králi do rukou."</span> <span class="verse"><a name="16">16</a>Král ho okřikl: "Kolikrát tě mám zapřísahat, abys mi v Hospodinově jménu nemluvil nic než pravdu?"</span> <span class="verse"><a name="17">17</a>Míkajáš odpověděl: "Viděl jsem všechen izraelský lid rozptýlený po horách jako ovce, které nemají pastýře. Hospodin řekl: »Zůstali bez pánů, ať se každý v pokoji vrátí domů.«"</span> <span class="verse"><a name="18">18</a>Izraelský král řekl Jóšafatovi: "Neřekl jsem ti, že mi nebude prorokovat nic dobrého, nýbrž jen zlo?"</span> <span class="verse"><a name="19">19</a>Ale Míkajáš pokračoval: "Tak tedy slyš slovo Hospodinovo. Viděl jsem Hospodina, sedícího na trůně. Všechen nebeský zástup stál před ním zprava i zleva.</span> <span class="verse"><a name="20">20</a>Hospodin řekl: »Kdo zláká Achaba, aby vytáhl a padl u Rámotu v Gileádu?« Ten říkal to a druhý ono.</span> <span class="verse"><a name="21">21</a>Tu vystoupil jakýsi duch, postavil se před Hospodinem a řekl: »Já ho zlákám.« Hospodin mu pravil: »Čím?«</span> <span class="verse"><a name="22">22</a>On odvětil: »Vyjdu a stanu se zrádným duchem v ústech všech jeho proroků.« Hospodin řekl: »Ty ho zlákáš, ty to dokážeš. Jdi a učiň to!«</span> <span class="verse"><a name="23">23</a>A nyní, hle, Hospodin dal zrádného ducha do úst všech těchto tvých proroků. Hospodin ti ohlásil zlé věci."</span> <span class="verse"><a name="24">24</a>Sidkijáš, syn Kenaanův, přistoupil, uhodil Míkajáše do tváře a řekl: "Kudy přešel Hospodinův duch ode mne, aby mluvil skrze tebe?"</span> <span class="verse"><a name="25">25</a>Míkajáš řekl: "To uvidíš v onen den, až vejdeš do nejzazšího pokojíku, aby ses ukryl."</span> <span class="verse"><a name="26">26</a>Izraelský král nařídil: "Seber Míkajáše a odveď ho k veliteli města Ámonovi a ke královu synu Jóašovi.</span> <span class="verse"><a name="27">27</a>Vyřídíš: »Toto praví král: Tady toho vsaďte do vězení a dávejte mu jen kousek chleba a trochu vody, dokud nepřijdu v pokoji.«"</span> <span class="verse"><a name="28">28</a>Ale Míkajáš řekl: "Jestliže se vrátíš zpět v pokoji, nemluvil skrze mne Hospodin." A připojil: "Slyšte to, všichni lidé!"</span> <span class="verse"><a name="29">29</a>Král izraelský i Jóšafat, král judský, vytáhli proti Rámotu v Gileádu.</span> <span class="verse"><a name="30">30</a>Izraelský král řekl Jóšafatovi, že se přestrojí, až vyjede do boje. Dodal: "Ty ovšem obleč své roucho." Tak se izraelský král přestrojil a vyjel do boje.</span> <span class="verse"><a name="31">31</a>Aramejský král přikázal třiceti dvěma velitelům své vozby: "Nebojujte ani s malým ani s velkým, ale jen se samým izraelským králem!"</span> <span class="verse"><a name="32">32</a>Když velitelé vozby spatřili Jóšafata, řekli si: "To je jistě izraelský král!" Odbočili, aby bojovali proti němu. Tu Jóšafat vyrazil válečný pokřik.</span> <span class="verse"><a name="33">33</a>Když velitelé vozby viděli, že to není izraelský král, odvrátili se od něho.</span> <span class="verse"><a name="34">34</a>Kdosi však bezděčně napjal luk a zasáhl izraelského krále mezi články pancíře. Král řekl svému vozataji: "Obrať a odvez mě z bojiště, jsem raněn."</span> <span class="verse"><a name="35">35</a>Ale boj se toho dne tak vystupňoval, že král musel zůstat na voze proti Aramejcům; večer pak zemřel. Krev z rány vytékala do korby vozu.</span> <span class="verse"><a name="36">36</a>Při západu slunce se táborem rozlehl pokřik: "Každý do svého města, každý do své země!"</span> <span class="verse"><a name="37">37</a>Král tedy zemřel a byl dopraven do Samaří. V Samaří krále pohřbili.</span> <span class="verse"><a name="38">38</a>Když oplachovali vůz v samařském rybníku, chlemtali psi jeho krev a nevěstky se v ní omývaly, podle slova Hospodinova, které ohlásil.</span> <span class="verse"><a name="39">39</a>O ostatních příbězích Achabových, o všem, co konal, o domě ze slonoviny, který vystavěl, a o všech městech, která vystavěl, se píše, jak známo, v Knize letopisů králů izraelských.</span> <span class="verse"><a name="40">40</a>I ulehl Achab ke svým otcům. Po něm se stal králem jeho syn Achazjáš.</span> <span class="verse"><a name="41">41</a>Ve čtvrtém roce vlády izraelského krále Achaba se stal králem nad Judou Jóšafat, syn Ásův.</span> <span class="verse"><a name="42">42</a>Jóšafatovi bylo třicet pět let, když začal kralovat, a kraloval v Jeruzalémě dvacet pět let. Jeho matka se jmenovala Azúba; byla to dcera Šilchího.</span> <span class="verse"><a name="43">43</a>Chodil po všech cestách svého otce Ásy. Neodchýlil se od nich, ale činil to, co je správné v Hospodinových očích.</span> <span class="verse"><a name="44">44</a>Jenom neodstranili posvátná návrší; lid na posvátných návrších ještě obětoval a pálil kadidlo.</span> <span class="verse"><a name="45">45</a>Jóšafat také žil v pokoji s králem izraelským.</span> <span class="verse"><a name="46">46</a>O ostatních příbězích Jóšafatových, o jeho bohatýrských činech, jež konal, a jak bojoval, se píše, jak známo, v Knize letopisů králů judských.</span> <span class="verse"><a name="47">47</a>Zbytek těch, kdo provozovali modlářské smilstvo a zůstali ještě ve dnech jeho otce Ásy, vymýtil ze země.</span> <span class="verse"><a name="48">48</a>V Edómu tenkrát neměli krále, byl tam královský správce.</span> <span class="verse"><a name="49">49</a>Jóšafat dal udělat zámořské lodě, aby pluly do Ofíru pro zlato, ale nevyplul; lodě ztroskotaly v Esjón-geberu.</span> <span class="verse"><a name="50">50</a>Achazjáš, syn Achabův, tehdy řekl Jóšafatovi: "Ať se plaví na lodích s tvými služebníky i moji služebníci!" Ale Jóšafat nesvolil.</span> <span class="verse"><a name="51">51</a>I ulehl Jóšafat ke svým otcům a byl pohřben vedle svých otců v městě svého otce Davida. Po něm se stal králem jeho syn Jóram.</span> <span class="verse"><a name="52">52</a>V sedmnáctém roce vlády judského krále Jóšafata se stal králem nad Izraelem v Samaří Achazjáš, syn Achabův. Kraloval nad Izraelem dva roky.</span> <span class="verse"><a name="53">53</a>Dopouštěl se toho, co je zlé v Hospodinových očí. Chodil po cestě svého otce a své matky i po cestě Jarobeáma, syna Nebatova, který svedl Izraele k hříchu. [ (I Kings 22:54) Sloužil Baalovi a klaněl se mu a urážel Hospodina, Boha Izraele; všechno konal tak jako jeho otec. ]</span> </p></div</div></div></body></html>