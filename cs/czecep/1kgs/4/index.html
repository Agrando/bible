<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>Tak byl král Šalomoun králem nad celým Izraelem.</span> <span class="verse"><a name="2">2</a>A toto byli jeho nejvyšší úředníci: Azarjáš, syn Sádokův, byl knězem.</span> <span class="verse"><a name="3">3</a>Elíchoref a Achijáš, synové Šíšovi, byli písaři, Jóšafat, syn Achílúdův, byl kancléřem,</span> <span class="verse"><a name="4">4</a>Benajáš, syn Jójadův, byl nad vojskem. Sádok a Ebjátar byli kněžími.</span> <span class="verse"><a name="5">5</a>Azarjáš, syn Nátanův, byl nad správci, Zabúd, syn Nátanův, byl knězem a královým přítelem.</span> <span class="verse"><a name="6">6</a>Achíšar byl nad domem a Adóníram, syn Abdův, byl nad nucenými pracemi.</span> <span class="verse"><a name="7">7</a>Šalomoun měl dále dvanáct správců nad celým Izraelem a ti opatřovali potravu pro krále a jeho dům. Každý měl v roce svůj měsíc, kdy potravu opatřoval.</span> <span class="verse"><a name="8">8</a>Toto jsou jejich jména: Syn Chúrův v Efrajimském pohoří.</span> <span class="verse"><a name="9">9</a>Syn Dekerův v Mákasu a v Šaalbímu, Bét-šemeši, Elónu a Bét-chánanu.</span> <span class="verse"><a name="10">10</a>Syn Chesedův v Arubótu. Jemu podléhalo Sóko a celá země cheferská.</span> <span class="verse"><a name="11">11</a>Syn Abínádabův spravoval celou pahorkatinu dórskou. Měl za ženu Táfatu, dceru Šalomounovu.</span> <span class="verse"><a name="12">12</a>Baana, syn Achílúdův, spravoval Taanak a Megido a celý Bét-šeán, který leží vedle Saretanu pod Jizreelem, od Bét-šeánu až k Ábel-mechóle, až za Jokmoám.</span> <span class="verse"><a name="13">13</a>Syn Geberův v Rámotu v Gileádu. Jemu podléhaly vsi Jaíra, syna Manasesova, který byl v Gileádu, podléhala mu také krajina argóbská, která je v Bášanu, šedesát velkých měst s hradbami a bronzovými závorami.</span> <span class="verse"><a name="14">14</a>Achínádab, syn Idův, v Machanajimu.</span> <span class="verse"><a name="15">15</a>Achímaas na území Neftalíově; také on si vzal za ženu Šalomounovu dceru, a to Basematu.</span> <span class="verse"><a name="16">16</a>Baaná, syn Chúšajův, na území Ašerově a v Alótu.</span> <span class="verse"><a name="17">17</a>Jóšafat, syn Parúachův, na území Isacharově.</span> <span class="verse"><a name="18">18</a>Šimeí, syn Élův, na území Benjamínově.</span> <span class="verse"><a name="19">19</a>Geber, syn Uríův, v zemi gileádské, v zemi emorejského krále Síchona a bášanského krále Óga; v té zemi byl jeden výsostný znak.</span> <span class="verse"><a name="20">20</a>Juda a Izrael byli tak početní jako písek u moře. Měli co jíst a pít a radovali se.</span> </p></div</div></div></body></html>