<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mark">Mark</a> &gt <strong>Chapter 13</strong></div><p><span class="verse"><a name="1">1</a>A když vycházel z chrámu, řekl mu jeden z jeho učedníků: "Pohleď, Mistře, jaké to kameny a jaké stavby!"</span> <span class="verse"><a name="2">2</a>Ježíš mu řekl: "Obdivuješ ty velké stavby? Nezůstane z nich kámen na kameni, všechno bude rozmetáno."</span> <span class="verse"><a name="3">3</a>Když seděl na Olivové hoře naproti chrámu a byli sami, zeptali se ho Petr, Jakub, Jan a Ondřej:</span> <span class="verse"><a name="4">4</a>"Pověz nám, kdy to nastane a jaké bude znamení, až se začne všechno schylovat ke konci!"</span> <span class="verse"><a name="5">5</a>Ježíš jim odpověděl: "Mějte se na pozoru, aby vás někdo nesvedl.</span> <span class="verse"><a name="6">6</a>Mnozí přijdou v mém jménu a budou říkat: 'Já jsem to' a svedou mnohé.</span> <span class="verse"><a name="7">7</a>Až uslyšíte válečný ryk a zvěsti o válkách, nelekejte se! Musí to být, ale ještě nebude konec.</span> <span class="verse"><a name="8">8</a>Povstane národ proti národu a království proti království, v mnohých krajinách budou zemětřesení, bude hlad. To bude teprve začátek bolestí.</span> <span class="verse"><a name="9">9</a>Vy sami se mějte na pozoru! Budou vás vydávat soudům, budete biti v synagógách, budete stát před vládci i králi kvůli mně, abyste před nimi vydali svědectví.</span> <span class="verse"><a name="10">10</a>Ale dříve musí být evangelium kázáno všem národům.</span> <span class="verse"><a name="11">11</a>Až vás povedou před soud, nemějte předem starost, co budete mluvit; ale co vám bude v té hodině dáno, to mluvte. Nejste to vy, kdo mluví, ale Duch svatý.</span> <span class="verse"><a name="12">12</a>Vydá na smrt bratr bratra a otec dítě, povstanou děti proti rodičům a připraví je o život.</span> <span class="verse"><a name="13">13</a>Budou vás všichni nenávidět pro mé jméno; ale kdo vytrvá až do konce, bude spasen.</span> <span class="verse"><a name="14">14</a>Když pak uvidíte 'znesvěcující ohavnost' stát tam, kde být nemá - kdo čte, rozuměj - tehdy ti, kdo jsou v Judsku, ať uprchnou do hor;</span> <span class="verse"><a name="15">15</a>kdo je na střeše, ať nesestupuje a nevchází do domu, aby si odtud něco vzal;</span> <span class="verse"><a name="16">16</a>a kdo je na poli, ať se nevrací domů, aby si vzal plášť.</span> <span class="verse"><a name="17">17</a>Běda těhotným a kojícím v oněch dnech!</span> <span class="verse"><a name="18">18</a>Modlete se, aby to nebylo v zimě.</span> <span class="verse"><a name="19">19</a>S těmi dny přijde takové soužení, jaké nebylo od počátku světa, který stvořil Bůh, až do dneška nikdy nebude.</span> <span class="verse"><a name="20">20</a>A kdyby Pán nezkrátil ty dny, nebyl by spasen žádný člověk. Ale kvůli svým vyvoleným zkrátí ty dny.</span> <span class="verse"><a name="21">21</a>A tehdy, řekne-li vám někdo: 'Hle, tu je Mesiáš, hle tam', nevěřte!</span> <span class="verse"><a name="22">22</a>Vyvstanou lžimesiášové a lžiproroci a budou předvádět znamení a zázraky, aby svedli vyvolené, kdyby to bylo možné.</span> <span class="verse"><a name="23">23</a>Vy však se mějte na pozoru! Všecko jsem vám řekl předem.</span> <span class="verse"><a name="24">24</a>Ale v těch dnech po onom soužení zatmí se slunce, a měsíc ztratí svou záři,</span> <span class="verse"><a name="25">25</a>hvězdy budou padat z nebe a mocnosti, které jsou v nebesích, se zachvějí.</span> <span class="verse"><a name="26">26</a>A tehdy uzří Syna člověka přicházet v oblacích s velikou mocí a slávou.</span> <span class="verse"><a name="27">27</a>Tehdy vyšle anděly a shromáždí své vyvolené od čtyř úhlů světa, od nejzazších konců země po nejzazší konec nebe.</span> <span class="verse"><a name="28">28</a>Od fíkovníku si vezměte poučení: Když už jeho větev raší a vyráží listí, víte, že léto je blízko.</span> <span class="verse"><a name="29">29</a>Tak i vy, až uvidíte, že se toto děje, vězte, že ten čas je blízko, přede dveřmi.</span> <span class="verse"><a name="30">30</a>Amen, pravím vám, že nepomine toto pokolení, než se to všecko stane.</span> <span class="verse"><a name="31">31</a>Nebe a země pominou, ale má slova nepominou.</span> <span class="verse"><a name="32">32</a>O onom dni či hodině neví nikdo, ani andělé v nebi, ani SYn, jenom Otec.</span> <span class="verse"><a name="33">33</a>Mějte se na pozoru, neboť nevíte, kdy ten čas přijde.</span> <span class="verse"><a name="34">34</a>Jako člověk, který je na cestách: než opustil svůj dům, dal každému služebníku odpovědnost za jeho práci a vrátnému nařídil, aby bděl.</span> <span class="verse"><a name="35">35</a>Bděte tedy, neboť nevíte, kdy pán domu přijde, zda večer, či o půlnoci, nebo za kuropění, nebo ráno;</span> <span class="verse"><a name="36">36</a>aby vás nenalezl spící, až znenadání přijde.</span> <span class="verse"><a name="37">37</a>Co vám říkám, říkám všem: Bděte!"</span> </p></div</div></div></body></html>