<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mark">Mark</a> &gt <strong>Chapter 9</strong></div><p><span class="verse"><a name="1">1</a>Řekl jim také: "Amen, pravím vám, že někteří z těch, kteří tu stojí, neokusí smrti, dokud nespatří Boží království, přicházející v moci."</span> <span class="verse"><a name="2">2</a>Po šesti dnech vzal s sebou Ježíš jen Petra, Jakuba a Jana a vyvedl je na vysokou horu, kde byli sami. A byl proměněn před jejich očima.</span> <span class="verse"><a name="3">3</a>Jeho šat byl zářivě bílý, jak by jej žádný bělič na zemi nedovedl vybílit.</span> <span class="verse"><a name="4">4</a>Zjevil se jim Eliáš a Mojžíš a rozmlouvali s Ježíšem.</span> <span class="verse"><a name="5">5</a>Petr promluvil a řekl Ježíšovi: "Mistře, je dobré, že jsme zde; udělejme tři stany, jeden tobě, jeden Mojžíšovi a jeden Eliášovi."</span> <span class="verse"><a name="6">6</a>Nevěděl, co by řekl, tak byli zděšeni.</span> <span class="verse"><a name="7">7</a>Tu přišel oblak a zastínil je a z oblaku se ozval hlas: "Toto jest můj milovaný Syn, toho poslouchejte."</span> <span class="verse"><a name="8">8</a>Když se pak rychle rozhlédli, neviděli u sebe již nikoho jiného, než Ježíše samotného.</span> <span class="verse"><a name="9">9</a>Když sestupovali s hory, přikázal jim, aby nikomu nevypravovali, co viděli, dokud Syn člověka nevstane z mrtvých.</span> <span class="verse"><a name="10">10</a>To slovo je zaujalo a společně rozebírali, co to znamená vstát z mrtvých.</span> <span class="verse"><a name="11">11</a>A vyptávali se: "Proč říkají zákoníci, že napřed musí přijít Eliáš?"</span> <span class="verse"><a name="12">12</a>Řekl jim: "Eliáš má přijít napřed a obnovit všecko. Jak to však, že je psáno o Synu člověka, že má mnoho vytrpět a být v opovržení?</span> <span class="verse"><a name="13">13</a>Ale pravím vám, že Eliáš již přišel a učinili mu, co se jim zlíbilo, jak je to o něm psáno."</span> <span class="verse"><a name="14">14</a>Když přišli k ostatním učedníkům, spatřili kolem nich veliký zástup a zákoníky, kteří se s nimi přeli.</span> <span class="verse"><a name="15">15</a>A celý zástup, jakmile ho uviděl, užasl; přibíhali k němu a zdravili ho.</span> <span class="verse"><a name="16">16</a>Ježíš se jich otázal: "Oč se s nimi přete?"</span> <span class="verse"><a name="17">17</a>Jeden člověk ze zástupu odpověděl: "Mistře, přivedl jsem k tobě svého syna, který má zlého ducha a nemůže mluvit.</span> <span class="verse"><a name="18">18</a>Kdekoli se ho zmocní, povalí ho a on má pěnu u úst, skřípe zuby a strne. Požádal jsem tvé učedníky, aby ducha vyhnali, ale nedokázali to."</span> <span class="verse"><a name="19">19</a>Odpověděl jim: "Pokolení nevěřící, jak dlouho ještě budu s vámi? Jak dlouho vás mám ještě snášet? Přivěďte ho ke mně!"</span> <span class="verse"><a name="20">20</a>I přivedli ho k němu. Když ten duch Ježíše spatřil,, hned chlapce zkroutil křečí; padl na zem, svíjel se a měl pěnu u úst.</span> <span class="verse"><a name="21">21</a>Ježíš se zeptal jeho otce: "Od kdy to má?" Odpověděl: "Od dětství."</span> <span class="verse"><a name="22">22</a>A často jej zlý duch srazil, dokonce do ohně i do vody, aby ho zahubil. Ale můžeš-li, slituj se nad námi a pomoz nám."</span> <span class="verse"><a name="23">23</a>Ježíš mu řekl: "Můžeš-li! Všechno je možné tomu, kdo věří."</span> <span class="verse"><a name="24">24</a>Chlapcův otec rychle vykřikl: "Věřím, pomoz mé nedověře!"</span> <span class="verse"><a name="25">25</a>Když Ježíš viděl, že se sbíhá zástup, pohrozil nečistému duchu: "Duchu němý a hluchý, já ti nařizuji, vyjdi z něho a nikdy už do něho nevcházej!"</span> <span class="verse"><a name="26">26</a>Duch vykřikl, silně jím zalomcoval a vyšel; chlapec zůstal jako mrtvý, takže mnozí říkali, že umřel.</span> <span class="verse"><a name="27">27</a>Ale Ježíš ho vzal za ruku, pozvedl ho a on vstal.</span> <span class="verse"><a name="28">28</a>Když vešel do domu a jeho učedníci s ním byli sami, ptali se ho: "Proč jsme ho nemohli vyhnat my?"</span> <span class="verse"><a name="29">29</a>Řekl jim: "Takový duch nemůže vyjít jinak, než modlitbou a postem."</span> <span class="verse"><a name="30">30</a>Když odtamtud vyšli, procházeli Galileou; Ježíš však nechtěl, aby se o tom vědělo,</span> <span class="verse"><a name="31">31</a>neboť učil své učedníky a říkal jim: "Syn člověka je vydáván do rukou lidí a zabijí ho; a až bude zabit, po třech dnech vstane.</span> <span class="verse"><a name="32">32</a>Oni však tomu slovu nerozuměli a báli se ho zeptat.</span> <span class="verse"><a name="33">33</a>Přišli do Kafarnaum. Když byl doma, ptal se jich: "O čem jste cestou uvažovali?"</span> <span class="verse"><a name="34">34</a>Ale oni mlčeli, neboť se cestou mezi sebou dohadovali, kdo je největší.</span> <span class="verse"><a name="35">35</a>Ježíš usedl, zavolal svých Dvanáct a řekl jim: "Kdo chce být první, buď ze všech poslední a služebník všech."</span> <span class="verse"><a name="36">36</a>Pak vzal dítě, postavil je doprostřed nich a řekl jim:</span> <span class="verse"><a name="37">37</a>"Kdo přijme jedno z takových dětí v mém jménu, přijímá mne; a kdo mne přijme, nepřijímá mne, ale toho, který mě poslal."</span> <span class="verse"><a name="38">38</a>Jan mu řekl: "Mistře, viděli jsme kohosi, kdo v tvém jménu vyhání démony, ale s námi nechodil; i bránili jsme mu, protože s námi nechodil."</span> <span class="verse"><a name="39">39</a>Ježíš však řekl: "Nebraňte mu! Žádný, kdo učiní mocný čin v mém jménu, nemůže mi hned na to zlořečit.</span> <span class="verse"><a name="40">40</a>Kdo není proti nám, je pro nás.</span> <span class="verse"><a name="41">41</a>Kdokoli vám podá číši vody, protože jste Kristovi, amen, pravím vám, nepřijde o svou odměnu."</span> <span class="verse"><a name="42">42</a>"Kdo by svedl k hříchu jednoho z těchto nepatrných, kteří ve mne věří, lépe by mu bylo, kdyby mu dali na krk mlýnský kámen a hodili ho do moře.</span> <span class="verse"><a name="43">43</a>Svádí-li tě k hříchu tvá ruka, utni ji; lépe je pro tebe, vejdeš-li do života zmrzačen, než abys šel s oběma rukama do pekla, do ohně neuhasitelného.</span> <span class="verse"><a name="44">44</a>--- fehlt/missing</span> <span class="verse"><a name="45">45</a>A svádí-li tě k hříchu noha, utni ji; je lépe pro tebe, vejdeš-li do života chromý, než abys byl s oběma nohama uvržen do pekla.</span> <span class="verse"><a name="46">46</a>--- fehlt/missing</span> <span class="verse"><a name="47">47</a>A jestliže tě svádí oko, vyloupni je; je lépe pro tebe, vejdeš-li do Božího království jednooký, než abys byl s oběma očima uvržen do pekla,</span> <span class="verse"><a name="48">48</a>'kde jejich červ neumírá a oheň nehasne.'</span> <span class="verse"><a name="49">49</a>Každý bude solen ohněm.</span> <span class="verse"><a name="50">50</a>Sůl je dobrá, ztratí-li však svou slanost, čím ji osolíte? Mějte sůl v sobě a žijte mezi sebou v pokoji."</span> </p></div</div></div></body></html>