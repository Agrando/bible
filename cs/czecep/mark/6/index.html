<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mark">Mark</a> &gt <strong>Chapter 6</strong></div><p><span class="verse"><a name="1">1</a>Vyšel odtamtud a šel do svého domova; učedníci šli s ním.</span> <span class="verse"><a name="2">2</a>Když přišla sobota, počal učit v synagóg. Mnoho lidí ho poslouchalo a v úžasu říkali: "Odkud to ten člověk má? Jaká je to moudrost, jež mu byla dána? A jak mocné činy se dějí jeho rukama!</span> <span class="verse"><a name="3">3</a>Což to není ten tesař, syn Mariin a bratr Jakubův, Josefův, Judův a Šimonův? A nejsou jeho sestry tady u nás?" A byl jim kamenem úrazu.</span> <span class="verse"><a name="4">4</a>Tu jim Ježíš řekl: "Prorok není beze cti, leda ve své vlasti, u svých příbuzných a ve svém domě."</span> <span class="verse"><a name="5">5</a>A nemohl tam učinit žádný mocný čin, jen na několik málo nemocných vložil ruce a uzdravil je.</span> <span class="verse"><a name="6">6</a>A podivil se jejich nevěře. Obcházel pak okolní vesnice a učil.</span> <span class="verse"><a name="7">7</a>Zavolal svých dvanáct, počal je posílat dva a dva a dával jim moc nad nečistými duchy.</span> <span class="verse"><a name="8">8</a>Přikázal jim, aby si nic nebrali na cestu, jen hůl: ani chleba, ani mošnu, ani peníze do opasku;</span> <span class="verse"><a name="9">9</a>aby šli jen v sandálech a nebrali si dvoje šaty.</span> <span class="verse"><a name="10">10</a>A řekl jim: "Když přijdete někam do domu, tam zůstávejte, dokud z těch míst neodejdete.</span> <span class="verse"><a name="11">11</a>A které místo vás nepřijme a kde vás nebudou chtít slyšet, vyjděte odtamtud a setřeste prach svých nohou na svědectví proti nim."</span> <span class="verse"><a name="12">12</a>I vyšli a volali k pokání;</span> <span class="verse"><a name="13">13</a>vymítali mnoho zlých duchů, potírali olejem mnoho nemocných a uzdravovali je.</span> <span class="verse"><a name="14">14</a>Uslyšel o tom král Herodes, neboť jméno Ježíšovo se stalo známým; říkalo se: "Jan Křtitel vstal z mrtvých, a proto v něm působí mocné síly."</span> <span class="verse"><a name="15">15</a>Jiní pak říkali: "Je to Eliáš!" A zase jiní: "Je to prorok - jeden z proroků."</span> <span class="verse"><a name="16">16</a>Když to Herodes uslyšel, řekl: "To vstal Jan, kterého jsem dal stít."</span> <span class="verse"><a name="17">17</a>Tento Herodes totiž dal Jana zatknout a vsadit v poutech do žaláře kvůli Herodiadě, manželce svého bratra Filipa, protože si ji vzal za ženu.</span> <span class="verse"><a name="18">18</a>Jan totiž říkal Herodovi: "Není dovoleno, abys měl manželku svého bratra!"</span> <span class="verse"><a name="19">19</a>Herodias byla plná zloby proti Janovi, ráda by ho zbavila života, ale nemohla.</span> <span class="verse"><a name="20">20</a>Herodes se totiž Jana bál, neboť věděl, že je to muž spravedlivý a svatý, a chránil ho; když ho slyšel, byl celý nejistý, a přece mu rád naslouchal.</span> <span class="verse"><a name="21">21</a>Vhodná chvíle nastala, když Herodes o svých narozeninách uspořádal hostinu pro své dvořany, důstojníky a významné lidi z Galileje.</span> <span class="verse"><a name="22">22</a>Tu vstoupila dcera té Herodiady, tančila a zalíbila se králi Herodovi i těm, kdo s ním hodovali. Král řekl dívce: "Požádej mě oč chceš, a já ti to dám."</span> <span class="verse"><a name="23">23</a>Zavázal se jí přísahou: "O cokoli požádáš, dám tobě, až do polovice mého království."</span> <span class="verse"><a name="24">24</a>Ona vyšla a zeptala se matky: "Oč mám požádat?" Ta odpověděla: "O hlavu Jana Křtitele."</span> <span class="verse"><a name="25">25</a>Spěchala ihned dovnitř ke králi a přednesla mu svou žádost: "Chci, abys mi ihned dal na míse hlavu Jana Křtitele."</span> <span class="verse"><a name="26">26</a>Král se velmi zarmoutil, ale pro přísahu před spolustolovníky nechtěl ji odmítnout.</span> <span class="verse"><a name="27">27</a>I poslal hned kata s příkazem přinést Janovu hlavu. Ten odešel, sťal ho v žaláři</span> <span class="verse"><a name="28">28</a>a přinesl jeho hlavu na míse; dal ji dívce a dívka ji dala své matce.</span> <span class="verse"><a name="29">29</a>Když to uslyšeli Janovi učedníci, přišli, vzali jeho tělo a uložili je do hrobu.</span> <span class="verse"><a name="30">30</a>Apoštolové se shromáždili k Ježíšovi a oznámili mu všecko, co činili a učili.</span> <span class="verse"><a name="31">31</a>Řekl jim: "Pojďte sami stranou na pusté místo a trochu si odpočiňte!" Stále totiž přicházelo a odcházelo mnoho lidí, a neměli ani čas se najíst.</span> <span class="verse"><a name="32">32</a>Odjeli tedy lodí na pusté místo, aby byli sami.</span> <span class="verse"><a name="33">33</a>Mnozí spatřili, jak odjíždějí a poznali je; pěšky se tam ze všech měst sběhli a byli tam před nimi.</span> <span class="verse"><a name="34">34</a>Když vystoupil, uviděl velký zástup a bylo mu jich líto, protože byli jako ovce bez pastýře. I začal je učit mnohým věcem.</span> <span class="verse"><a name="35">35</a>Když už čas pokročil, přistoupili k němu jeho učedníci a řekli: "Toto místo je pusté a čas už pokročil.</span> <span class="verse"><a name="36">36</a>Propusť je, ať si jdou do okolních dvorů a vesnic koupit něco k jídlu."</span> <span class="verse"><a name="37">37</a>Odpověděl jim: "Dejte vy jim jíst!" Řekli mu: "Máme jít nakoupit za dvě stě denárů chleba a dát jim jíst?"</span> <span class="verse"><a name="38">38</a>Zeptal se jich: "Kolik chlebů máte? Jděte se podívat!" Když to zjistili, řekli: "Pět, a dvě ryby."</span> <span class="verse"><a name="39">39</a>Přikázal jim, aby všecky rozsadili po skupinách na zelený trávník.</span> <span class="verse"><a name="40">40</a>I rozložili se oddíl za oddílem stokrát po padesáti.</span> <span class="verse"><a name="41">41</a>Potom vzal těch pět chlebů a dvě ryby, vzhlédl k nebi, dobrořečil, lámal chleby a dával učedníkům, aby jim je předkládali. I ty dvě ryby rozdělil všem.</span> <span class="verse"><a name="42">42</a>A jedli všichni a nasytili se.</span> <span class="verse"><a name="43">43</a>A ještě sebrali dvanáct plných košů nalámaných chlebů i ryb.</span> <span class="verse"><a name="44">44</a>Těch pak, kteří jedli chleby, bylo pět tisíc mužů.</span> <span class="verse"><a name="45">45</a>Hned na to přiměl své učedníky, aby vstoupili na loď a jeli napřed na druhý břeh k Betsaidě, než on propustí zástup.</span> <span class="verse"><a name="46">46</a>Rozloučil se s nimi a šel na horu, aby se modlil.</span> <span class="verse"><a name="47">47</a>A když nastal večer, byla loď daleko na moři a on jediný na zemi.</span> <span class="verse"><a name="48">48</a>Spatřil je zmožené veslováním, neboť vítr vál proti nim; tu k nim před svítáním kráčel po moři a chtěl jít dál kolem nich.</span> <span class="verse"><a name="49">49</a>Když ho uviděli kráčet po moři, vykřikli v domnění, že je to přízrak;</span> <span class="verse"><a name="50">50</a>všichni ho totiž viděli a vyděsili se. On však na ně hned promluvil: "Vzchopte se, já jsem to, nebojte se!"</span> <span class="verse"><a name="51">51</a>Vstoupil k nim na loď a vítr se utišil. I byli celí ohromení úžasem.</span> <span class="verse"><a name="52">52</a>Nepochopili totiž, jak to bylo s chleby, neboť jejich mysl byla zatvrzelá.</span> <span class="verse"><a name="53">53</a>Když se dostali na druhý břeh, přistáli u Genezaretu.</span> <span class="verse"><a name="54">54</a>Jakmile vystoupili z lodi, hned ho lidé poznali,</span> <span class="verse"><a name="55">55</a>zběhali celou tu krajinu a začali nosit na nosítkách nemocné na každé místo, kde slyšeli, že jest.</span> <span class="verse"><a name="56">56</a>A kamkoli vcházel do vesnic, měst i dvorců, kladli nemocné na tržiště a prosili ho, aby se směli dotknout byť jen třásně jeho roucha. A kdo se ho dotkli, byli uzdraveni.</span> </p></div</div></div></body></html>