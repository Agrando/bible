<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mark">Mark</a> &gt <strong>Chapter 16</strong></div><p><span class="verse"><a name="1">1</a>Když uplynula sobota, Marie z Magdaly, Marie, matka Jakubova, a Salome nakoupily vonné masti, aby ho šly pomazat.</span> <span class="verse"><a name="2">2</a>Brzy ráno prvního dne po sobotě, sotva vyšlo slunce, šly k hrobu.</span> <span class="verse"><a name="3">3</a>Říkaly si mezi sebou: "Kdo nám odvalí kámen od vchodu do hrobu?"</span> <span class="verse"><a name="4">4</a>Ale když vzhlédly, viděly, že kámen je odvalen; a byl velmi veliký.</span> <span class="verse"><a name="5">5</a>Vstoupily do hrobu a uviděly mládence, který seděl po pravé straně a měl na sobě bílé roucho; i zděsily se.</span> <span class="verse"><a name="6">6</a>Řekl jim: "Neděste se! Hledáte Ježíše, toho Nazaretského, který byl ukřižován. Byl vzkříšen, není zde. Hle, místo, kam ho položily.</span> <span class="verse"><a name="7">7</a>Ale jděte, řekněte učedníkům, zvláště Petrovi: 'Jde před vámi do Galileje; tam ho spatříte, jak vám řekl.'"</span> <span class="verse"><a name="8">8</a>Ženy šly a utíkaly od hrobu, protože na ně padla hrůza a úžas. A nikomu nic neřekly, neboť se bály.</span> <span class="verse"><a name="9">9</a>Když Ježíš ráno prvního dne po sobotě vstal, zjevil se nejprve Marii z Magdaly, z níž kdysi vyhnal sedm démonů.</span> <span class="verse"><a name="10">10</a>Ona to šla oznámit těm, kteří bývali s ním a nyní truchlili a plakali.</span> <span class="verse"><a name="11">11</a>Ti, když uslyšeli, že žije a že se jí ukázal, nevěřili.</span> <span class="verse"><a name="12">12</a>Potom se zjevil v jiné podobě dvěma z nich cestou, když šli na venkov.</span> <span class="verse"><a name="13">13</a>Ti to šli oznámit ostatním; ale ani těm nevěřili.</span> <span class="verse"><a name="14">14</a>Konečně se zjevil samým jedenácti, když byli u stolu; káral jejich nevěru a tvrdost srdce, poněvadž nevěřili těm, kteří ho viděli vzkříšeného.</span> <span class="verse"><a name="15">15</a>A řekl jim: "Jděte do celého světa a kažte evangelium všemu stvoření.</span> <span class="verse"><a name="16">16</a>Kdo uvěří a přijme křest, bude spasen; kdo však neuvěří, bude odsouzen.</span> <span class="verse"><a name="17">17</a>Ty, kdo uvěří, budou provázet tato znamení: Ve jménu mém budou vyhánět démony a mluvit novými jazyky;</span> <span class="verse"><a name="18">18</a>budou brát hady do ruky, a vypijí-li něco smrtícího, nic se jim nestane; na choré budou vzkládat ruce a uzdraví je."</span> <span class="verse"><a name="19">19</a>Když jim to Pán řekl, byl vzat vzhůru do nebe a usedl po pravici Boží.</span> <span class="verse"><a name="20">20</a>Oni pak vyšli, všude kázali; a Pán s nimi působil a jejich slovo potvrzoval znameními.</span> </p></div</div></div></body></html>