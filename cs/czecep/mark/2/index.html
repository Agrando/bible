<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mark">Mark</a> &gt <strong>Chapter 2</strong></div><p><span class="verse"><a name="1">1</a>Když se po několika dnech vrátil do Kafarnaum, proslechlo se, že je doma.</span> <span class="verse"><a name="2">2</a>Sešlo se tolik lidí, že už ani přede dveřmi nebylo k hnutí. A mluvil k nim.</span> <span class="verse"><a name="3">3</a>Tu k němu přišli s ochrnutým; čtyři ho nesli.</span> <span class="verse"><a name="4">4</a>Protože se pro zástup nemohli k němu dostat, odkryli střechu tam, kde byl Ježíš, prorazili otvor a spustili dolů nosítka, na kterých ochrnutý ležel.</span> <span class="verse"><a name="5">5</a>Když Ježíš viděl jejich víru, řekl ochrnutému: "Synu, odpouštějí se ti hříchy."</span> <span class="verse"><a name="6">6</a>Seděli tam někteří ze zákoníků a v duchu uvažovali:</span> <span class="verse"><a name="7">7</a>"Co to ten člověk říká? Rouhá se! Kdo jiný může odpouštět hříchy než Bůh?"</span> <span class="verse"><a name="8">8</a>Ježíš hned svým duchem poznal, o čem přemýšlejí, a řekl jim: "Jak to, že tak uvažujete?</span> <span class="verse"><a name="9">9</a>Je snadnější říci ochrnutému: 'Odpouštějí se ti hříchy,' anebo říci: 'Vstaň, vezmi své lože a choď?'</span> <span class="verse"><a name="10">10</a>Abyste však věděli, že Syn člověka má moc na zemi odpouštět hříchy" - řekne ochrnutému:</span> <span class="verse"><a name="11">11</a>"Pravím ti, vstaň, vezmi své lože a jdi domů!"</span> <span class="verse"><a name="12">12</a>On vstal, vzal hned své lože a vyšel před očima všech, takže všichni žasli a chválili Boha: "Něco takového jsme ještě nikdy neviděli."</span> <span class="verse"><a name="13">13</a>Vyšel opět k moři. Všechen lid k němu přicházel a on je učil.</span> <span class="verse"><a name="14">14</a>A když šel dál, viděl Leviho, syna Alfeova, jak sedí v celnici, a řekl mu: "Pojď za mnou." On vstal a šel za ním.</span> <span class="verse"><a name="15">15</a>Když byl u stolu v jeho domě, stolovalo s Ježíšem a jeho učedníky mnoho celníků a jiných hříšníků; bylo jich totiž mnoho mezi těmi, kteří ho následovali.</span> <span class="verse"><a name="16">16</a>Když zákoníci z farizejské strany viděli, že jí s hříšníky a celníky, říkali jeho učedníkům: "Jak to, že jí s celníky a hříšníky?"</span> <span class="verse"><a name="17">17</a>Ježíš to uslyšel a řekl jim: "Lékaře nepotřebují zdraví, ale nemocní. Nepřišel jsem pozvat spravedlivé, ale hříšníky."</span> <span class="verse"><a name="18">18</a>Učedníci Janovi a farizeové se postili. Přišli k němu a ptali se: "Jak to, že se učedníci Janovi a učedníci farizeů postí, ale tvoji učedníci se nepostí?"</span> <span class="verse"><a name="19">19</a>Ježíš jim řekl: "Mohou se hosté na svatbě postit, když je ženich s nimi? Pokud mají ženicha mezi sebou, nemohou se postit.</span> <span class="verse"><a name="20">20</a>Přijdou však dny, kdy od nich ženich bude vzat; potom, v ten den, se budou postit.</span> <span class="verse"><a name="21">21</a>Nikdo nepřišívá záplatu z neseprané látky na starý šat, jinak se ten přišitý kus vytrhne, nové od starého, a díra bude ještě větší.</span> <span class="verse"><a name="22">22</a>A nikdo nedává mladé víno do starých měchů, jinak víno roztrhne měchy a měchy i víno přijdou nazmar. Nové víno do nových měchů!"</span> <span class="verse"><a name="23">23</a>Jednou v sobotu procházel obilím a jeho učedníci začali cestou mnout zrní z klasů.</span> <span class="verse"><a name="24">24</a>Farizeové mu řekli: "Jak to, že dělají v sobotu, co se nesmí!"</span> <span class="verse"><a name="25">25</a>Odpověděl jim: "Nikdy jste nečetli, co udělal David, když měl hlad a neměl co jíst, on i ti, kdo byli s ním?</span> <span class="verse"><a name="26">26</a>Jak za velekněze Abiatara vešel do domu Božího a jedl posvátné chleby, které nesmí jíst nikdo kromě kněží, a dal i těm, kdo ho provázeli?"</span> <span class="verse"><a name="27">27</a>A řekl jim: "Sobota je učiněna pro člověka, a ne člověk pro sobotu.</span> <span class="verse"><a name="28">28</a>Proto je Syn člověka pánem i nad sobotou."</span> </p></div</div></div></body></html>