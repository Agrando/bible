<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mark">Mark</a> &gt <strong>Chapter 12</strong></div><p><span class="verse"><a name="1">1</a>Začal k nim mluvit v podobenstvích: "Jeden člověk vysadil vinici, obehnal ji zdí, vykopal nádrž k lisu a vystavěl strážní věž; pak ji pronajal vinařům a odcestoval.</span> <span class="verse"><a name="2">2</a>V stanovený čas poslal k vinařům služebníka, aby od nich vybral podíl z výnosu vinice.</span> <span class="verse"><a name="3">3</a>Ale oni ho chytili, zbili a poslali zpět s prázdnou.</span> <span class="verse"><a name="4">4</a>Opět k nim poslal jiného služebníka. Toho zpolíčkovali a zneuctili.</span> <span class="verse"><a name="5">5</a>Poslal dalšího, toho zabili; a mnoho jiných - jedny zbili, jiné zabili.</span> <span class="verse"><a name="6">6</a>Měl ještě jednoho: svého milovaného syna. Toho k nim poslal nakonec a říkal si: 'Na mého syna budou mít přece ohled.'</span> <span class="verse"><a name="7">7</a>Ale ti vinaři si mezi sebou řekli: 'To je dědic. Pojďme a zabijme ho a dědictví bude naše!'</span> <span class="verse"><a name="8">8</a>A chytili ho, zabili a vyhodili ven z vinice.</span> <span class="verse"><a name="9">9</a>Co udělá pán vinice? Přijde, zahubí vinaře a vinici dá jiným.</span> <span class="verse"><a name="10">10</a>Nečetli jste v Písmu slovo: 'Kámen, který stavitelé zavrhli, stal se kamenem úhelným;</span> <span class="verse"><a name="11">11</a>Hospodin to učinil a je to podivuhodné v našich očích'?"</span> <span class="verse"><a name="12">12</a>Nepřátelé se chtěli Ježíše zmocnit, neboť poznali, že to podobenství řekl proti nim, ale báli se lidu. I nechali ho a odešli.</span> <span class="verse"><a name="13">13</a>Poslali k němu některé z farizeů a herodiánů, aby ho chytili za slovo.</span> <span class="verse"><a name="14">14</a>Ti šli a řekli: "Mistře, víme, že jsi pravdivý a že se na nikoho neohlížíš; ty přece nebereš ohled na postavení člověka, nýbrž učíš cestě Boží podle pravdy. Je dovoleno dávat daň císaři, nebo ne? Máme dávat, nebo nemáme?"</span> <span class="verse"><a name="15">15</a>On však prohlédl jejich úskok a řekl jim: "Co mě pokoušíte? Ukažte mi denár!"</span> <span class="verse"><a name="16">16</a>Když mu jej podali, zeptal se jich: "Čí je tento obraz a nápis?" Odpověděli: "Císařův."</span> <span class="verse"><a name="17">17</a>Ježíš jim řekl: "Co je císařovo, odevzdejte císaři, a co je Boží, Bohu." Velice se nad tím podivili.</span> <span class="verse"><a name="18">18</a>A přišli k němu saduceové, kteří říkají, že není vzkříšení, a ptali se ho:</span> <span class="verse"><a name="19">19</a>"Mistře, Mojžíš nám ustanovil: 'Zemře-li něčí bratr a zanechá manželku bezdětnou, ať se s ní ožení jeho bratr a zplodí svému bratru potomka.'</span> <span class="verse"><a name="20">20</a>Bylo sedm bratří. Oženil se první a zemřel bez potomka.</span> <span class="verse"><a name="21">21</a>Jeho manželku si vzal druhý, ale zemřel a také nezanechal potomka. A stejně třetí.</span> <span class="verse"><a name="22">22</a>A nikdo z těch sedmi nezanechal potomka. Naposledy ze všech zemřela i ta žena.</span> <span class="verse"><a name="23">23</a>Komu z nich bude patřit, až po vzkříšení vstanou? Všech sedm ji přece mělo za manželku."</span> <span class="verse"><a name="24">24</a>Ježíš jim řekl: "Mýlíte se, neznáte Písmo ani moc Boží!</span> <span class="verse"><a name="25">25</a>Když lidé vstanou z mrtvých, nežení se ani nevdávají, ale jsou jako nebeští andělé.</span> <span class="verse"><a name="26">26</a>A pokud jde o mrtvé, že vstanou, nečetli jste v knize Mojžíšově, ve vyprávění o hořícím keři, jak Bůh Mojžíšovi řekl: 'Já jsem Bůh Abrahamův, Bůh Izákův a Bůh Jákobův'?</span> <span class="verse"><a name="27">27</a>On přece není Bohem mrtvých, nýbrž Bohem živých. Velmi se mýlíte!"</span> <span class="verse"><a name="28">28</a>Přistoupil k němu jeden ze zákoníků, který slyšel jejich rozhovor a shledal, že jim dobře odpověděl. Zeptal se ho: "Které přikázání je první ze všech?"</span> <span class="verse"><a name="29">29</a>Ježíš odpověděl: "První je toto: 'Slyš, Izraeli, Hospodin, Bůh náš, jest jediný pán;</span> <span class="verse"><a name="30">30</a>miluj Hospodina, Boha svého, z celého svého srdce, z celé své mysli a z celé své síly!'</span> <span class="verse"><a name="31">31</a>Druhé pak je toto: 'Miluj bližního svého jako sám sebe!' Většího přikázání nad tato dvě není."</span> <span class="verse"><a name="32">32</a>I řekl mu ten zákoník: "Správně, Mistře, podle pravdy jsi řekl, že jest jediný Bůh a že není jiného kromě něho;</span> <span class="verse"><a name="33">33</a>a milovati jej z celého srdce, z celého rozumu i z celé síly a milovat bližního jako sám sebe je víc, než přinášet Bohu oběti a dary."</span> <span class="verse"><a name="34">34</a>Když Ježíš viděl, že moudře odpověděl, řekl mu: "Nejsi daleko od Božího království." Potom se ho již nikdo otázat neodvážil.</span> <span class="verse"><a name="35">35</a>Když Ježíš učil v chrámu, řekl jim ještě: "Jak mohou zákoníci říkat, že Mesiáš je syn Davidův?</span> <span class="verse"><a name="36">36</a>Sám David řekl v Duchu svatém: 'Řekl Hospodin mému Pánu: usedni po mé pravici, dokud ti nepoložím nepřátele pod nohy.'</span> <span class="verse"><a name="37">37</a>Sám David nazývá Mesiáše Pánem, jak tedy může být jeho synem?" Početný zástup mu rád naslouchal.</span> <span class="verse"><a name="38">38</a>Když učil, řekl: "Varujte se zákoníků, kteří se rádi procházejí v dlouhých řízách, stojí o pozdravy na ulicích,</span> <span class="verse"><a name="39">39</a>o přední sedadla v synagógách a přední místa na hostinách.</span> <span class="verse"><a name="40">40</a>Vyjídají domy vdov a dlouho se naoko modlí. Ty postihne tím přísnější soud."</span> <span class="verse"><a name="41">41</a>Sedl si naproti chrámové pokladnici a díval se, jak do ní lidé vhazují peníze. A mnozí bohatí dávali mnoho.</span> <span class="verse"><a name="42">42</a>Přišla také jedna chudá vdova a vhodila dvě drobné mince, dohromady čtyrák.</span> <span class="verse"><a name="43">43</a>Zavolal své učedníky a řekl jim: "Amen, pravím vám, tato chudá vdova dala víc, než všichni ostatní, kteří dávali do pokladnice.</span> <span class="verse"><a name="44">44</a>Všichni totiž dávali ze svého nadbytku, ona však ze svého nedostatku: dala, co měla, všechno, z čeho měla být živa."</span> </p></div</div></div></body></html>