<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mark">Mark</a> &gt <strong>Chapter 3</strong></div><p><span class="verse"><a name="1">1</a>Vešel opět do synagógy; a byl tam člověk s odumřelou rukou.</span> <span class="verse"><a name="2">2</a>Číhali na něj, uzdraví-li ho v sobotu, aby jej obžalovali.</span> <span class="verse"><a name="3">3</a>On řekl tomu člověku s odumřelou rukou: "Vstaň a pojď doprostřed!"</span> <span class="verse"><a name="4">4</a>Pak se jich zeptal: "Je dovoleno v sobotu jednat dobře, či zle, život zachránit, či utratit?" Ale oni mlčeli.</span> <span class="verse"><a name="5">5</a>Tu se po nich rozhlédl s hněvem, zarmoucen tvrdostí jejich srdce, a řekl tomu člověku: "Zvedni ruku!" Zvedl ji, a jeho ruka byla zase zdravá.</span> <span class="verse"><a name="6">6</a>Když farizeové vyšli ven, hned se proti němu s herodiány umlouvali, že ho zahubí.</span> <span class="verse"><a name="7">7</a>Ježíš se se svými učedníky uchýlil k moři. Šlo za ním množství lidí z Galileje; ale i z Judska,</span> <span class="verse"><a name="8">8</a>Jeruzaléma, Idumeje, ze Zajordání a z okolí Týru a Sidónu přišlo k němu veliké množství, když slyšeli, co všechno činí.</span> <span class="verse"><a name="9">9</a>Požádal učedníky, ať pro něho připraví loď, aby se zástup na něho netlačil.</span> <span class="verse"><a name="10">10</a>Mnohé totiž uzdravil, proto se ti, kdo trpěli chorobami, tlačili k němu, aby se ho dotkli.</span> <span class="verse"><a name="11">11</a>A nečistí duchové, jakmile ho viděli, padali před ním na zem a křičeli: "Ty jsi Syn Boží!"</span> <span class="verse"><a name="12">12</a>On však jim přísně nakazoval, aby ho neprozrazovali.</span> <span class="verse"><a name="13">13</a>Vystoupil na horu a zavolal k sobě ty, které si vyvolil; i přišli k němu.</span> <span class="verse"><a name="14">14</a>Ustanovil jich dvanáct, aby byli s ním, aby je posílal kázat</span> <span class="verse"><a name="15">15</a>a aby měli moc vymítat zlé duchy.</span> <span class="verse"><a name="16">16</a>Ustanovil těchto dvanáct: Petra - toto jméno dal Šimonovi -</span> <span class="verse"><a name="17">17</a>Jakuba Zebedeova a jeho bratra Jana, jimž dal jméno Boanerges, což znamená 'synové hromu',</span> <span class="verse"><a name="18">18</a>Ondřeje, Filipa, Bartoloměje, Matouše, Tomáše, jakuba Alfeova, Tadeáše, Šimona Kananejského</span> <span class="verse"><a name="19">19</a>a Iškariotského Jidáše, který ho pak zradil.</span> <span class="verse"><a name="20">20</a>Vešel do domu a opět shromáždil zástup, takže nemohli ani chleba pojíst.</span> <span class="verse"><a name="21">21</a>Když to uslyšeli jeho příbuzní, přišli, aby se ho zmocnili; říkali totiž, že se pomátl.</span> <span class="verse"><a name="22">22</a>Zákoníci, kteří přišli z Jeruzaléma, říkali: "Je posedlý Belzebulem. Ve jménu knížete démonů vyhání démony."</span> <span class="verse"><a name="23">23</a>Zavolal je k sobě a mluvil k nim v podobenstvích: "Jak může satan vyhánět satana?</span> <span class="verse"><a name="24">24</a>Je-li království vnitřně rozděleno, nemůže obstát.</span> <span class="verse"><a name="25">25</a>Je-li dům vnitřně rozdělen, nebude moci obstát.</span> <span class="verse"><a name="26">26</a>A povstane-li satan sám proti sobě a je rozdvojen, nemůže obstát a je s ním konec.</span> <span class="verse"><a name="27">27</a>Nikdo nemůže vejít do domu silného muže a uloupit jeho věci, jestliže toho siláka dříve nespoutá. Pak teprve vyloupí jeho dům.</span> <span class="verse"><a name="28">28</a>Amen, pravím vám, že všecko bude lidem odpuštěno, hříchy i všechna možná rouhání.</span> <span class="verse"><a name="29">29</a>Kdo by se však rouhal proti Duchu svatému, nemá odpuštění na věky, ale je vinen věčným hříchem."</span> <span class="verse"><a name="30">30</a>Toto pravil, protože řekli: "Má nečistého ducha."</span> <span class="verse"><a name="31">31</a>Tu přišla jeho matka a jeho bratři. Stáli venku a vzkázali mu, aby k nim přišel.</span> <span class="verse"><a name="32">32</a>Kolem něho seděl zástup; řekli mu: "Hle, tvoje matka a tvoji bratři jsou venku a hledají tě."</span> <span class="verse"><a name="33">33</a>Odpověděl jim: "Kdo je má matka a moji bratři?"</span> <span class="verse"><a name="34">34</a>Rozhlédl se po těch, kteří seděli v kruhu kolem něho, a řekl: "Hle, moje matka a moji bratři!</span> <span class="verse"><a name="35">35</a>Kdo činí vůli Boží, to je můj bratr, má sestra i matka."</span> </p></div</div></div></body></html>