<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mark">Mark</a> &gt <strong>Chapter 8</strong></div><p><span class="verse"><a name="1">1</a>Když s ním v těch dnech opět byl velký zástup a neměli co jíst, zavolal si učedníky a řekl jim:</span> <span class="verse"><a name="2">2</a>"Je mi líto zástupu, neboť již tři dny jsou se mnou a nemají co jíst.</span> <span class="verse"><a name="3">3</a>Když je pošlu domů hladové, zemdlí na cestě; vždyť někteří z nich jsou zdaleka."</span> <span class="verse"><a name="4">4</a>Jeho učedníci mu odpověděli: "Odkud by kdo mohl tady na poušti vzít chléb, aby všecky nasytil?"</span> <span class="verse"><a name="5">5</a>Zeptal se jich: "Kolik chlebů máte?" Řekli: "Sedm."</span> <span class="verse"><a name="6">6</a>Nařídil tedy zástupu usednout na zem; vzal těch sedm chlebů, vzdal díky, lámal a dával svým učedníkům, aby je předkládali; oni je předložili zástupu.</span> <span class="verse"><a name="7">7</a>Měli i několik rybiček; vzdal za ně díky a nařídil, aby je také předkládali.</span> <span class="verse"><a name="8">8</a>I jedli, nasytili se a sebrali zbylých nalámaných chlebů sedm košů.</span> <span class="verse"><a name="9">9</a>Těch lidí bylo asi čtyři tisíce. Pak je propustil.</span> <span class="verse"><a name="10">10</a>Hned na to vstoupil se svými učedníky na loď a plul do končin dalmanutských.</span> <span class="verse"><a name="11">11</a>I přišli farizeové a začali se s ním přít; žádali na něm znamení z nebe a tak ho pokoušeli.</span> <span class="verse"><a name="12">12</a>V duchu si povzdechl a řekl: "Proč toto pokolení žádá znamení? Amen, pravím vám, tomuhle pokolení nebude dáno žádné znamení.</span> <span class="verse"><a name="13">13</a>Odešel od nich, vstoupil opět na loď a odjel na druhý břeh.</span> <span class="verse"><a name="14">14</a>Zapomněli si vzít s sebou chleby; na lodi měli jen jeden chléb.</span> <span class="verse"><a name="15">15</a>Domlouval jim: "Hleďte se varovat kvasu farizeů a kvasu Herodova!"</span> <span class="verse"><a name="16">16</a>I začali mezi sebou rozmlouvat, že nemají chleba.</span> <span class="verse"><a name="17">17</a>Když to Ježíš zpozoroval, řekl jim: "Proč mluvíte o tom, že nemáte chleba? Ještě nerozumíte a nechápete? Je vaše mysl zatvrzelá?</span> <span class="verse"><a name="18">18</a>Oči máte, a nevidíte, uši máte, a neslyšíte! Nepamatujete se,</span> <span class="verse"><a name="19">19</a>když jsem lámal těch pět chlebů pěti tisícům, kolik plných košů nalámaných chlebů jste sebrali?" Řekli mu: "Dvanáct."</span> <span class="verse"><a name="20">20</a>"A když sedm chlebů čtyřem tisícům, kolik plných košů nalámaných chlebů jste sebrali?" Odpověděli mu: "Sedm."</span> <span class="verse"><a name="21">21</a>Řekl jim: "Ještě nechápete?"</span> <span class="verse"><a name="22">22</a>Přišli do Betsaidy. Přivedli k němu slepce a prosili jej, aby se ho dotkl.</span> <span class="verse"><a name="23">23</a>I vzal toho slepého za ruku a vyvedl ho z vesnice; potřel mu slinou oči, vložil na něho ruce a ptal se ho: "Vidíš něco?"</span> <span class="verse"><a name="24">24</a>On pozvedl oči a řekl: "Vidím lidi, vypadají jako stromy a chodí."</span> <span class="verse"><a name="25">25</a>Potom mu znovu položil ruce na oči; slepý prohlédl, byl uzdraven a viděl všecko zcela zřetelně.</span> <span class="verse"><a name="26">26</a>Ježíš ho poslal domů a přikázal mu: "Ale do vesnice nechoď!"</span> <span class="verse"><a name="27">27</a>Ježíš se svými učedníky vyšel do vesnic u Cesareje Filipovy. Cestou se učedníků ptal: "Za koho mě lidé pokládají?"</span> <span class="verse"><a name="28">28</a>Řekli mu: "Za Jana Křtitele, jiní za Eliáše a někteří za jednoho z proroků."</span> <span class="verse"><a name="29">29</a>Zeptal se jich: "A za koho mne pokládáte vy?" Petr mu odpověděl: "Ty jsi Mesiáš."</span> <span class="verse"><a name="30">30</a>I přikázal jim, aby nikomu o něm neříkali.</span> <span class="verse"><a name="31">31</a>A začal je učit, že Syn člověka musí mnoho trpět, být zavržen od starších, velekněží a zákoníků, být zabit a po třech dnech vstát.</span> <span class="verse"><a name="32">32</a>A mluvil o tom otevřeně. Petr si ho vzal stranou a začal ho kárat.</span> <span class="verse"><a name="33">33</a>On se však obrátil, podíval se na učedníky a pokáral Petra: "Jdi mi z cesty, satane!; tvé smýšlení není z Boha, ale z člověka!"</span> <span class="verse"><a name="34">34</a>Zavolal k sobě zástup s učedníky a řekl jim: "Kdo chce jít se mnou, zapři sám sebe, vezmi svůj kříž a následuj mne.</span> <span class="verse"><a name="35">35</a>Neboť kdo by chtěl zachránit svůj život, ten o něj přijde; kdo však přijde o život pro mne a pro evangelium, zachrání jej.</span> <span class="verse"><a name="36">36</a>Co prospěje člověku, získá-li celý svět, ale ztratí svůj život?</span> <span class="verse"><a name="37">37</a>Zač by mohl člověk získat zpět svůj život?</span> <span class="verse"><a name="38">38</a>Kdo se stydí za mne a za má slova v tomto zpronevěřilém a hříšném pokolení, za toho se bude stydět i Syn člověka, až přijde v slávě svého Otce se svatými anděly."</span> </p></div</div></div></body></html>