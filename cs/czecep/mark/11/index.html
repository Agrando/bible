<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czecep/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czecep">Czech Ekumenicky Cesky Preklad</a> &gt; <a href="/cs/czecep/mark">Mark</a> &gt <strong>Chapter 11</strong></div><p><span class="verse"><a name="1">1</a>Když se blížili k Jeruzalému, k Betfage a Betanii u Olivové hory, poslal dva ze svých učedníků</span> <span class="verse"><a name="2">2</a>a řekl jim: "Jděte do vesnice, která je před vámi, a hned, jak do ní vejdete, naleznete přivázané oslátko, na němž dosud nikdo z lidí neseděl. Odvažte je a přiveďte!</span> <span class="verse"><a name="3">3</a>A řekne-li vám někdo: 'Co to děláte?', odpovězte: 'Pán je potřebuje a hned je sem zase vrátí.'"</span> <span class="verse"><a name="4">4</a>Vyšli a na rozcestí nalezli oslátko přivázané venku u dveří. Když je odvazovali,</span> <span class="verse"><a name="5">5</a>někteří z těch, kteří tam stáli, jim řekli: "Co to děláte, že odvazujete oslátko?"</span> <span class="verse"><a name="6">6</a>Odpověděli jim tak, jak Ježíš přikázal, a oni je nechali.</span> <span class="verse"><a name="7">7</a>Oslátko přivedli Ježíšovi, přehodili přes ně své pláště a on se na ně posadil.</span> <span class="verse"><a name="8">8</a>Mnozí rozprostřeli na cestu své pláště a jiní zelené ratolesti z polí.</span> <span class="verse"><a name="9">9</a>A ti, kdo šli před ním i za ním, volali: "Hosanna!</span> <span class="verse"><a name="10">10</a>Požehnaný, který přichází ve jménu Hospodinově, požehnáno buď přicházející království našeho otce Davida. Hosanna na výsostech!"</span> <span class="verse"><a name="11">11</a>Ježíš vjel do Jeruzaléma a vešel do chrámu. Po všem se rozhlédl, a poněvadž již bylo pozdě večer, odešel s dvanácti do Betanie.</span> <span class="verse"><a name="12">12</a>Když vyšli druhého dne z Betanie, dostal hlad.</span> <span class="verse"><a name="13">13</a>Spatřil z dálky fíkovník, který měl listí, a šel se podívat, zda na něm něco nalezne. Když k němu přišel, nenalezl nic, než listí, neboť nebyl čas fíků.</span> <span class="verse"><a name="14">14</a>I řekl mu: "Ať z tebe již na věky nikdo nejí ovoce!" Učedníci to slyšeli.</span> <span class="verse"><a name="15">15</a>Přišli do Jeruzaléma. Když vešel do chrámu, začal vyhánět prodavače a kupující v nádvoří, zpřevracel stoly směnárníků a stánky prodavačů holubů;</span> <span class="verse"><a name="16">16</a>nedovoloval ani to, aby někdo s čímkoliv procházel nádvořím.</span> <span class="verse"><a name="17">17</a>A učil je: "Což není psáno: 'Můj dům bude zván domem modlitby pro všechny národy'? Vy však jste z něho udělali doupě lupičů."</span> <span class="verse"><a name="18">18</a>Velekněží a zákoníci to slyšeli a hledali, jak by ho zahubili; báli se ho totiž, protože všechen lid byl nadšen jeho učením.</span> <span class="verse"><a name="19">19</a>A když nastal večer, vyšel Ježíš s učedníky z města.</span> <span class="verse"><a name="20">20</a>Ráno, když šli kolem, uviděl ten fíkovník uschlý od kořenů.</span> <span class="verse"><a name="21">21</a>Petr se rozpomenul a řekl: "Mistře, pohleď, fíkovník, který jsi proklel, uschl."</span> <span class="verse"><a name="22">22</a>Ježíš jim odpověděl: "Mějte víru v Boha!</span> <span class="verse"><a name="23">23</a>Amen, pravím vám, že kdo řekne této hoře: 'Zdvihni se a vrhni do moře' - a nebude pochybovat, ale bude věřit, že se stane, co říká, bude to mít.</span> <span class="verse"><a name="24">24</a>Proto vám pravím: Věřte, že všecko, oč v modlitbě poprosíte, je vám dáno a budete to mít.</span> <span class="verse"><a name="25">25</a>A kdykoli povstáváte k modlitbě, odpouštějte, co proti druhým máte, aby i váš Otec, který je v nebesích, vám odpustil vaše přestoupení."</span> <span class="verse"><a name="26">26</a>+Jestliže však vy neodpustíte, ani váš Otec, který je v nebesích, vám neodpustí vaše přestoupení.</span> <span class="verse"><a name="27">27</a>Znovu přišli do Jeruzaléma. Když procházel chrámem, přišli k němu velekněží, zákoníci a starší</span> <span class="verse"><a name="28">28</a>a řekli mu: "Jakou mocí to činíš? A kdo ti dal moc, abys to činil?"</span> <span class="verse"><a name="29">29</a>Ježíš jim řekl: "I já vám položím jednu otázku; odpovězte mně, a já vám povím, jakou mocí to činím!</span> <span class="verse"><a name="30">30</a>Odkud měl Jan pověření křtít? Z nebe či od lidí? Odpovězte mi!"</span> <span class="verse"><a name="31">31</a>I dohadovali se mezi sebou: "Řekneme-li 'z nebe', namítne nám: 'Proč jste mu tedy neuvěřili'?</span> <span class="verse"><a name="32">32</a>Řekneme-li však 'od lidí'?" - to se zase báli zástupu; neboť všichni měli za to, že Jan byl opravdu prorok.</span> <span class="verse"><a name="33">33</a>Odpověděli tedy Ježíšovi: "Nevíme." A Ježíš jim řekl: "Ani já vám nepovím, jakou mocí to činím."</span> </p></div</div></div></body></html>