<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2kgs/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2kgs">2 Kings</a> &gt <strong>Chapter 15</strong></div><p><span class="verse"><a name="1">1</a>Léta sedmmecítmého Jeroboáma krále Izraelského kraloval Azariáš syn Amaziáše, krále Judského.</span> <span class="verse"><a name="2">2</a>V šestnácti letech byl, když počal kralovati, a kraloval padesáte dvě létě v Jeruzalémě. Jméno matky jeho bylo Jecholia z Jeruzaléma.</span> <span class="verse"><a name="3">3</a>Ten činil, což dobrého jest před očima Hospodinovýma vedlé všech věcí, kteréž činil Amaziáš otec jeho.</span> <span class="verse"><a name="4">4</a>A však výsostí nezkazili, ještě lid obětoval a kadil na výsostech.</span> <span class="verse"><a name="5">5</a>Ranil pak Hospodin krále, tak že byl malomocný až do dne smrti své, a bydlil v domě obzvláštním. Pročež Jotam syn královský držel správu nad domem, soudě lid země.</span> <span class="verse"><a name="6">6</a>O jiných pak činech Azariášových, i cožkoli činil, psáno jest v knize o králích Judských.</span> <span class="verse"><a name="7">7</a>I usnul Azariáš s otci svými, a pochovali jej s otci jeho v městě Davidově, a kraloval Jotam syn jeho místo něho.</span> <span class="verse"><a name="8">8</a>Léta třidcátého osmého Azariáše krále Judského kraloval Zachariáš syn Jeroboamův nad Izraelem v Samaří šest měsíců.</span> <span class="verse"><a name="9">9</a>A činil to, což jest zlého před očima Hospodinovýma, jakž činívali otcové jeho, neuchýliv se od hříchů Jeroboáma syna Nebatova, kterýž přivedl k hřešení Izraele.</span> <span class="verse"><a name="10">10</a>I spikl se proti němu Sallum syn Jábes a bil ho před lidem, i zabil jej a kraloval místo něho.</span> <span class="verse"><a name="11">11</a>O jiných pak věcech Zachariášových zapsáno jest v knize o králích Izraelských.</span> <span class="verse"><a name="12">12</a>Toť jest slovo Hospodinovo, kteréž mluvil k Jéhu, řka: Synové tvoji do čtvrtého kolena seděti budou na stolici Izraelské. A tak se stalo.</span> <span class="verse"><a name="13">13</a>Sallum syn Jábesův kraloval léta třidcátého devátého Uziáše krále Judského, a kraloval jeden měsíc v Samaří.</span> <span class="verse"><a name="14">14</a>Nebo přitáhl Manahem syn Gádi z Tersa, a přišed do Samaří, porazil Sallum syna Jábes v Samaří, a zabiv jej, kraloval na místě jeho.</span> <span class="verse"><a name="15">15</a>O jiných pak činech Sallum i spiknutí jeho, kteréž učinil, zapsáno jest v knize o králích Izraelských.</span> <span class="verse"><a name="16">16</a>Tehdy pohubil Manahem město Tipsach, a všecky, kteříž byli v něm, i všecky končiny jeho od Tersa, proto že mu ho neotevřeli. I pomordoval je, a všecky těhotné jejich zroztínal.</span> <span class="verse"><a name="17">17</a>Léta třidcátého devátého Azariáše krále Judského kraloval Manahem syn Gádi nad Izraelem v Samaří za deset let.</span> <span class="verse"><a name="18">18</a>A činil to, což jest zlého před očima Hospodinovýma, neodvrátiv se od hříchů Jeroboáma syna Nebatova, (kterýž přivedl Izraele k hřešení), po všecky dny své.</span> <span class="verse"><a name="19">19</a>Když pak vytáhl Ful král Assyrský proti zemi té, dal Manahem Fulovi deset tisíc centnéřů stříbra, aby mu byl nápomocen k utvrzení království v rukou jeho.</span> <span class="verse"><a name="20">20</a>I uložil Manahem daň na Izraele, na všecky bohaté, aby dávali králi Assyrskému jeden každý po padesáti lotech stříbra. Takž obrátiv se král Assyrský, nemeškal se více tu v zemi.</span> <span class="verse"><a name="21">21</a>O jiných pak činech Manahemových, a cožkoli činil, zapsáno jest v knize o králích Izraelských.</span> <span class="verse"><a name="22">22</a>I usnul Manahem s otci svými, a kraloval Pekachia syn jeho místo něho.</span> <span class="verse"><a name="23">23</a>Léta padesátého Azariáše, krále Judského, kraloval Pekachia syn Manahemův nad Izraelem v Samaří dvě létě.</span> <span class="verse"><a name="24">24</a>A činil to, což jest zlého před očima Hospodinovýma, neuchýliv se od hříchů Jeroboáma syna Nebatova, kterýž k hřešení přivedl Izraele.</span> <span class="verse"><a name="25">25</a>Tedy spuntoval se proti němu Pekach syn Romeliův, hejtman jeho, s Argobem i s Ariášem, a zabil jej v Samaří na paláci domu královského, maje s sebou padesáte mužů Galádských. A zabiv jej, kraloval místo něho.</span> <span class="verse"><a name="26">26</a>Jiní pak skutkové Pekachia a všecko, což činil, zapsáno jest v knize o králích Izraelských.</span> <span class="verse"><a name="27">27</a>Léta padesátého druhého Azariáše krále Judského kraloval Pekach syn Romeliův nad Izraelem v Samaří dvadceti let.</span> <span class="verse"><a name="28">28</a>A činil to, což jest zlého před očima Hospodinovýma, aniž odstoupil od hříchů Jeroboáma syna Nebatova, kterýž k hřešení přivedl Izraele.</span> <span class="verse"><a name="29">29</a>Za dnů Pekacha krále Izraelského přitáhl Tiglatfalazar král Assyrský, a vzal Jon a Abel, dům Maacha a Janoe, Kedes a Azor, i Galád a Galilei, i všecku zemi Neftalím, a přenesl obyvatele jejich do Assyrie.</span> <span class="verse"><a name="30">30</a>Tedy spuntoval se Ozee syn Ela, proti Pekachovi synu Romeliovu, a raniv ho, zabil jej, a kraloval na místě jeho léta dvadcátého Jotama syna Uziášova.</span> <span class="verse"><a name="31">31</a>O jiných pak činech Pekachových, a cožkoli činil, zapsáno jest v knize o králích Izraelských.</span> <span class="verse"><a name="32">32</a>Léta druhého Pekacha syna Romelia, krále Izraelského, kraloval Jotam syn Uziáše, krále Judského.</span> <span class="verse"><a name="33">33</a>V pětmecítma letech byl, když počal kralovati, a šestnácte let kraloval v Jeruzalémě. Jméno matky jeho Jerusa, dcera Sádochova.</span> <span class="verse"><a name="34">34</a>A činil to, což pravého jest před očima Hospodinovýma. Všecko, jakž činil Uziáš otec jeho, tak činil.</span> <span class="verse"><a name="35">35</a>A však výsosti nebyly zkaženy, ještě lid obětoval a kadil na výsostech. On vystavěl bránu hořejší domu Hospodinova.</span> <span class="verse"><a name="36">36</a>O jiných pak činech Jotamových, a cožkoli činil, zapsáno jest v knize o králích Judských.</span> <span class="verse"><a name="37">37</a>Za dnů těch počal Hospodin posílati na Judu Rezina krále Syrského a Pekacha syna Romeliova.</span> <span class="verse"><a name="38">38</a>I usnul Jotam s otci svými, a pochován jest s otci svými v městě Davida otce svého. I kraloval Achas syn jeho místo něho.</span> </p></div</div></div></body></html>