<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2kgs">2 Kings</a> &gt <strong>Chapter 4</strong></div><p><span class="verse"><a name="1">1</a>Tedy žena jedna z manželek synů prorockých volala k Elizeovi, řkuci: Služebník tvůj, muž můj, umřel, ty pak víš, že služebník tvůj bál se Hospodina. A teď věřitel přišel, aby vzal dva syny mé sobě za služebníky.</span> <span class="verse"><a name="2">2</a>Řekl jí Elizeus: Což chceš, ať učiním? Oznam mi, co máš v domě? Ona řekla: Nemáť služebnice tvá nic v domě, jediné báni oleje.</span> <span class="verse"><a name="3">3</a>I řekl: Jdi, vyžádej sobě nádob vně ode všech sousedů svých, nádob prázdných tím více.</span> <span class="verse"><a name="4">4</a>A vejda, zavři za sebou dvéře i za syny svými, a nalévej do všech těch nádob, a kteráž bude plná, rozkážeš ji odstaviti.</span> <span class="verse"><a name="5">5</a>A tak odešla od něho a zavřela dvéře za sebou a za syny svými. Oni podávali jí, a ona nalévala.</span> <span class="verse"><a name="6">6</a>I stalo se, že když naplnila ty nádoby, řekla synu svému: Podej mi ještě nádoby. Kterýž odpověděl: Již není více nádob. I přestal olej.</span> <span class="verse"><a name="7">7</a>Tedy ona přišedši, oznámila to muži Božímu. On pak řekl: Jdi, prodej ten olej, a spokoj věřitele svého, ty pak s syny svými budeš se živiti z ostatku.</span> <span class="verse"><a name="8">8</a>Potom stalo se některého času, že šel Elizeus skrze Sunem, kdež byla jedna žena vzácná, kteráž ho pozdržela, aby jedl u ní. A od toho času chodívaje tudy, stavoval se tam, a jídal chléb.</span> <span class="verse"><a name="9">9</a>Nebo řekla byla muži svému: Aj, nyní vím, že ten muž Boží svatý jest, kterýž často tudyto chodívá.</span> <span class="verse"><a name="10">10</a>Medle, udělejme pokojík malý, a postavme tam jemu ložce, stůl, stolici a svícen, aby, když by koli k nám přišel, obrátil se tam.</span> <span class="verse"><a name="11">11</a>Některého tedy času přišel tam, a všed do toho pokojíku, odpočinul tu.</span> <span class="verse"><a name="12">12</a>I řekl Gézi služebníku svému: Zavolej té Sunamitské. Kterýž zavolal jí. I postavila se před ním.</span> <span class="verse"><a name="13">13</a>Přitom řekl jemu: Rci jí nyní: Hle, pečuješ a staráš se o nás všelijak. Co chceš, ať učiním? Máš-li jakou potřebu před králem aneb před hejtmanem vojska? Kteráž řekla: U prostřed lidu svého bydlím.</span> <span class="verse"><a name="14">14</a>Řekl on: Což tedy mám pro ni učiniti? Odpověděl Gézi: Hle, syna nemá, a muž její starý jest.</span> <span class="verse"><a name="15">15</a>Protož řekl: Zavolej jí. Takž jí zavolal, a ona stála u dveří.</span> <span class="verse"><a name="16">16</a>I řekl: V času jistém vedlé času života chovati budeš syna. Řekla ona: Nechtěj, pane můj, muži Boží, nechtěj se posmívati služebnici své.</span> <span class="verse"><a name="17">17</a>Zatím počala žena a porodila syna v času jistém vedlé času života, kterýž předpověděl jí Elizeus.</span> <span class="verse"><a name="18">18</a>I rostlo dítě. Stalo se pak některého času, že vyšedši k otci svému k žencům,</span> <span class="verse"><a name="19">19</a>Řeklo otci svému: Hlava má, hlava má! I řekl služebníku: Dones jej k matce jeho.</span> <span class="verse"><a name="20">20</a>Kterýž když ho vzal a přinesl k matce jeho, seděl na klíně jejím až do poledne a umřel.</span> <span class="verse"><a name="21">21</a>Tedy ona vstoupivši, položila jej na ložce muže Božího, a zavřevši ho, vyšla.</span> <span class="verse"><a name="22">22</a>Potom zavolala muže svého a řekla: Medle, pošli mi jednoho z služebníků a jednu oslici, ať doběhnu až k muži Božímu, a zase se navrátím.</span> <span class="verse"><a name="23">23</a>Kterýž řekl: Proč chceš jíti k němu? Dnes není novměsíce, ani sobota. Odpověděla ona: Měj o to pokoj.</span> <span class="verse"><a name="24">24</a>Osedlavši tedy oslici, řekla služebníku svému: Pobádej a běž, a nemeškej se pro mne v jízdě, leč bych rozkázala tobě.</span> <span class="verse"><a name="25">25</a>A tak jela, až přijela k muži Božímu na horu Karmel. A když ji uzřel muž Boží zdaleka, řekl Gézi služebníku svému: Hle, Sunamitská tamto.</span> <span class="verse"><a name="26">26</a>Protož nyní běž jí v cestu a rci jí: Dobře-li se máš? Dobře-li se má muž tvůj? Dobře-li se má syn? Ona řekla: Dobře.</span> <span class="verse"><a name="27">27</a>V tom přišla k muži Božímu na horu, a chopila se noh jeho. I přistoupil Gézi, aby ji odehnal. Ale muž Boží řekl: Nechej jí; nebo v hořkosti jest duše její, a Hospodin zatajil to přede mnou, aniž mi oznámil.</span> <span class="verse"><a name="28">28</a>Ona pak řekla: Zdaliž jsem žádala syna od pána mého? Zdaliž jsem neřekla, abys mne nešálil?</span> <span class="verse"><a name="29">29</a>Tedy řekl k Gézi: Přepaš bedra svá, a vezmi hůl mou v ruku svou a jdi. Jestliže potkáš koho, nepozdravuj ho, a jestliže tě kdo pozdraví, neodpovídej jemu, a přijda, polož hůl mou na tvář dítěte.</span> <span class="verse"><a name="30">30</a>I řekla matka dítěte: Živť jest Hospodin a živať jest duše tvá, žeť se tebe nespustím. Protož vstav, bral se za ní.</span> <span class="verse"><a name="31">31</a>Gézi pak byl předšel je, a položil hůl na tvář dítěte, ale nebylo hlasu, ani čitelnosti. Pročež vracuje se jemu vstříc, pověděl mu, řka: Neprobudilo se dítě.</span> <span class="verse"><a name="32">32</a>Všel tedy Elizeus do domu, a aj, dítě mrtvé leželo na ložci jeho.</span> <span class="verse"><a name="33">33</a>A když všel tam, zavřel dvéře před oběma, a modlil se Hospodinu.</span> <span class="verse"><a name="34">34</a>Zatím vstoupiv na lože, zpolehl na dítě, vloživ ústa svá na ústa jeho, a oči své na oči jeho, a ruce své na ruce jeho, a rozprostřel se nad ním. I zahřelo se tělo dítěte.</span> <span class="verse"><a name="35">35</a>A odvrátiv se, procházel se po domě jednak sem jednak tam; potom vstoupiv, rozprostřel se opět nad ním. I kýchalo dítě až do sedmikrát, a otevřelo to dítě oči své.</span> <span class="verse"><a name="36">36</a>Tedy zavolav Gézi, řekl: Zavolej Sunamitské. I zavolal jí. A když přišla k němu, řekl jí: Vezmiž syna svého.</span> <span class="verse"><a name="37">37</a>Kteráž jakž vešla, padla k nohám jeho a poklonila se k zemi. I vzala syna svého a vyšla.</span> <span class="verse"><a name="38">38</a>Potom Elizeus navrátil se do Galgala. Byl pak hlad v té zemi, a synové proročtí seděli před ním. I řekl mládenci svému: Přistav hrnec veliký, a navař kaše synům prorockým.</span> <span class="verse"><a name="39">39</a>Protož vyšel jeden na pole, aby nasbíral zelin, a nalezl rév polní, a nasbíral z něho tykví polních plnou sukni svou, a přišed, skrájel to do hrnce, aby navařil kaše; nebo neznali toho.</span> <span class="verse"><a name="40">40</a>I vylili mužům těm, aby jedli. Stalo se pak, když jedli tu kaši, že zkřikli a řekli: Smrt v hrnci, muži Boží! A nemohli jísti.</span> <span class="verse"><a name="41">41</a>Kterýžto řekl: Vezměte mouky. Kteréž nasypav do hrnce, rozkázal vyliti lidu. I jedli, aniž co zlého bylo v hrnci.</span> <span class="verse"><a name="42">42</a>V tom muž přišel z Balsalisa, kterýž přinesl muži Božímu chleby z prvotin, totiž dvadceti chlebů ječných, a klasů nových nevymnutých. I řekl: Dej lidu, ať jedí.</span> <span class="verse"><a name="43">43</a>Odpověděl služebník jeho: Což to mám předložiti sto mužům? Opět řekl: Dej lidu, ať pojedí. Nebo tak praví Hospodin: Jísti budou, a ještě zůstane.</span> <span class="verse"><a name="44">44</a>A tak předložil jim, i jedli, a zůstalo ještě vedlé řeči Hospodinovy.</span> </p></div</div></div></body></html>