<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/jas">James</a> &gt <strong>Chapter 1</strong></div><p><span class="verse"><a name="1">1</a>Jakub, Boží a Pána Jezukrista služebník, dvanácteru pokolení rozptýlenému pozdravení vzkazuje.</span> <span class="verse"><a name="2">2</a>Za největší radost mějte, bratří moji, kdyžkoli pokušeními obkličováni býváte rozličnými,</span> <span class="verse"><a name="3">3</a>Vědouce, že zkušení víry vaší působí trpělivost.</span> <span class="verse"><a name="4">4</a>Trpělivost pak ať má dokonalý skutek, abyste byli dokonalí a celí, v ničemž nemajíce nedostatku.</span> <span class="verse"><a name="5">5</a>Jestliže pak komu z vás nedostává se moudrosti, žádejž jí od Boha, kterýž všechněm dává ochotně a neomlouvá; i budeť jemu dána.</span> <span class="verse"><a name="6">6</a>Žádejž pak důvěrně, nic nepochybuje. Nebo kdož pochybuje, podoben jest vlnám mořským, kteréž vítr sem i tam žene, a jimi zmítá.</span> <span class="verse"><a name="7">7</a>Nedomnívej se zajisté člověk ten, by co vzíti měl ode Pána,</span> <span class="verse"><a name="8">8</a>Jakožto muž dvojí mysli a neustavičný ve všech cestách svých.</span> <span class="verse"><a name="9">9</a>Chlubiž se pak bratr ponížený v povýšení svém,</span> <span class="verse"><a name="10">10</a>A bohatý v ponížení se; nebo jako květ byliny pomine.</span> <span class="verse"><a name="11">11</a>Nebo jakož slunce vzešlé s horkostí usušilo bylinu, a květ její spadl, i ušlechtilost postavy jeho zhynula, takť i bohatý v svých cestách usvadne.</span> <span class="verse"><a name="12">12</a>Ale blahoslavený muž, kterýž snáší pokušení, nebo když bude zkušen, vezme korunu života, kterouž zaslíbil Pán těm, jenž ho milují.</span> <span class="verse"><a name="13">13</a>Žádný, když bývá pokoušín, neříkej, že by od Boha pokoušín byl; neboť Bůh nemůže pokoušín býti ve zlém, aniž on koho pokouší.</span> <span class="verse"><a name="14">14</a>Ale jeden každý pokoušín bývá, od svých vlastních žádostí jsa zachvacován a oklamáván.</span> <span class="verse"><a name="15">15</a>Potom žádost když počne, porodí hřích, hřích pak vykonaný zplozuje smrt.</span> <span class="verse"><a name="16">16</a>Nebluďtež, bratří moji milí.</span> <span class="verse"><a name="17">17</a>Všeliké dání dobré a každý dar dokonalý shůry jest sstupující od Otce světel, u něhožto není proměnění, ani jakého pro obrácení se někam jinam zastínění.</span> <span class="verse"><a name="18">18</a>On proto, že chtěl, zplodil nás slovem pravdy, k tomu, abychom byli prvotiny nějaké stvoření jeho.</span> <span class="verse"><a name="19">19</a>A tak, bratří moji milí, budiž každý člověk rychlý k slyšení, ale zpozdilý k mluvení, zpozdilý k hněvu.</span> <span class="verse"><a name="20">20</a>Nebo hněv muže spravedlnosti Boží nepůsobí.</span> <span class="verse"><a name="21">21</a>Protož odvrhouce všelikou nečistotu, a ohyzdnost zlosti, s tichostí přijímejte vsáté slovo, kteréž může spasiti duše vaše.</span> <span class="verse"><a name="22">22</a>Buďtež pak činitelé slova, a ne posluchači toliko, oklamávajíce sami sebe.</span> <span class="verse"><a name="23">23</a>Nebo byl-li by kdo posluchač slova, a ne činitel, ten podoben jest muži spatřujícímu obličej přirozený svůj v zrcadle.</span> <span class="verse"><a name="24">24</a>Vzhlédl se zajisté, i odšel, a hned zapomenul, jaký by byl.</span> <span class="verse"><a name="25">25</a>Ale kdož by se vzhlédl v dokonalý zákon svobody a zůstával by v něm, ten nejsa posluchač zapominatelný, ale činitel skutku, ten, pravím, blahoslavený bude v skutku svém.</span> <span class="verse"><a name="26">26</a>Zdá-li se pak komu z vás, že jest nábožný, avšak v uzdu nepojímá jazyka svého, ale svodí srdce své, takového marné jest náboženství.</span> <span class="verse"><a name="27">27</a>Náboženství čisté a neposkvrněné před Bohem a Otcem totoť jest: Navštěvovati sirotky a vdovy v souženích jejich a ostříhati sebe neposkvrněného od světa.</span> </p></div</div></div></body></html>