<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/jas/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/jas">James</a> &gt <strong>Chapter 2</strong></div><p><span class="verse"><a name="1">1</a>Bratří moji, nepřipojujtež přijímání osob k víře slavného Pána našeho Jezukrista.</span> <span class="verse"><a name="2">2</a>Nebo kdyby přišel do shromáždění vašeho muž, maje prsten zlatý, v drahém rouše, a všel by také i chudý v chaterném oděvu,</span> <span class="verse"><a name="3">3</a>A popatřili byste k tomu, jenž drahé roucho má, a řekli byste jemu: Ty sedni tuto pěkně; chudému pak řekli byste: Ty stůj tamto, aneb sedni tuto, pod podnoží noh mých;</span> <span class="verse"><a name="4">4</a>Zdaliž jste již neučinili rozdílu mezi sebou a učiněni jste rozeznavatelé v myšleních zlých?</span> <span class="verse"><a name="5">5</a>Slyšte, bratří moji milí, zdaliž Bůh nevyvolil chudých na tomto světě, aby bohatí byli u víře a dědicové království, kteréž zaslíbil těm, jenž jej milují?</span> <span class="verse"><a name="6">6</a>Ale vy jste neuctili chudého. Zdaliž ne ti, jenž bohatí jsou, mocí utiskují vás, a oniť vás i k soudům přivozují?</span> <span class="verse"><a name="7">7</a>Zdali oni nerouhají se tomu slavnému jménu, kteréž vzýváno jest nad vámi?</span> <span class="verse"><a name="8">8</a>Jestliže pak plníte Zákon královský podle Písem: Milovati budeš bližního svého, jako sebe samého, dobře činíte.</span> <span class="verse"><a name="9">9</a>Pakli osoby přijímáte, hřešíte, a Zákon vás tresce jako přestupníky.</span> <span class="verse"><a name="10">10</a>Nebo kdo by koli celého Zákona ostříhal, přestoupil by pak v jediném, učiněn jest všemi vinen.</span> <span class="verse"><a name="11">11</a>Ten zajisté, kterýž řekl: Nesesmilníš, takéť jest řekl: Nezabiješ. Pakli bys nesesmilnil, ale zabil bys, učiněn jsi přestupníkem Zákona.</span> <span class="verse"><a name="12">12</a>Tak mluvte a tak čiňte, jakožto ti, kteříž podle zákona svobody souzeni býti máte.</span> <span class="verse"><a name="13">13</a>Nebo odsouzení bez milosrdenství stane se tomu, kdož nečiní milosrdenství, ale chlubíť se milosrdenstvím proti odsudku.</span> <span class="verse"><a name="14">14</a>Co prospěje, bratří moji, praví-li se kdo víru míti, a nemá-li skutků? Zdaliž jej ta víra může spasiti?</span> <span class="verse"><a name="15">15</a>A kdyby bratr neb sestra neodění byli, a opuštění z strany každodenního pokrmu,</span> <span class="verse"><a name="16">16</a>Řekl by pak jim někdo z vás: Jděte v pokoji a zhřejte se, a najezte se, avšak nedali byste jim potřeby tělesné, což to platno bude?</span> <span class="verse"><a name="17">17</a>Takž i víra, nemá-li skutků, mrtváť jest sama v sobě.</span> <span class="verse"><a name="18">18</a>Ale dí někdo: Ty víru máš, a já mám skutky. Ukažiž ty mi víru svou z skutků svých, a jáť tobě ukáži víru svou z skutků svých.</span> <span class="verse"><a name="19">19</a>Ty věříš, že jest jeden Bůh. Dobře činíš. I ďáblovéť tomu věří, avšak třesou se.</span> <span class="verse"><a name="20">20</a>Ale chceš-liž věděti, ó člověče marný, že víra bez skutků jest mrtvá?</span> <span class="verse"><a name="21">21</a>Abraham otec náš zdali ne z skutků ospravedlněn jest, obětovav syna svého Izáka na oltář?</span> <span class="verse"><a name="22">22</a>Vidíš-li, že víra napomáhala skutkům jeho a z skutků víra dokonalá byla?</span> <span class="verse"><a name="23">23</a>A tak naplněno jest Písmo, řkoucí: I uvěřil Abraham Bohu, a počteno jest jemu to za spravedlnost, a přítelem Božím nazván jest.</span> <span class="verse"><a name="24">24</a>Vidíte-liž tedy, že z skutků ospravedlněn bývá člověk a ne z víry toliko?</span> <span class="verse"><a name="25">25</a>Též podobně i Raab nevěstka zdali ne z skutků ospravedlněna jest, přijavši posly a jinou cestou pryč je vypustivši?</span> <span class="verse"><a name="26">26</a>Nebo jakož tělo bez duše jest mrtvé, takť i víra bez skutků jest mrtvá.</span> </p></div</div></div></body></html>