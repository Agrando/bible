<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/jas/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/jas">James</a> &gt <strong>Chapter 3</strong></div><p><span class="verse"><a name="1">1</a>Nebuďtež mnozí mistři, bratří moji, vědouce, že bychom těžší odsouzení vzali.</span> <span class="verse"><a name="2">2</a>V mnohém zajisté klesáme všickni. Kdožť neklesá v slovu, tenť jest dokonalý muž, mohoucí jako uzdou spravovati všecko tělo.</span> <span class="verse"><a name="3">3</a>An my koně v uzdu pojímáme, aby nám povolni byli, a vším tělem jejich vládneme.</span> <span class="verse"><a name="4">4</a>An i lodí tak veliké jsouce a prudkými větry hnány bývajíce, však i nejmenším veslem bývají sem i tam obracíny, kamžkoli líbí se tomu, kdož je spravuje.</span> <span class="verse"><a name="5">5</a>Tak i jazyk malý úd jest, avšak veliké věci provodí. Aj, maličký oheň, kterak veliký les zapálí!</span> <span class="verse"><a name="6">6</a>A jestiť jazyk jako oheň a svět nepravosti. Takť jest, pravím, postaven jazyk mezi údy našimi, nanečišťující celé tělo, a rozpalující kolo narození našeho, jsa rozněcován od ohně pekelného.</span> <span class="verse"><a name="7">7</a>Všeliké zajisté přirození i zvěři, i ptactva, i hadů, i mořských potvor bývá zkroceno, a jest okroceno od lidí;</span> <span class="verse"><a name="8">8</a>Ale jazyka žádný z lidí zkrotiti nemůže; tak jest nezkrotitelné zlé, pln jsa jedu smrtelného.</span> <span class="verse"><a name="9">9</a>Jím dobrořečíme Bohu Otci a jím zlořečíme lidem, ku podobenství Božímu stvořeným.</span> <span class="verse"><a name="10">10</a>Z jedněch a týchž úst pochází dobrořečení i zlořečení. Ne takť býti má, bratří moji.</span> <span class="verse"><a name="11">11</a>Zdaliž studnice jedním pramenem vydává sladkou i hořkou vodu?</span> <span class="verse"><a name="12">12</a>Zdaliž může, bratří moji, fíkový strom nésti olivky, aneb vinný kmen fíky? Takť žádná studnice slané a sladké vody spolu vydávati nemůže.</span> <span class="verse"><a name="13">13</a>Kdo jest moudrý a umělý mezi vámi? Ukažiž dobrým obcováním skutky své v krotké moudrosti.</span> <span class="verse"><a name="14">14</a>Pakliť máte mezi sebou hořkou závist a zdráždění v srdci svém, nechlubte se a neklamejte proti pravdě.</span> <span class="verse"><a name="15">15</a>Neníť zajisté ta moudrost shůry sstupující, ale jest zemská, hovadná a ďábelská.</span> <span class="verse"><a name="16">16</a>Nebo kdežť jest závist a rozdráždění, tu jest roztržka a všeliké dílo zlé.</span> <span class="verse"><a name="17">17</a>Ale moudrost, kteráž jest shůry, nejprve zajisté jest čistotná, potom pokojná, mírná, povolná, plná milosrdenství a ovoce dobrého, bez rozsuzování a bez pokrytství.</span> <span class="verse"><a name="18">18</a>Ovoce pak spravedlnosti v pokoji rozsívá se těm, kteříž pokoj působí.</span> </p></div</div></div></body></html>