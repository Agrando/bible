<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/jas/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/jas">James</a> &gt <strong>Chapter 4</strong></div><p><span class="verse"><a name="1">1</a>Odkud pocházejí bojové a vády mezi vámi? Zdali ne odtud, totiž z libostí vašich, kteréž rytěřují v údech vašich?</span> <span class="verse"><a name="2">2</a>Žádáte, a nemáte; závidíte sobě, a dychtíte po tom, což sobě zalibujete, a nemůžete dosáhnouti; bojujete a válčíte, avšak toho, oč usilujete, nemáte, protože neprosíte.</span> <span class="verse"><a name="3">3</a>Prosíte, a nebéřete, protože zle prosíte, abyste na své libosti vynakládali.</span> <span class="verse"><a name="4">4</a>Cizoložníci a cizoložnice, což nevíte, že přízeň světa jest nepřítelkyně Boží? A protož kdo by koli chtěl býti přítelem tohoto světa, nepřítelem Božím učiněn bývá.</span> <span class="verse"><a name="5">5</a>Což mníte, že nadarmo dí Písmo: Zdali k závisti nakloňuje duch ten, kterýž přebývá v nás?</span> <span class="verse"><a name="6">6</a>Nýbrž hojnější dává milost. Nebo dí: Bůh se pyšným protiví, ale pokorným dává milost.</span> <span class="verse"><a name="7">7</a>Poddejtež se tedy Bohu, a zepřetež se ďáblu, i utečeť od vás.</span> <span class="verse"><a name="8">8</a>Přibližte se k Bohu, a přiblížíť se k vám. Umejte ruce, hříšníci, a očisťte srdce vy, jenž jste dvojité mysli.</span> <span class="verse"><a name="9">9</a>Souženi buďte, a kvělte, a plačte; smích váš obratiž se v kvílení, a radost v zámutek.</span> <span class="verse"><a name="10">10</a>Ponižte se před obličejem Páně, a povýšíť vás.</span> <span class="verse"><a name="11">11</a>Neutrhejtež jedni druhým, bratří. Kdož utrhá bratru a soudí bratra svého, utrhá Zákonu a soudí Zákon. Soudíš-li pak Zákon, nejsi plnitel Zákona, ale soudce.</span> <span class="verse"><a name="12">12</a>Jedenť jest vydavatel Zákona, kterýž může spasiti i zatratiti. Ty kdo jsi, jenž soudíš jiného?</span> <span class="verse"><a name="13">13</a>Ale nuže vy, kteříž říkáte: Dnes nebo zítra vypravíme se do onoho města, a pobudeme tam přes celý rok, a budeme kupčiti, a něco zíštěme;</span> <span class="verse"><a name="14">14</a>(Ješto nevíte, co zítra bude. Nebo jakýť jest život váš? Pára zajisté jest, kteráž se na maličko ukáže, a potom zmizí.)</span> <span class="verse"><a name="15">15</a>Místo toho, co byste měli říci: Bude-li Bůh chtíti, a budeme-li živi, i učiníme toto nebo onono.</span> <span class="verse"><a name="16">16</a>Vy pak chlubíte se v pýše své. Všeliká taková chlouba zlá jest.</span> <span class="verse"><a name="17">17</a>A protož kdo umí dobře činiti, a nečiní, hřích má.</span> </p></div</div></div></body></html>