<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2sam">2 Samuel</a> &gt <strong>Chapter 8</strong></div><p><span class="verse"><a name="1">1</a>Stalo se potom, že porazil David Filistinské, a zemdlil je; i vzal David Meteg Amma z ruky Filistinských.</span> <span class="verse"><a name="2">2</a>Porazil také Moábské a změřil je provazcem, na zemi je rozprostíraje; a odměřil jich dva provazce k zbití a celý provazec k živení. I učiněni jsou Moábští Davidovi služebníci, a dávali jemu plat.</span> <span class="verse"><a name="3">3</a>Porazil též David Hadadezera syna Rohobova, krále Soba, když byl vytáhl, aby rozšířil končiny své až k řece Eufraten.</span> <span class="verse"><a name="4">4</a>A pobral mu David tisíc vozů a sedm set jezdců, a dvadceti tisíc mužů pěších, a zpodřezoval David žily všechněm koňům vozníkům; toliko zanechal z nich ke stu vozům.</span> <span class="verse"><a name="5">5</a>Přitáhli pak byli Syrští od Damašku na pomoc Hadadezerovi králi Soba, ale David porazil z Syrských dvamecítma tisíc mužů.</span> <span class="verse"><a name="6">6</a>Tedy osadil David stráží Syrii Damašskou, a byli Syrští služebníci Davidovi, dávajíce plat; nebo zachovával Hospodin Davida, kamžkoli se obrátil.</span> <span class="verse"><a name="7">7</a>Pobral také David štíty zlaté, kteréž měli služebníci Hadadezerovi, a přinesl je do Jeruzaléma.</span> <span class="verse"><a name="8">8</a>Z Betach též a z Berot, měst Hadadezerových, nabral král David velmi mnoho mědi.</span> <span class="verse"><a name="9">9</a>A když uslyšel Tohi král Emat, že porazil David všecko vojsko Hadadezerovo,</span> <span class="verse"><a name="10">10</a>Poslal Tohi Jorama syna svého k králi Davidovi, aby ho pozdravil přátelsky, a spolu s ním se radoval z toho, že šťastně bojoval s Hadadezerem, a porazil ho; (nebo Hadadezer vedl válku proti Tohi). Kterýžto přinesl s sebou nádoby stříbrné, též nádoby zlaté a nádoby měděné.</span> <span class="verse"><a name="11">11</a>Ty také obětoval král David Hospodinu s stříbrem a zlatem posvěceným ze všech národů, kteréž podmanil,</span> <span class="verse"><a name="12">12</a>Totiž z Syrských a Moábských, též z synů Ammon a z Filistinských, i z Amalechitských a z kořistí Hadadezera syna Rohobova, krále Soba.</span> <span class="verse"><a name="13">13</a>Zvelebil také David své jméno, když se navracoval od pobití osmnácti tisíců Syrských v údolí solnatém.</span> <span class="verse"><a name="14">14</a>Protož i nad Idumejskými stráž postavil, všecku krajinu Idumejskou stráží osadiv. I učiněni jsou všickni Idumejští služebníci Davidovi; nebo zachovával Hospodin Davida, kamž se koli obrátil.</span> <span class="verse"><a name="15">15</a>I kraloval David nade vším Izraelem, a činil David soud a spravedlnost všemu lidu svému.</span> <span class="verse"><a name="16">16</a>Joáb pak syn Sarvie byl nad vojskem, a Jozafat syn Achiludův kancléřem;</span> <span class="verse"><a name="17">17</a>Sádoch také syn Achitobův a Achimelech syn Abiatarův kněžími, a Saraiáš písařem.</span> <span class="verse"><a name="18">18</a>Benaiáš pak syn Joiadův byl nad Cheretejskými a Peletejskými, a synové Davidovi knížaty.</span> </p></div</div></div></body></html>