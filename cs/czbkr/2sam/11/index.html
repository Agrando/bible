<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2sam/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2sam">2 Samuel</a> &gt <strong>Chapter 11</strong></div><p><span class="verse"><a name="1">1</a>I stalo se po roce, když králové vyjíždívají na vojnu, že poslal David Joába a služebníky své s ním, též i všecken Izrael, aby hubili Ammonitské; i oblehli Rabba. David pak zůstal v Jeruzalémě.</span> <span class="verse"><a name="2">2</a>Tedy stalo se k večerou, když vstal David s ložce svého, procházeje se po paláci domu královského, že uzřel s paláce ženu, ana se myje; kterážto žena byla vzezření velmi krásného.</span> <span class="verse"><a name="3">3</a>A poslav David, vyptal se o té ženě a řekl: Není-liž to Betsabé dcera Eliamova, manželka Uriáše Hetejského?</span> <span class="verse"><a name="4">4</a>Opět poslal David posly a vzal ji. Kterážto když vešla k němu, obýval s ní; (nebo se byla očistila od nečistoty své). Potom navrátila se do domu svého.</span> <span class="verse"><a name="5">5</a>I počala žena ta. Protož poslavši, oznámila Davidovi, řkuci: Těhotná jsem.</span> <span class="verse"><a name="6">6</a>Poslav pak David, vzkázal Joábovi: Pošli ke mně Uriáše Hetejského. I poslal Joáb Uriáše k Davidovi.</span> <span class="verse"><a name="7">7</a>A když přišel Uriáš k němu, otázal se ho, jak se má Joáb, a jak se má lid, a kterak se vede v vojště?</span> <span class="verse"><a name="8">8</a>Řekl také David Uriášovi: Jdiž do domu svého, a umyj sobě nohy. I vyšel Uriáš z domu králova, a poslán za ním dar královský.</span> <span class="verse"><a name="9">9</a>Ale Uriáš spal u vrat domu královského se všemi služebníky pána svého, a nešel do domu svého.</span> <span class="verse"><a name="10">10</a>Což když oznámili Davidovi, řkouce: Nešel Uriáš do domu svého, řekl David Uriášovi: Však jsi z cesty přišel. Pročež jsi nešel do domu svého?</span> <span class="verse"><a name="11">11</a>Odpověděl Uriáš Davidovi: Truhla Boží a Izrael i Juda zůstávají v staních, a pán můj Joáb i služebníci pána mého na poli zůstávají, já pak mám vjíti do domu svého, abych jedl a pil, a spal s manželkou svou? Jakož jsi živ ty, a jako jest živa duše tvá, žeť toho neučiním.</span> <span class="verse"><a name="12">12</a>Tedy řekl David Uriášovi: Pobuď zde ještě dnes, a zítra propustím tebe. I zůstal Uriáš v Jeruzalémě toho dne i nazejtří.</span> <span class="verse"><a name="13">13</a>V tom pozval ho David, aby jedl před ním a pil, a opojil ho. A však on šel večer spáti na ložce své s služebníky pána svého, a nešel do domu svého.</span> <span class="verse"><a name="14">14</a>A když bylo ráno, napsal David list Joábovi, kterýž poslal po Uriášovi.</span> <span class="verse"><a name="15">15</a>Psal pak v listu těmi slovy: Postavte Uriáše proti bojovníkům nejsilnějším; mezi tím odstupte nazpět od něho, aby raněn jsa, umřel.</span> <span class="verse"><a name="16">16</a>I stalo se, když oblehl Joáb město, že postavil Uriáše proti místu, kdež věděl, že jsou nejsilnější muži.</span> <span class="verse"><a name="17">17</a>A vyskočivše muži z města, bojovali proti Joábovi. I padli někteří z lidu, z služebníků Davidových, také i Uriáš Hetejský zabit.</span> <span class="verse"><a name="18">18</a>Tedy poslav Joáb, oznámil Davidovi všecko, což se zběhlo v bitvě.</span> <span class="verse"><a name="19">19</a>A přikázal tomu poslu, řka: Když vypravíš králi všecky věci, které se zběhly v bitvě,</span> <span class="verse"><a name="20">20</a>Při čemž jestliže se popudí prchlivost královská a řekne-liť: Proč jste přistoupili k městu, bojujíce? Zdaliž jste nevěděli, že házejí se zdi?</span> <span class="verse"><a name="21">21</a>Kdo zabil Abimelecha syna Jerobosetova? Zdali ne žena, svrhši na něj kus žernovu se zdi, tak že umřel v Tébes? Proč jste přistupovali ke zdi? tedy díš: Také služebník tvůj Uriáš Hetejský umřel.</span> <span class="verse"><a name="22">22</a>A tak šel posel, a přišed, oznámil Davidovi všecko to, pročež ho byl poslal Joáb.</span> <span class="verse"><a name="23">23</a>A řekl posel ten Davidovi: Zmocnili se nás muži ti, a vytrhli proti nám do pole, a honili jsem je až k bráně.</span> <span class="verse"><a name="24">24</a>V tom stříleli střelci na služebníky tvé se zdi, a zbiti jsou někteří z služebníků králových, také i služebník tvůj Uriáš Hetejský zabit.</span> <span class="verse"><a name="25">25</a>Tedy řekl David poslu: Tak pověz Joábovi: Nic tě to nerozpakuj, že tak i jinak sehlcuje meč. Ztuž boj svůj proti městu a zkaz je, a potěš drábů.</span> <span class="verse"><a name="26">26</a>Uslyševši pak manželka Uriášova, že umřel Uriáš muž její, plakala manžela svého.</span> <span class="verse"><a name="27">27</a>A když pominul pláč, poslav David, vzal ji do domu svého, a měl ji za manželku; i porodila mu syna. Ale nelíbilo se to Hospodinu, co učinil David.</span> </p></div</div></div></body></html>