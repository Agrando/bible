<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2sam/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2sam">2 Samuel</a> &gt <strong>Chapter 22</strong></div><p><span class="verse"><a name="1">1</a>Mluvil pak David Hospodinu slova písně této v ten den, když ho vysvobodil Hospodin z ruky všech nepřátel jeho, i z ruky Saulovy.</span> <span class="verse"><a name="2">2</a>A řekl: Hospodin skála má a hrad můj, i vysvoboditel můj se mnou.</span> <span class="verse"><a name="3">3</a>Bůh skála má, doufati budu v něho; štít můj a roh spasení mého, vyvýšení mé a útočiště mé, spasitel můj, kterýž od násilí vysvobozuje mne.</span> <span class="verse"><a name="4">4</a>Chvály hodného vzýval jsem Hospodina, a od nepřátel svých vysvobozen jsem.</span> <span class="verse"><a name="5">5</a>Nebo obklíčily mne byly úzkosti smrti, a proudové bezbožných předěsili mne.</span> <span class="verse"><a name="6">6</a>Bolesti smrtelné obstoupily mne, a osídla smrti zachvátila mne.</span> <span class="verse"><a name="7">7</a>V úzkosti své vzýval jsem Hospodina, a k Bohu svému volal jsem, i vyslyšel z chrámu svého hlas můj, a křik můj přišel v uši jeho.</span> <span class="verse"><a name="8">8</a>Tedy pohnula se a zatřásla země, základové nebes pohnuli se, a třásli se pro rozhněvání jeho.</span> <span class="verse"><a name="9">9</a>Dým vycházel z chřípí jeho, a oheň zžírající z úst jeho, od něhož se uhlí roznítilo.</span> <span class="verse"><a name="10">10</a>Nakloniv nebes, sstoupil, a mrákota byla pod nohami jeho.</span> <span class="verse"><a name="11">11</a>I vsedl na cherubín a letěl, a spatřín jest na peří větrovém.</span> <span class="verse"><a name="12">12</a>Položil temnosti vůkol sebe jako stany, shrnutí vod, oblaky husté.</span> <span class="verse"><a name="13">13</a>Od blesku oblíčeje jeho rozpálilo se uhlí řeřavé.</span> <span class="verse"><a name="14">14</a>Hřímal s nebes Hospodin, a Nejvyšší vydal zvuk svůj.</span> <span class="verse"><a name="15">15</a>Vystřelil i střely, kterýmiž je rozptýlil, a blýskání, jímž je porazil.</span> <span class="verse"><a name="16">16</a>I ukázaly se hlubiny mořské, a odkryti jsou základové okršlku, pro zůřivé kárání Hospodinovo, pro dmýchání větru chřípí jeho.</span> <span class="verse"><a name="17">17</a>Poslav s výsosti, přijal mne, vytáhl mne z vod velikých.</span> <span class="verse"><a name="18">18</a>Vysvobodil mne od nepřítele mého silného, od těch, kteříž mne nenáviděli, ačkoli silnější mne byli.</span> <span class="verse"><a name="19">19</a>Předstihli mne v den trápení mého, ale Hospodin byl mi podpora.</span> <span class="verse"><a name="20">20</a>Kterýž vyvedl mne na prostranství, vysvobodil mne, nebo sobě oblíbil mne.</span> <span class="verse"><a name="21">21</a>Odplatil mi Hospodin podlé spravedlnosti mé, podlé čistoty rukou mých odplatil mi.</span> <span class="verse"><a name="22">22</a>Nebo jsem ostříhal cest Hospodinových, aniž jsem se bezbožně strhl Boha svého.</span> <span class="verse"><a name="23">23</a>Všickni zajisté soudové jeho jsou před oblíčejem mým, aniž jsem od kterých ustanovení jeho odstoupil.</span> <span class="verse"><a name="24">24</a>A tak byv dokonalý před ním, šetřil jsem, abych se nedopustil nepravosti.</span> <span class="verse"><a name="25">25</a>Protož odplatil mi Hospodin podlé spravedlnosti mé, vedlé čistoty mé před očima jeho.</span> <span class="verse"><a name="26">26</a>Ty, Pane, s milosrdným milosrdně nakládáš, a k upřímému upřímě se máš.</span> <span class="verse"><a name="27">27</a>K sprostnému sprostně se ukazuješ, a s převráceným převráceně zacházíš.</span> <span class="verse"><a name="28">28</a>Lid pak ssoužený vysvobozuješ, ale před vysokomyslnými oči své sklopuješ.</span> <span class="verse"><a name="29">29</a>Ty zajisté jsi svíce má, ó Hospodine. Hospodin jistě osvěcuje temnosti mé.</span> <span class="verse"><a name="30">30</a>Nebo v tobě proběhl jsem vojska, v Bohu svém přeskočil jsem zed.</span> <span class="verse"><a name="31">31</a>Toho Boha silného cesta jest dokonalá, výmluvnosti Hospodinovy přečištěné; onť jest štít všech, kteříž doufají v něho.</span> <span class="verse"><a name="32">32</a>Nebo kdo jest Bohem kromě Hospodina? A kdo jest skalou kromě Boha našeho?</span> <span class="verse"><a name="33">33</a>Bůh jest síla má i vojska mého, onť působí volnou cestu mou.</span> <span class="verse"><a name="34">34</a>Činí nohy mé jako laní, a na vysokých místech mých postavuje mne.</span> <span class="verse"><a name="35">35</a>Cvičí ruce mé k boji, tak že lámi lučiště ocelivá rukama svýma.</span> <span class="verse"><a name="36">36</a>Nebo dal mi štít spasení svého, a dobrotivost jeho zvelebila mne.</span> <span class="verse"><a name="37">37</a>Rozšířil kroky mé pode mnou, aby se nepodvrtly nohy mé.</span> <span class="verse"><a name="38">38</a>Honil jsem nepřátely své a zahladil jsem je, aniž jsem se navrátil, dokudž jsem jich nevyplénil.</span> <span class="verse"><a name="39">39</a>Docela jsem je vyhubil a sprobodal jsem je, tak že nepovstanou; i padli pod nohy mé.</span> <span class="verse"><a name="40">40</a>Ty zajisté, Bože, přepásals mne udatností k boji, porazils pode mne ty, kteříž povstávají proti mně.</span> <span class="verse"><a name="41">41</a>Nýbrž dals mi šíji nepřátel mých, těch, kteříž v nenávisti měli mne, a vyplénil jsem je.</span> <span class="verse"><a name="42">42</a>Ohlédali se, ale nebyl, kdo by vysvobodil, k Hospodinu, ale nevyslyšel jich.</span> <span class="verse"><a name="43">43</a>I potřel jsem je jako prach země, jako bláto na ulicích potlačil a rozptýlil jsem je.</span> <span class="verse"><a name="44">44</a>Ty jsi mne vytrhl z různic lidu mého, zachovals mne, abych byl za hlavu národům; lid neznámý mně sloužil.</span> <span class="verse"><a name="45">45</a>Cizozemci lhali mi, a jakž zaslechli, uposlechli mne.</span> <span class="verse"><a name="46">46</a>Cizozemci svadli, a třásli se i v ohradách svých.</span> <span class="verse"><a name="47">47</a>Živť jest Hospodin, a požehnaná skála má; protož ať jest vyvyšován Bůh, skála spasení mého,</span> <span class="verse"><a name="48">48</a>Bůh silný, kterýž dává mi pomsty a podmaňuje mi lidi.</span> <span class="verse"><a name="49">49</a>Vyvodíš mne z prostřed nepřátel mých, a nad povstávajícími proti mně vyvyšuješ mne, člověka nepravého mne zbavuješ.</span> <span class="verse"><a name="50">50</a>Protož chváliti tě budu, Hospodine, mezi národy, a jménu tvému žalmy zpívati budu.</span> <span class="verse"><a name="51">51</a>Onť jest hrad jistého spasení krále svého, a ten, kterýž činí milosrdenství pomazanému svému Davidovi, i semeni jeho až na věky.</span> </p></div</div></div></body></html>