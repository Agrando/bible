<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2sam">2 Samuel</a> &gt <strong>Chapter 1</strong></div><p><span class="verse"><a name="1">1</a>Stalo se pak po smrti Saulově, když se navrátil David od porážky Amalechitských, že pobyl v Sicelechu za dva dni.</span> <span class="verse"><a name="2">2</a>A aj, dne třetího přišel jeden z vojska Saulova, maje roucho roztržené a prach na hlavě své. Kterýž když přišel k Davidovi, padl na zemi a poklonil se.</span> <span class="verse"><a name="3">3</a>I řekl jemu David: Odkud jdeš? Jemuž odpověděl: Z vojska Izraelského utekl jsem.</span> <span class="verse"><a name="4">4</a>Opět řekl jemu David: Cože se stalo? Medle, pověz mi. Kterýž odpověděl: To, že utekl lid z boje, a množství lidu padlo a zbito jest; též i Saul i Jonata syn jeho zbiti jsou.</span> <span class="verse"><a name="5">5</a>Řekl ještě David mládenci, kterýž mu to oznámil: Kterak ty víš, že umřel Saul i Jonata syn jeho?</span> <span class="verse"><a name="6">6</a>Odpověděl mládenec, kterýž to oznamoval jemu: Náhodou přišel jsem na horu Gelboe, a aj, Saul nalehl byl na kopí své, a vozové i jezdci postihali ho.</span> <span class="verse"><a name="7">7</a>Kterýžto ohlédna se zpátkem, uzřel mne a zavolal na mne. I řekl jsem: Aj, teď jsem.</span> <span class="verse"><a name="8">8</a>Tedy řekl mi: Kdo jsi ty? Odpověděl jsem jemu: Amalechitský jsem.</span> <span class="verse"><a name="9">9</a>I řekl mi: Přistup medle sem a zabí mne, nebo mne obklíčila úzkost, a ještě všecka duše má jest ve mně.</span> <span class="verse"><a name="10">10</a>Protož stoje nad ním, zabil jsem ho, nebo jsem věděl, že nebude živ po svém pádu. A vzal jsem korunu, kteráž byla na hlavě jeho, i záponu, kteráž byla na rameni jeho, a teď jsem to přinesl ku pánu svému.</span> <span class="verse"><a name="11">11</a>Tedy David uchytiv roucho své, roztrhl je; tolikéž i všickni muži, kteříž s ním byli.</span> <span class="verse"><a name="12">12</a>A nesouce smutek, plakali a postili se až do večera pro Saule a pro Jonatu syna jeho, i pro lid Hospodinův a pro dům Izraelský, že padli od meče.</span> <span class="verse"><a name="13">13</a>Řekl pak David mládenci, kterýž mu to oznámil: Odkud jsi ty? Odpověděl: Syn muže příchozího Amalechitského jsem.</span> <span class="verse"><a name="14">14</a>Opět mu řekl David: Kterak jsi směl vztáhnouti ruku svou, abys zahubil pomazaného Hospodinova?</span> <span class="verse"><a name="15">15</a>A zavolav David jednoho z mládenců, řekl jemu: Přistoupě, oboř se na něj. Kterýžto udeřil ho, tak že umřel.</span> <span class="verse"><a name="16">16</a>I řekl jemu David: Krev tvá budiž na hlavu tvou, neboť jsou ústa tvá svědčila na tebe, řkouce: Já jsem zabil pomazaného Hospodinova.</span> <span class="verse"><a name="17">17</a>Tedy naříkal David naříkáním tímto nad Saulem a nad Jonatou synem jeho,</span> <span class="verse"><a name="18">18</a>(Přikázav však, aby synové Judovi učeni byli stříleti z luku, jakož psáno v knize Upřímého.):</span> <span class="verse"><a name="19">19</a>Ó kráso Izraelská, na výsostech tvých zraněni, jakť jsou padli udatní!</span> <span class="verse"><a name="20">20</a>Neoznamujtež v Gát, ani toho ohlašujte na ulicích Aškalon, aby se neveselily dcery Filistinských, a neplésaly dcery neobřezaných.</span> <span class="verse"><a name="21">21</a>Ó hory Gelboe, ani rosa, ani déšť nespadej na vás, ani tu buď pole úrodné; nebo tam jest povržen štít udatných, štít Saulův, jako by nebyl pomazán olejem.</span> <span class="verse"><a name="22">22</a>Od krve raněných a od tuku udatných lučiště Jonatovo nikdy zpět neodskočilo, a meč Saulův nenavracoval se prázdný.</span> <span class="verse"><a name="23">23</a>Saul a Jonata milí a utěšení v životě svém, také při smrti své nejsou rozloučeni. Nad orlice bystřejší, nad lvy silnější byli.</span> <span class="verse"><a name="24">24</a>Dcery Izraelské, plačte Saule, kterýž vás odíval červcem dvakrát barveným rozkošně, kterýž dával ozdoby zlaté na roucha vaše.</span> <span class="verse"><a name="25">25</a>Ach, jakť jsou padli udatní u prostřed boje? Jonata na výsostech tvých zabit jest.</span> <span class="verse"><a name="26">26</a>Velice jsem po tobě teskliv, bratře můj Jonato. Byl jsi mi příjemný náramně; vzácnější u mne byla milost tvá nežli milost žen.</span> <span class="verse"><a name="27">27</a>Ach, jakť jsou padli udatní, a zahynula odění válečná.</span> </p></div</div></div></body></html>