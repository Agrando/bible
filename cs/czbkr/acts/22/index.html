<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 22</strong></div><p><span class="verse"><a name="1">1</a>Muži bratří a otcové, poslechněte této mé omluvy, kterouž vám nyní předložím.</span> <span class="verse"><a name="2">2</a>(Uslyševše pak, že by k nim mluvil Židovským jazykem, tím raději mlčeli.) I řekl:</span> <span class="verse"><a name="3">3</a>Já zajisté jsem muž Žid, narozený v Tarsu městě Cilickém, ale vychován jsem v tomto městě u noh Gamalielových, vyučený s pilností podle Zákona otcovského, horlivý milovník Boha, jakož i vy všickni podnes jste.</span> <span class="verse"><a name="4">4</a>Kterýž jsem se této cestě protivil až k smrti, svazuje a dávaje do žaláře i muže i ženy,</span> <span class="verse"><a name="5">5</a>Jakož i nejvyšší kněz svědek mi toho jest, i všickni starší. Od nichž i listy k bratřím vzav, šel jsem do Damašku, abych i ty, kteříž tam byli, svázané přivedl do Jeruzaléma, aby byli trápeni.</span> <span class="verse"><a name="6">6</a>I stalo se, když jsem se bral cestou a přibližoval k Damašku, okolo poledne, že pojednou rychle s nebe obklíčilo mne světlo veliké.</span> <span class="verse"><a name="7">7</a>I padl jsem na zem, a slyšel jsem hlas, an mi dí: Saule, Saule, proč mi se protivíš?</span> <span class="verse"><a name="8">8</a>A já odpověděl jsem: Kdo jsi, Pane? I řekl ke mně: Jáť jsem Ježíš Nazaretský, kterémuž ty se protivíš.</span> <span class="verse"><a name="9">9</a>Ti pak, kteříž se mnou byli, světlo zajisté viděli a přestrašeni jsou, ale hlasu toho, kterýž se mnou mluvil, neslyšeli.</span> <span class="verse"><a name="10">10</a>I řekl jsem: Pane, což mám činiti? A Pán řekl ke mně: Vstana, jdiž do Damašku, a tuť tobě bude povědíno všecko, což jest uloženo, abys ty činil.</span> <span class="verse"><a name="11">11</a>A že jsem byl oslnul pro jasnost světla toho, za ruce jsa veden od těch, kteříž se mnou byli, přišel jsem do Damašku.</span> <span class="verse"><a name="12">12</a>Ananiáš pak nějaký, muž pobožný podle zákona, svědectví maje ode všech přebývajících v Damašku Židů,</span> <span class="verse"><a name="13">13</a>Přišel ke mně, a stoje, řekl mi: Saule, bratře, prohlédni. A já hned v tu hodinu pohleděl jsem na něj.</span> <span class="verse"><a name="14">14</a>I řekl mi: Bůh otců našich vyvolil tě, abys poznal vůli jeho, a uzřel Spravedlivého tohoto, a abys slyšel hlas z úst jeho.</span> <span class="verse"><a name="15">15</a>Nebo svědkem jemu budeš u všech lidí těch věcí, kteréž jsi viděl a slyšel.</span> <span class="verse"><a name="16">16</a>A protož nyní co prodléváš? Vstana, pokřti se, a obmej hříchy své, vzývaje jméno Páně.</span> <span class="verse"><a name="17">17</a>Stalo se pak, když jsem se navrátil do Jeruzaléma a modlil jsem se v chrámě, že jsem byl u vytržení mysli.</span> <span class="verse"><a name="18">18</a>I viděl jsem jej, an dí ke mně: Pospěš a vyjdi rychle z Jeruzaléma, neboť nepřijmou svědectví tvého o mně.</span> <span class="verse"><a name="19">19</a>A já řekl jsem: Pane, oniť vědí, že jsem já do žaláře dával a bil jsem v školách ty, kteříž věřili v tebe.</span> <span class="verse"><a name="20">20</a>A když vylévali krev Štěpána, svědka tvého, já také jsem tu stál, a přivolil jsem k usmrcení jeho, a ostříhal jsem roucha těch, kteříž jej mordovali.</span> <span class="verse"><a name="21">21</a>A Pán řekl ke mně: Jdi, neboť já ku pohanům daleko pošli tebe.</span> <span class="verse"><a name="22">22</a>I poslouchali ho až do toho slova. A tu hned pozdvihli hlasu svého, řkouce: Zahlaď z země takového, neboť nesluší jemu živu býti.</span> <span class="verse"><a name="23">23</a>A když oni křičeli, a metali s sebe roucha, a prachem házeli v povětří,</span> <span class="verse"><a name="24">24</a>Rozkázal jej hejtman uvésti do vojska, a kázal jej biči mrskati, aby zvěděl, pro kterou příčinu na něj tak křičí.</span> <span class="verse"><a name="25">25</a>A když jej svázali řemením, řekl Pavel setníkovi, jenž tu stál: Sluší-liž vám člověka Římana a neodsouzeného mrskati?</span> <span class="verse"><a name="26">26</a>To uslyšav setník, přistoupě k hejtmanu, pověděl jemu, řka: Viz, co chceš činiti; nebo člověk tento jest Říman.</span> <span class="verse"><a name="27">27</a>A přistoupiv hejtman, řekl mu: Pověz mi, jsi-li ty Říman? A on řekl: A já jsem.</span> <span class="verse"><a name="28">28</a>I odpověděl hejtman: Já jsem za veliké peníze toho měšťanství dosáhl. Pavel pak řekl: Ale já jsem se i narodil Říman.</span> <span class="verse"><a name="29">29</a>Tedy ihned odstoupili od něho ti, kteříž jej měli trápiti. Ano i hejtman bál se, když zvěděl, že jest Říman, a že jej byl kázal svázati.</span> <span class="verse"><a name="30">30</a>Nazejtří pak, chtěje zvěděti jistotu, z čeho by jej vinili Židé, propustil jej z pout, a rozkázal, aby se sešli přední kněží i všecka rada jejich. I vyvedl Pavla, a postavil ho před nimi.</span> </p></div</div></div></body></html>