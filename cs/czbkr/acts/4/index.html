<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 4</strong></div><p><span class="verse"><a name="1">1</a>A když oni mluvili k lidu, přišli kněží a úředník chrámu a saduceové,</span> <span class="verse"><a name="2">2</a>Těžce to nesouce, že lid učili a zvěstovali ve jménu Ježíše vzkříšení z mrtvých.</span> <span class="verse"><a name="3">3</a>I vztáhli na ně ruce a vsadili je do žaláře až do jitra, neb již byl večer.</span> <span class="verse"><a name="4">4</a>Mnozí pak z těch, kteříž slyšeli slovo Boží, uvěřili. I učiněn jest počet mužů okolo pěti tisíců.</span> <span class="verse"><a name="5">5</a>Stalo se pak nazejtří, sešli se knížata jejich, a starší, a zákoníci v Jeruzalémě,</span> <span class="verse"><a name="6">6</a>A Annáš nejvyšší kněz, a Kaifáš, a Jan, a Alexander, a kteřížkoli byli z pokolení nejvyššího kněze.</span> <span class="verse"><a name="7">7</a>I postavivše je mezi sebou, otázali se jich: Jakou mocí aneb v kterém jménu učinili jste to vy?</span> <span class="verse"><a name="8">8</a>Tedy Petr, jsa pln Ducha svatého, řekl jim: Knížata lidu a starší Izraelští,</span> <span class="verse"><a name="9">9</a>Poněvadž my dnes k soudu jsme přivedeni pro dobrodiní člověku nemocnému učiněné, kterak by on zdráv učiněn byl:</span> <span class="verse"><a name="10">10</a>Známo buď všechněm vám i všemu lidu Izraelskému, že ve jménu Ježíše Krista Nazaretského, kteréhož jste vy ukřižovali, jehož Bůh vzkřísil z mrtvých, skrze toho jméno tento stojí před vámi zdravý.</span> <span class="verse"><a name="11">11</a>Toť jest ten kámen za nic položený od vás dělníků, kterýž učiněn jest v hlavu úhelní.</span> <span class="verse"><a name="12">12</a>A neníť v žádném jiném spasení; neboť není jiného jména pod nebem daného lidem, skrze kteréž bychom mohli spaseni býti.</span> <span class="verse"><a name="13">13</a>I vidouce takovou udatnost a smělost v mluvení Petrovu a Janovu, a shledavše, že jsou lidé neučení a prostí, divili se, a poznali je, že s Ježíšem bývali.</span> <span class="verse"><a name="14">14</a>Člověka také toho vidouce, an stojí s nimi, kterýž byl uzdraven, neměli co mluviti proti nim.</span> <span class="verse"><a name="15">15</a>I rozkázavše jim vystoupiti z rady, rozmlouvali vespolek,</span> <span class="verse"><a name="16">16</a>Řkouce: Co učiníme lidem těmto? Nebo že jest zjevný zázrak stal se skrze ně, všem přebývajícím v Jeruzalémě známé jest, aniž můžeme toho zapříti.</span> <span class="verse"><a name="17">17</a>Ale aby se to více nerozhlašovalo v lidu, s pohrůžkou přikažme jim, aby více v tom jménu žádnému z lidí nemluvili.</span> <span class="verse"><a name="18">18</a>I povolavše jich, přikázali jim, aby nikoli nemluvili, ani učili ve jménu Ježíšovu.</span> <span class="verse"><a name="19">19</a>Tedy Petr a Jan odpovídajíce, řekli jim: Jest-li to spravedlivé před obličejem Božím, abychom vás více poslouchali než Boha, suďte.</span> <span class="verse"><a name="20">20</a>Nebť nemůžeme nemluviti toho, co jsme viděli a slyšeli.</span> <span class="verse"><a name="21">21</a>A oni pohrozivše jim, propustili je, nenalezše na nich příčiny trestání, pro lid; nebo všickni velebili Boha z toho, co se bylo stalo.</span> <span class="verse"><a name="22">22</a>Byl zajisté v letech více než ve čtyřidcíti člověk ten, při kterémž se byl stal zázrak ten uzdravení.</span> <span class="verse"><a name="23">23</a>A jsouce propuštěni, přišli k svým a pověděli jim, co k nim přední kněží a starší mluvili.</span> <span class="verse"><a name="24">24</a>Kteříž uslyševše to, jednomyslně pozdvihli hlasu k Bohu a řekli: Hospodine, ty jsi Bůh, kterýž jsi učinil nebe i zemi, i moře i všecko, což v nich jest,</span> <span class="verse"><a name="25">25</a>Kterýž jsi skrze ústa Davida, služebníka svého, řekl: Proč jsou se bouřili národové a lidé myslili marné věci?</span> <span class="verse"><a name="26">26</a>Postavili se králové zemští, a knížata sešla se vespolek proti Pánu a proti Pomazanému jeho.</span> <span class="verse"><a name="27">27</a>Právěť jsou se jistě sešli proti svatému Synu tvému Ježíšovi, kteréhož jsi pomazal, Herodes a Pontský Pilát, s pohany a lidem Izraelským,</span> <span class="verse"><a name="28">28</a>Aby učinili to, což ruka tvá a rada tvá předuložila, aby se stalo.</span> <span class="verse"><a name="29">29</a>A nyní, Pane, pohlediž na pohrůžky jejich a dejž služebníkům svým mluviti slovo tvé svobodně a směle,</span> <span class="verse"><a name="30">30</a>Vztahuje ruku svou k uzdravování a k činění divů a zázraků, skrze jméno svatého Syna tvého Ježíše.</span> <span class="verse"><a name="31">31</a>A když se oni modlili, zatřáslo se to místo, na kterémž byli shromážděni, a naplněni jsou všickni Duchem svatým, a mluvili slovo Boží směle a svobodně.</span> <span class="verse"><a name="32">32</a>Toho pak množství věřících bylo jedno srdce a jedna duše. Aniž kdo co z těch věcí, kteréž měl, svým vlastním býti pravil, ale měli všecky věci obecné.</span> <span class="verse"><a name="33">33</a>A mocí velikou vydávali apoštolé svědectví o vzkříšení Pána Ježíše, a milost veliká přítomná byla všechněm jim.</span> <span class="verse"><a name="34">34</a>A žádný mezi nimi nebyl nuzný; nebo kteřížkoli měli pole nebo domy, prodávajíce, přinášeli peníze, za kteréž prodávali,</span> <span class="verse"><a name="35">35</a>A kladli před nohy apoštolské. I rozdělováno bylo jednomu každému, jakž komu potřebí bylo.</span> <span class="verse"><a name="36">36</a>Jozes pak, kterýž příjmí měl od apoštolů Barnabáš, (což se vykládá syn utěšení,) z pokolení Levítského, z Cypru rodem,</span> <span class="verse"><a name="37">37</a>Měv pole, prodal je, a přinesl peníze, a položil k nohám apoštolským.</span> </p></div</div></div></body></html>