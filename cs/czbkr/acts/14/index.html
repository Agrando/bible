<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 14</strong></div><p><span class="verse"><a name="1">1</a>I stalo se v Ikonii, že vešli spolu do školy Židovské, a mluvili slovo Boží, takže jest uvěřilo i Židů i Řeků veliké množství.</span> <span class="verse"><a name="2">2</a>Ale kteříž z Židů nepovolní byli, ti zbouřili a zdráždili mysli pohanů proti bratřím.</span> <span class="verse"><a name="3">3</a>I byli tu za dlouhý čas, směle a svobodně mluvíce v Pánu, kterýž svědectví vydával slovu milosti své, a působil to, aby se dáli divové a zázrakové skrze ruce jejich.</span> <span class="verse"><a name="4">4</a>I rozdělilo se množství města, a jedni byli s Židy, a jiní s apoštoly.</span> <span class="verse"><a name="5">5</a>A když se obořili na apoštoly i pohané i Židé s knížaty svými, aby je utiskli a kamenovali,</span> <span class="verse"><a name="6">6</a>Oni srozuměvše tomu, utekli do měst Lykaonitských, do Lystry a do Derben, a do toho okolí,</span> <span class="verse"><a name="7">7</a>A tu kázali evangelium.</span> <span class="verse"><a name="8">8</a>Muž pak nějaký v Lystře, nemocný na nohy, sedával, chromý jsa hned z života matky své, kterýž nikdy nechodil.</span> <span class="verse"><a name="9">9</a>Ten poslouchal Pavla mluvícího. Kterýžto pohleděv naň, a vida, an věří, že uzdraven bude,</span> <span class="verse"><a name="10">10</a>Řekl velikým hlasem: Postav se přímě na nohách svých. I zchopil se a chodil.</span> <span class="verse"><a name="11">11</a>Zástupové pak viděvše, co učinil Pavel, pozdvihli hlasu svého, Lykaonitsky řkouce: Bohové připodobnivše se lidem, sstoupili k nám.</span> <span class="verse"><a name="12">12</a>I nazvali Barnabáše Jupiterem a Pavla Merkuriášem; nebo on mluvil slovo Boží.</span> <span class="verse"><a name="13">13</a>Tedy kněz Jupitera, modly té, kteráž byla před městem jejich, přivedl býky a přinesl věnce před bránu, a chtěl s lidem oběti obětovati.</span> <span class="verse"><a name="14">14</a>To když uslyšeli apoštolé, Barnabáš a Pavel, roztrhše sukně své, vyběhli k zástupům, křičíce,</span> <span class="verse"><a name="15">15</a>A řkouce: Muži, což to činíte? Však i my lidé jsme, týmž bídám jako i vy poddaní, kteříž vás napomínáme, abyste se obrátili od těchto marností k Bohu živému, kterýž učinil nebe i zemi, i moře, i všecko, což v nich jest.</span> <span class="verse"><a name="16">16</a>Kterýžto za předešlých věků všech pohanů nechával, aby chodili po cestách svých,</span> <span class="verse"><a name="17">17</a>Ačkoli proto nenechal sebe bez osvědčení, dobře čině, dávaje nám s nebe déšť a časy úrodné, naplňuje pokrmem a potěšením srdce naše.</span> <span class="verse"><a name="18">18</a>A to mluvíce, sotva spokojili zástupy, aby jim neobětovali.</span> <span class="verse"><a name="19">19</a>A vtom přišli od Antiochie a Ikonie nějací Židé, kteřížto navedše zástupy, a ukamenovavše Pavla, vytáhli jej před město, domnívajíce se, že umřel.</span> <span class="verse"><a name="20">20</a>A když jej obstoupili učedlníci, vstal a všel do města, a nazejtří odšel s Barnabášem do Derben.</span> <span class="verse"><a name="21">21</a>A kázavše evangelium městu tomu, a učedlníků mnoho získavše, navrátili se do Lystry a do Ikonie a do Antiochie,</span> <span class="verse"><a name="22">22</a>Potvrzujíce duší učedlníků, a napomínajíce jich, aby trvali u víře, a pravíce, že musíme skrze mnohá soužení vjíti do království Božího.</span> <span class="verse"><a name="23">23</a>A zřídivše jim, podle daných hlasů, starší po církvech, a modlivše se s postem, poručili je Pánu, v kteréhož jsou uvěřili.</span> <span class="verse"><a name="24">24</a>A prošedše Pisidii, přišli do Pamfylie,</span> <span class="verse"><a name="25">25</a>A mluvivše slovo Boží v Pergen, šli do města Attalie.</span> <span class="verse"><a name="26">26</a>A odtud plavili se do Antiochie, odkudž poručeni byli milosti Boží k dílu, kteréž jsou vykonali.</span> <span class="verse"><a name="27">27</a>A když tam přišli a shromáždili církev, vypravovali jim, kteraké věci Bůh skrze ně učinil a že otevřel pohanům dveře víry.</span> <span class="verse"><a name="28">28</a>I byli tu za dlouhý čas s učedlníky.</span> </p></div</div></div></body></html>