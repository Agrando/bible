<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 12</strong></div><p><span class="verse"><a name="1">1</a>A při tom času dal se v to Herodes král, aby sužoval některé z církve.</span> <span class="verse"><a name="2">2</a>I zamordoval Jakuba, bratra Janova, mečem.</span> <span class="verse"><a name="3">3</a>A vida, že se to líbilo Židům, umínil jíti i Petra. (A byli dnové přesnic.)</span> <span class="verse"><a name="4">4</a>Kteréhož jav, do žaláře vsadil, poručiv jej šestnácti žoldnéřům k ostříhání, chtěje po velikonoci vyvésti jej lidu.</span> <span class="verse"><a name="5">5</a>I byl Petr ostříhán v žaláři, modlitba pak ustavičná k Bohu dála se za něj od církve.</span> <span class="verse"><a name="6">6</a>A když jej již vyvésti měl Herodes, té noci spal Petr mezi dvěma žoldnéři, svázán jsa dvěma řetězy, a strážní přede dveřmi ostříhali žaláře.</span> <span class="verse"><a name="7">7</a>A aj, anděl Páně postavil se, a světlo se zastkvělo v žaláři; a udeřiv Petra v bok, zbudil ho, řka: Vstaň rychle. I spadli řetězové s rukou jeho.</span> <span class="verse"><a name="8">8</a>Tedy řekl anděl k němu: Opaš se a podvaž obuv svou. To když učinil, řekl jemu: Oděj se pláštěm svým, a pojď za mnou.</span> <span class="verse"><a name="9">9</a>I vyšed, bral se za ním, a nevěděl, by to pravé bylo, co se dálo skrze anděla, ale domníval se, že by vidění viděl.</span> <span class="verse"><a name="10">10</a>A prošedše skrze první i druhou stráž, přišli k bráně železné, kteráž vede do města, a ta se jim hned sama otevřela. A všedše skrze ni, přešli ulici jednu, a hned odšel anděl od něho.</span> <span class="verse"><a name="11">11</a>Tedy Petr přišed sám k sobě, řekl: Nyní právě vím, že poslal Pán anděla svého, a vytrhl mne z ruky Herodesovy, a ze všeho očekávání lidu Židovského.</span> <span class="verse"><a name="12">12</a>A pováživ toho, šel k domu Marie, matky Janovy, kterýž příjmí měl Marek, kdež se jich bylo mnoho sešlo, a modlili se.</span> <span class="verse"><a name="13">13</a>A když Petr potloukl na dveře, vyšla děvečka, aby poslechla, jménem Ródé.</span> <span class="verse"><a name="14">14</a>A poznavši hlas Petrův, pro radost neotevřela dveří, ale vběhši, zvěstovala, že Petr stojí u dveří.</span> <span class="verse"><a name="15">15</a>A oni řekli jí: I co blázníš? Ona pak potvrzovala, že tak jest. Tedy oni řekli: Anděl jeho jest.</span> <span class="verse"><a name="16">16</a>Ale Petr předce tloukl. A otevřevše dveře, uzřeli jej, i ulekli se.</span> <span class="verse"><a name="17">17</a>A pokynuv na ně rukou, aby mlčeli, vypravoval jim, kterak jest jej Pán vyvedl z žaláře, a potom řekl: Pověztež to Jakubovi a bratřím. A vyšed, bral se na jiné místo.</span> <span class="verse"><a name="18">18</a>A když byl den, stal se rozbroj nemalý mezi žoldnéři o to, co se stalo při Petrovi.</span> <span class="verse"><a name="19">19</a>Herodes pak ptaje se na něj, a nenalezna, vytazovav se na strážných, kázal je pryč vésti; a odebrav se z Judstva do Cesaree, přebýval tam.</span> <span class="verse"><a name="20">20</a>A v ten čas Herodes rozzlobil se proti Tyrským a Sidonským. Kteřížto jednomyslně přišli k němu, a namluvivše sobě Blasta, předního komorníka královského, žádali za pokoj, protože jejich krajiny potravu měly z zemí královských.</span> <span class="verse"><a name="21">21</a>V uložený pak den Herodes, obleka se v královské roucho, a posadiv se na soudné stolici, učinil k nim řeč.</span> <span class="verse"><a name="22">22</a>I zvolal lid, řka: Boží jest toto hlas, a ne lidský.</span> <span class="verse"><a name="23">23</a>A ihned ranil jej anděl Páně, protože nevzdal slávy Bohu; a rozlez se červy, umřel.</span> <span class="verse"><a name="24">24</a>A slovo Páně rostlo a rozmáhalo se.</span> <span class="verse"><a name="25">25</a>Barnabáš pak a Saul navrátili se z Jeruzaléma, vykonavše službu, pojavše s sebou i Jana, kterýž příjmí měl Marek.</span> </p></div</div></div></body></html>