<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 24</strong></div><p><span class="verse"><a name="1">1</a>Po pěti pak dnech sstoupil nejvyšší kněz Ananiáš s staršími a s nějakým Tertullem řečníkem; kteřížto postavili se před vladařem proti Pavlovi.</span> <span class="verse"><a name="2">2</a>A když povolán byl, počal naň žalovati Tertullus, řka:</span> <span class="verse"><a name="3">3</a>Kterak mnohý pokoj způsoben jest nám skrze tebe a mnohé věci v tomto národu výborně se dějí skrze tvou opatrnost, to my i všelijak i všudy se vším děkováním vyznáváme, výborný Felix.</span> <span class="verse"><a name="4">4</a>Ale abych tě déle nezaměstnával, prosím, vyslyšiž nás maličko podle obyčeje přívětivosti své.</span> <span class="verse"><a name="5">5</a>Nalezli jsme zajisté člověka tohoto nešlechetného, a vzbuzujícího různice mezi všemi Židy po všem světě, a vůdci té sekty nazaretské;</span> <span class="verse"><a name="6">6</a>Jenž také i o to se pokoušel, aby chrámu poskvrnil; a kteréhožto javše, vedle Zákona našeho chtěli jsme souditi.</span> <span class="verse"><a name="7">7</a>Ale přišed k tomu hejtman Lyziáš s mocí velikou, vzal ho z rukou našich,</span> <span class="verse"><a name="8">8</a>Rozkázav, aby žalobníci jeho šli k tobě. Od něhožto ty sám budeš moci, vyptaje se, zvěděti o všem o tom, z čeho my jej viníme.</span> <span class="verse"><a name="9">9</a>A k tomu se přimluvili i Židé, pravíce, že to tak jest.</span> <span class="verse"><a name="10">10</a>Tedy Pavel odpověděl, když mu návěští dal vladař, aby mluvil: Od mnohých let věda tebe býti soudcím národu tomuto představeným, s lepší myslí k tomu, což se mne dotýče, odpovídati budu,</span> <span class="verse"><a name="11">11</a>Poněvadž ty můžeš to věděti, že není tomu dní více než dvanácte, jakž jsem přišel do Jeruzaléma, abych se modlil.</span> <span class="verse"><a name="12">12</a>A aniž jsou mne nalezli v chrámě s někým se hádajícího, aneb činícího roty v zástupu, ani v školách, ani v městě,</span> <span class="verse"><a name="13">13</a>Aniž toho prokázati mohou, což na mne žalují.</span> <span class="verse"><a name="14">14</a>Ale totoť já před tebou vyznávám, že podle té cesty, kterouž oni nazývají kacířstvím, tak sloužím Bohu otců svých, věře všemu, cožkoli psáno jest v Zákoně a v Prorocích,</span> <span class="verse"><a name="15">15</a>Maje naději v Bohu, že bude, jehož i oni čekají, vzkříšení z mrtvých, i spravedlivých i nespravedlivých.</span> <span class="verse"><a name="16">16</a>A tak se chovati hledím, abych měl dobré svědomí bez úrazu před Bohem i před lidmi vždycky</span> <span class="verse"><a name="17">17</a>Po mnohých pak letech přišel jsem, almužny nesa národu svému a oběti.</span> <span class="verse"><a name="18">18</a>Při čemž mne nalezli v chrámě očištěného, ne s zástupem, ani s bouřkou, někteří Židé z Azie,</span> <span class="verse"><a name="19">19</a>Kteříž by měli tuto také před tebou státi a žalovati, měli-li by co proti mně.</span> <span class="verse"><a name="20">20</a>Anebo nechať tito sami povědí, nalezli-li jsou na mně jakou nepravost, když jsem stál v radě,</span> <span class="verse"><a name="21">21</a>Leč to jedno promluvení, že jsem zavolal, stoje mezi nimi: Pro vzkříšení z mrtvých já k soudu potažen jsem dnes od vás.</span> <span class="verse"><a name="22">22</a>A vyslyšav to Felix, odložil jim, až by o té cestě něco místnějšího vyzvěděl, řka: Až hejtman Lyziáš sem přijede, posoudím té pře vaší.</span> <span class="verse"><a name="23">23</a>I poručil setníkovi, aby Pavla ostříhal a polehčil mu vězení a nebránil žádnému z přátel jeho posluhovati jemu anebo navštěvovati ho.</span> <span class="verse"><a name="24">24</a>Po několika pak dnech přišed Felix s Druzillou, manželkou svou, kteráž byla Židovka, zavolal Pavla, a slyšel od něho o víře v Krista.</span> <span class="verse"><a name="25">25</a>A když on vypravoval o spravedlnosti a o zdrželivosti a o budoucím soudu, ulekl se Felix, a odpověděl: Nyní odejdi, a v čas příhodný zavolám tě.</span> <span class="verse"><a name="26">26</a>Nadál se pak, že jemu Pavel dá nějaké peníze, aby jej propustil, pročež i tím častěji, povolávaje ho, mluvíval s ním.</span> <span class="verse"><a name="27">27</a>Po dvou pak letech měl po sobě náměstka Felix, Festa Porcia, a chtěje se zalíbiti Židům Felix, nechal Pavla v vězení.</span> </p></div</div></div></body></html>