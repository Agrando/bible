<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 11</strong></div><p><span class="verse"><a name="1">1</a>Uslyšeli pak apoštolé a bratří, kteříž byli v Judstvu, že by i pohané přijali slovo Boží.</span> <span class="verse"><a name="2">2</a>A když přišel Petr do Jeruzaléma, domlouvali se naň ti, kteříž byli z obřezaných,</span> <span class="verse"><a name="3">3</a>Řkouce: K mužům neobřezaným všel jsi, a jedl jsi s nimi.</span> <span class="verse"><a name="4">4</a>Tedy začav Petr, vypravoval jim pořád, řka:</span> <span class="verse"><a name="5">5</a>Byl jsem v městě Joppen, modle se. I viděl jsem u vytržení mysli jsa vidění, nádobu nějakou sstupující jako prostěradlo veliké, za čtyři rohy přivázané, ano se spouští s nebe, a přišlo až ke mně.</span> <span class="verse"><a name="6">6</a>V kteréž pohleděv pilně, spatřil jsem hovada zemská čtvernohá, i zvířata, a zeměplazy, i ptactvo nebeské.</span> <span class="verse"><a name="7">7</a>Slyšel jsem také i hlas ke mně řkoucí: Vstaň, Petře, bij a jez.</span> <span class="verse"><a name="8">8</a>I řekl jsem: Nikoli, Pane, nebo nic obecného aneb nečistého nikdy nevcházelo v ústa má.</span> <span class="verse"><a name="9">9</a>I odpověděl mi hlas po druhé s nebe, řka: Co jest Bůh očistil, neměj ty toho za nečisté.</span> <span class="verse"><a name="10">10</a>A to se stalo po třikrát. I vtrženo jest zase to všecko do nebe.</span> <span class="verse"><a name="11">11</a>A aj, hned té chvíle tři muži stáli u domu, v kterémž jsem byl, posláni jsouce ke mně z Cesaree.</span> <span class="verse"><a name="12">12</a>I řekl mi Duch, abych šel s nimi, nic nepochybuje. A šlo se mnou i těchto šest bratří, a vešli jsme do domu muže jednoho.</span> <span class="verse"><a name="13">13</a>Kterýžto vypravoval nám, kterak viděl anděla v domu svém, an se před ním postavil a řekl jemu: Pošli do Joppen muže některé a povolej Šimona, kterýž slove Petr.</span> <span class="verse"><a name="14">14</a>Onť tobě bude mluviti slova, skrze něž spasen budeš ty i všecken tvůj dům.</span> <span class="verse"><a name="15">15</a>Když jsem pak já mluviti začal, sstoupil Duch svatý na ně jako i na nás na počátku.</span> <span class="verse"><a name="16">16</a>I rozpomenul jsem se na slovo Páně, kteréž byl pověděl: Jan zajisté křtil vodou, ale vy pokřtěni budete Duchem svatým.</span> <span class="verse"><a name="17">17</a>Poněvadž tedy jednostejný dar dal jim Bůh jako i nám, kteříž uvěřili v Pána Ježíše Krista, i kdož jsem já byl, abych mohl zabrániti Bohu?</span> <span class="verse"><a name="18">18</a>To uslyšavše, spokojili se a slavili Boha, řkouce: Tedy i pohanům Bůh pokání dal k životu.</span> <span class="verse"><a name="19">19</a>Ti pak, kteříž se byli rozprchli příčinou soužení, kteréž se bylo stalo pro Štěpána, přišli až do Fenicen a Cypru a do Antiochie, žádnému nemluvíce slova Božího než samým toliko Židům.</span> <span class="verse"><a name="20">20</a>A byli někteří z nich muži z Cypru a někteří Cyrenenští, kteřížto přišedše do Antiochie, mluvili Řekům, zvěstujíce jim Pána Ježíše.</span> <span class="verse"><a name="21">21</a>A byla ruka Páně s nimi, a veliký počet věřících obrátil se ku Pánu.</span> <span class="verse"><a name="22">22</a>I přišla pověst o tom k církvi, kteráž byla v Jeruzalémě. I poslali Barnabáše, aby šel až do Antiochie.</span> <span class="verse"><a name="23">23</a>Kterýžto přišed tam, a uzřev milost Boží, zradoval se, a napomínal všech, aby v úmyslu srdce svého trvali v Pánu.</span> <span class="verse"><a name="24">24</a>Nebo byl muž dobrý, a plný Ducha svatého a víry. I přibyl jich tu veliký zástup Pánu.</span> <span class="verse"><a name="25">25</a>Tedy šel odtud Barnabáš do Tarsu hledati Saule, a nalezna jej, přivedl ho do Antiochie.</span> <span class="verse"><a name="26">26</a>I byli přes celý rok při tom sboru, a učili zástup veliký, takže nejprv tu v Antiochii učedlníci nazváni jsou křesťané.</span> <span class="verse"><a name="27">27</a>V těch pak dnech přišli z Jeruzaléma proroci do Antiochie.</span> <span class="verse"><a name="28">28</a>I povstav jeden z nich, jménem Agabus, oznamoval, ponuknut jsa skrze Ducha, že bude hlad veliký po všem okršlku zemském. Kterýžto i stal se za císaře Klaudia.</span> <span class="verse"><a name="29">29</a>Tedy učedlníci, jeden každý podle možnosti své, umínili poslati něco ku pomoci bratřím přebývajícím v Judstvu.</span> <span class="verse"><a name="30">30</a>Což i učinili, poslavše k starším skrze ruce Barnabáše a Saule.</span> </p></div</div></div></body></html>