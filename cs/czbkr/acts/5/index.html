<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 5</strong></div><p><span class="verse"><a name="1">1</a>Muž pak jeden, jménem Ananiáš, s Zafirou, manželkou svou, prodal statek.</span> <span class="verse"><a name="2">2</a>A lstivě něco těch peněz ujal s vědomím manželky své, a přinesa díl nějaký, položil k nohám apoštolským.</span> <span class="verse"><a name="3">3</a>I řekl Petr: Ananiáši, proč naplnil satan srdce tvé lstí, tak abys lhal Duchu svatému a lstivě ujal částku peněz za to pole?</span> <span class="verse"><a name="4">4</a>Zdaliž nebylo tvé, kdybys ho byl sobě nechal? A když bylo prodáno, v moci tvé bylo. I proč jsi tuto věc složil v srdci svém? Neselhal jsi lidem, ale Bohu.</span> <span class="verse"><a name="5">5</a>Tedy uslyšav Ananiáš tato slova, padna, zdechl. I spadla bázeň veliká na všecky, kteříž to slyšeli.</span> <span class="verse"><a name="6">6</a>A vstavše mládenci, vzali jej, a vynesše ven, pochovali.</span> <span class="verse"><a name="7">7</a>I stalo se po chvíli, jako po třech hodinách, že i jeho žena, nevěduci, co se bylo stalo, přišla.</span> <span class="verse"><a name="8">8</a>I řekl k ní Petr: Pověz mi, za toliko-li jste pole své prodali? A ona řekla: Ano, za tolik.</span> <span class="verse"><a name="9">9</a>Tedy dí jí Petr: I pročež jste se smluvili, abyste pokoušeli Ducha Páně? Aj, nohy těch, kteříž pochovali muže tvého, přede dveřmi jsou, a vynesouť také i tebe.</span> <span class="verse"><a name="10">10</a>I padla hned před nohy jeho, a zdechla. A všedše mládenci, nalezli ji mrtvou; i vynesše, pochovali podle muže jejího.</span> <span class="verse"><a name="11">11</a>I byla bázeň veliká po vší církvi, i mezi všemi, kteříž to slyšeli.</span> <span class="verse"><a name="12">12</a>Skrze ruce pak apoštolů dáli se divové a zázrakové velicí v lidu, (A bývali všickni jednomyslně v síňci Šalomounově.</span> <span class="verse"><a name="13">13</a>Jiný pak žádný neodvážil se připojiti k nim, ale velebil je lid.</span> <span class="verse"><a name="14">14</a>A vždy více se rozmáhalo množství věřících Pánu, mužů i také žen.)</span> <span class="verse"><a name="15">15</a>Takže i na ulice vynášeli nemocné, a kladli na ložcích a na nosidlách, aby, když by šel Petr, aspoň stín jeho zastínil na některé z nich.</span> <span class="verse"><a name="16">16</a>Scházelo se pak množství z okolních měst do Jeruzaléma, nesouce nemocné a trápené od duchů nečistých, a uzdravováni byli všickni.</span> <span class="verse"><a name="17">17</a>Tedy povstav nejvyšší kněz a všickni, kteříž byli s ním, (jenž byli saducejské sekty,) naplněni jsou závistí.</span> <span class="verse"><a name="18">18</a>I zjímali apoštoly, a vsázeli je do žaláře obecného.</span> <span class="verse"><a name="19">19</a>Ale anděl Páně v noci otevřev dveře u žaláře, vyvedl je ven a řekl:</span> <span class="verse"><a name="20">20</a>Jděte, a postavíce se, mluvte lidu v chrámě všecka slova života tohoto.</span> <span class="verse"><a name="21">21</a>To oni uslyševše, vešli na úsvitě do chrámu a učili. Tedy přišed nejvyšší kněz a ti, kteříž s ním byli, svolali radu a všecky starší synů Izraelských, i poslali do žaláře, aby byli přivedeni.</span> <span class="verse"><a name="22">22</a>A služebníci přišedše, nenalezli jich v žaláři. A navrátivše se, vypravovali,</span> <span class="verse"><a name="23">23</a>Řkouce: Žalář zajisté nalezli jsme zavřený se vší pilností a strážné vně stojící u dveří, ale otevřevše dveře, žádného jsme tam nenalezli.</span> <span class="verse"><a name="24">24</a>A když uslyšeli řeči tyto i nejvyšší kněz i úředník chrámu i jiní přední kněží, nerozuměli, co by se to stalo.</span> <span class="verse"><a name="25">25</a>A přišed kdosi, pověděl jim, řka: Aj, muži, kteréž jste vsázeli do žaláře, v chrámě stojí a učí lid.</span> <span class="verse"><a name="26">26</a>Tedy šel tam úředník s služebníky, a přivedl je bez násilé; nebo se báli lidu, aby nebyli ukamenováni.</span> <span class="verse"><a name="27">27</a>A přivedše je, postavili je v radě. I otázal se jich nejvyšší kněz,</span> <span class="verse"><a name="28">28</a>Řka: Zdaliž jsme vám přísně nepřikázali, abyste neučili v tom jménu? A aj, naplnili jste Jeruzalém učením svým, a chcete na nás uvésti krev člověka toho.</span> <span class="verse"><a name="29">29</a>Odpověděv pak Petr a apoštolé, řekli: Více sluší poslouchati Boha než lidí.</span> <span class="verse"><a name="30">30</a>Bůh otců našich vzkřísil Ježíše, kteréhož jste vy zamordovali, pověsivše na dřevě.</span> <span class="verse"><a name="31">31</a>Toho jest Bůh, jakožto Knížete a Spasitele, povýšil pravicí svou, aby bylo dáno lidu Izraelskému pokání a odpuštění hříchů.</span> <span class="verse"><a name="32">32</a>A my jsme svědkové toho všeho, což mluvíme, ano i Duch svatý, kteréhož dal Bůh těm, jenž jsou poslušni jeho.</span> <span class="verse"><a name="33">33</a>Oni pak slyševše to, rozzlobili se, a radili se o to, kterak by je vyhladili.</span> <span class="verse"><a name="34">34</a>Tedy povstav v radě jeden farizeus, jménem Gamaliel, Zákona učitel, vzácný muž u všeho lidu, rozkázal, aby na malou chvíli ven vyvedli apoštoly.</span> <span class="verse"><a name="35">35</a>I řekl jim: Muži Izraelští, pilně se rozmyslte při těchto lidech, co máte činiti.</span> <span class="verse"><a name="36">36</a>Nebo před těmito časy byl povstal Teudas, pravě se také býti něčím velikým, jehož se přídrželo mužů okolo čtyř set; kterýžto již zahynul, i všickni, kteříž přistoupili k němu, rozptýleni jsou a v nic obráceni.</span> <span class="verse"><a name="37">37</a>Po něm pak povstal Judas Galilejský za dnů popisu, a mnoho lidu po sobě obrátil. Ale i ten zahynul, a všickni, kteřížkoli přistoupili k němu, rozptýleni jsou.</span> <span class="verse"><a name="38">38</a>A protož nyní pravím vám: Dejte pokoj těmto lidem, a nechte jich. Nebo jestližeť jest z lidí rada tato anebo dílo toto, rozprchneť se;</span> <span class="verse"><a name="39">39</a>Pakliť jest z Boha, nebudete moci toho zkaziti; abyste snad i Bohu odporní nalezeni nebyli.</span> <span class="verse"><a name="40">40</a>I povolili jemu. A povolavše apoštolů, a zmrskavše je, přikázali, aby více nemluvili ve jménu Ježíšovu. I propustili je.</span> <span class="verse"><a name="41">41</a>Oni pak šli z toho jejich shromáždění, radujíce se, že jsou hodni učiněni trpěti protivenství pro jméno Pána Ježíše.</span> <span class="verse"><a name="42">42</a>Na každý pak den nepřestávali v chrámě i po domích učiti a zvěstovati Ježíše Krista.</span> </p></div</div></div></body></html>