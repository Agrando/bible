<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 15</strong></div><p><span class="verse"><a name="1">1</a>Přišedše pak někteří z Židovstva, učili bratří: Že nebudete-li se obřezovati podle obyčeje Mojžíšova, nebudete moci spaseni býti.</span> <span class="verse"><a name="2">2</a>A když se stala mezi nimi různice, a nemalou hádku Pavel a Barnabáš s nimi měl, i zůstali na tom, aby Pavel a Barnabáš a někteří jiní z nich šli k apoštolům a starším do Jeruzaléma o tu otázku.</span> <span class="verse"><a name="3">3</a>Tedy oni jsouce vyprovozeni od církve, šli skrze Fenicen a Samaří, vypravujíce o obrácení pohanů na víru, i způsobili radost velikou všem bratřím.</span> <span class="verse"><a name="4">4</a>A když se dostali do Jeruzaléma, přijati jsou od církve a od apoštolů a starších. I zvěstovali jim, kteraké věci činil skrze ně Bůh.</span> <span class="verse"><a name="5">5</a>A že povstali někteří z sekty farizejské, kteříž byli uvěřili, pravíce, že musejí obřezováni býti, a potom aby jim bylo přikázáno zachovávati zákon Mojžíšův.</span> <span class="verse"><a name="6">6</a>Tedy sešli se apoštolé a starší, aby toho povážili.</span> <span class="verse"><a name="7">7</a>A když mnohé vyhledávání toho bylo, povstav Petr, řekl k nim: Muži bratří, vy víte, že od dávních dnů mezi námi Bůh vyvolil mne, aby skrze ústa má slyšeli pohané slovo evangelium a uvěřili.</span> <span class="verse"><a name="8">8</a>A ten, jenž zpytuje srdce, Bůh, svědectví jim vydal, dav jim Ducha svatého, jako i nám.</span> <span class="verse"><a name="9">9</a>A neučinil rozdílu mezi nimi a námi, věrou očistiv srdce jejich.</span> <span class="verse"><a name="10">10</a>Protož nyní, proč pokoušíte Boha, chtíce vzložiti na hrdlo učedlníků jho, kteréhož ani otcové naši, ani my nésti jsme nemohli?</span> <span class="verse"><a name="11">11</a>Ale skrze milost Pána Ježíše Krista věříme, že spaseni budeme, rovně jako i oni.</span> <span class="verse"><a name="12">12</a>I mlčelo všecko to množství, a poslouchali Barnabáše a Pavla, vypravujících, kteraké divy a zázraky činil Bůh skrze ně mezi pohany.</span> <span class="verse"><a name="13">13</a>A když oni tak umlkli, odpověděl Jakub, řka: Muži bratří, slyšte mne.</span> <span class="verse"><a name="14">14</a>Šimon teď vypravoval, kterak Bůh nejprve popatřil na pohany, aby z nich přijal lid jménu svému.</span> <span class="verse"><a name="15">15</a>A s tím se srovnávají i řeči prorocké, jakož psáno jest:</span> <span class="verse"><a name="16">16</a>Potom se navrátím, a vzdělám zase stánek Davidův, kterýž byl klesl, a zbořeniny jeho zase vzdělám, a vyzdvihnu jej,</span> <span class="verse"><a name="17">17</a>Tak aby ti ostatkové toho lidu hledali Pána, i všickni pohané, nad kterýmiž jest vzýváno jméno mé, dí Pán, jenž činí tyto všecky věci.</span> <span class="verse"><a name="18">18</a>Známáť jsou Bohu od věků všecka díla jeho.</span> <span class="verse"><a name="19">19</a>Protož já tak soudím, aby nebyli kormouceni ti, kteříž se z pohanů obracejí k Bohu,</span> <span class="verse"><a name="20">20</a>Ale aby jim napsáno bylo, ať se zdržují od poskvrn modl, a smilstva, a toho, což jest udáveného a od krve.</span> <span class="verse"><a name="21">21</a>Nebo Mojžíš od dávních věků má po všech městech, kdo by jej kázal v školách, poněvadž na každou sobotu čítán bývá.</span> <span class="verse"><a name="22">22</a>Tehdy vidělo se apoštolům a starším se vší církví, aby vyvolili z sebe muže a poslali je do Antiochie s Pavlem a Barnabášem: Judu, kterýž sloul Barsabáš, a Sílu, muže znamenité mezi bratřími,</span> <span class="verse"><a name="23">23</a>Napsavše po nich toto: Apoštolé a starší i všickni bratří těm, kteříž jsou v Antiochii a v Syrii a v Cilicii bratřím, kteříž jsou z pohanů, pozdravení vzkazují.</span> <span class="verse"><a name="24">24</a>Poněvadž jsme slyšeli, že někteří vyšedše od nás, zkormoutili vás, řečmi svými zemdlévajíce duše vaše, pravíce, že se máte obřezovati a Zákon zachovávati, jimž jsme toho neporučili:</span> <span class="verse"><a name="25">25</a>I vidělo se nám shromážděným jednomyslně, abychom vyvolili muže některé a poslali k vám s nejmilejšími našimi bratřími, Barnabášem a Pavlem,</span> <span class="verse"><a name="26">26</a>Lidmi těmi, kteříž vydali duše své pro jméno Pána našeho Ježíše Krista.</span> <span class="verse"><a name="27">27</a>Protož poslali jsme Judu a Sílu, a tiť i ústně povědí vám totéž.</span> <span class="verse"><a name="28">28</a>Vidělo se zajisté Duchu svatému i nám, žádného více na vás břemene nevzkládati, kromě těchto věcí potřebných,</span> <span class="verse"><a name="29">29</a>Totiž abyste se zdržovali od obětovaného modlám, a od krve, a od udáveného, a od smilstva. Od těch věcí budete-li se ostříhati, dobře budete činiti. Mějte se dobře.</span> <span class="verse"><a name="30">30</a>Tedy oni propuštěni jsouce, přišli do Antiochie, a shromáždivše množství, dali jim list.</span> <span class="verse"><a name="31">31</a>Kterýžto čtouce, radovali se z toho potěšení jich.</span> <span class="verse"><a name="32">32</a>Judas pak a Sílas, byvše i oni proroci, širokou řečí napomínali bratří a potvrzovali jich.</span> <span class="verse"><a name="33">33</a>A pobyvše tu za některý čas, propuštěni jsou od bratří v pokoji zase k apoštolům.</span> <span class="verse"><a name="34">34</a>Ale Sílovi se vidělo, aby tu zůstal.</span> <span class="verse"><a name="35">35</a>Tolikéž Pavel i Barnabáš pobyli v Antiochii, učíce a zvěstujíce slovo Páně, i s mnohými jinými.</span> <span class="verse"><a name="36">36</a>Po několika pak dnech řekl Pavel k Barnabášovi: Vracujíce se, navštěvme bratří naše po všech městech, v kterýchž jsme kázali slovo Páně, a přezvíme, kterak se mají.</span> <span class="verse"><a name="37">37</a>Tedy Barnabáš radil, aby pojali s sebou i Jana, kterýž příjmí měl Marek.</span> <span class="verse"><a name="38">38</a>Ale Pavlovi se nezdálo pojíti toho s sebou, kterýž byl odšel od nich z Pamfylie, aniž šel s nimi ku práci.</span> <span class="verse"><a name="39">39</a>I vznikl mezi nimi tuhý odpor, takže se rozešli různo. Barnabáš pak pojav s sebou Marka, plavil se do Cypru.</span> <span class="verse"><a name="40">40</a>A Pavel připojiv k sobě Sílu, odšel, poručen jsa milosti Boží od bratří.</span> <span class="verse"><a name="41">41</a>I chodil po Syrii a Cilicii, potvrzuje církví.</span> </p></div</div></div></body></html>