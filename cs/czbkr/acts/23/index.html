<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 23</strong></div><p><span class="verse"><a name="1">1</a>Tedy Pavel, pohleděv pilně na to shromáždění, řekl: Muži bratří, já všelijak s dobrým svědomím sloužil jsem Bohu až do dnešního dne.</span> <span class="verse"><a name="2">2</a>Tedy nejvyšší kněz Ananiáš kázal těm, kteříž tu stáli, aby jej bili v ústa.</span> <span class="verse"><a name="3">3</a>Pavel pak řekl jemu: Budeť tebe bíti Bůh, stěno zbílená. A ty sedíš, soudě mne vedle Zákona, a proti Zákonu velíš mne bíti.</span> <span class="verse"><a name="4">4</a>A někteří stojíce tu řekli: Nejvyššímu knězi Božímu zlořečíš?</span> <span class="verse"><a name="5">5</a>I řekl Pavel: Nevědělť jsem, bratří, byť nejvyšším knězem byl; psánoť jest zajisté: Knížeti lidu svého nebudeš zlořečiti.</span> <span class="verse"><a name="6">6</a>A věda Pavel, že tu byla jedna strana saduceů a druhá farizeů, zvolal v radě: Muži bratří, já jsem farizeus, syn farizeův; pro naději a z mrtvých vstání já tuto k soudu stojím.</span> <span class="verse"><a name="7">7</a>A když on to promluvil, stal se rozbroj mezi farizei a saducei, a rozdvojilo se množství.</span> <span class="verse"><a name="8">8</a>Nebo saduceové tak praví, že není vzkříšení, ani anděla, ani ducha, ale farizeové obé to vyznávají.</span> <span class="verse"><a name="9">9</a>I stal se křik veliký. A povstavše učitelé strany farizejské, zastávali ho, řkouce: Nic jsme zlého nenalezli na tomto člověku; protož buď že mluvil jemu duch neb anděl, nebojujme s Bohem.</span> <span class="verse"><a name="10">10</a>A když veliký rozbroj vznikl, obávaje se hejtman, aby Pavel nebyl od nich roztrhán, rozkázal žoldnéřům sjíti dolů a vychvátiti ho z prostředku jejich a vésti do vojska.</span> <span class="verse"><a name="11">11</a>V druhou pak noc ukázav se jemu Pán, řekl: Budiž stálý, Pavle; nebo jakož jsi svědčil o mně v Jeruzalémě, tak musíš svědčiti i v Římě.</span> <span class="verse"><a name="12">12</a>A když byl den, sšedše se někteří z Židů, zapřisáhli se s klatbou, řkouce, že nebudou jísti ani píti, až zabijí Pavla.</span> <span class="verse"><a name="13">13</a>A bylo jich více než čtyřidceti, kteříž se byli tak spikli.</span> <span class="verse"><a name="14">14</a>Kteřížto přistoupivše k předním kněžím a k starším, řekli: Prokletím prokleli jsme se, že neokusíme ničehož, dokudž nezabijeme Pavla.</span> <span class="verse"><a name="15">15</a>Protož vy nyní dejte věděti hejtmanu, z jednostejného vší rady svolení, aby jej zítra k vám přivedl, jako byste něco jistšího chtěli zvěděti o jeho věcech; my pak, prve nežliť se k vám přiblíží, hotovi jsme jej zabíti.</span> <span class="verse"><a name="16">16</a>Slyšev pak o těch úkladech, syn sestry Pavlovy odšel, a všel do vojska a pověděl Pavlovi.</span> <span class="verse"><a name="17">17</a>Tedy zavolav Pavel k sobě jednoho z setníků, řekl: Doveď mládence tohoto k hejtmanu; neboť má jemu něco povědíti.</span> <span class="verse"><a name="18">18</a>A on pojav jej, vedl k hejtmanu a řekl jemu: Vězeň Pavel zavolav mne, prosil, abych tohoto mládence přivedl k tobě, že by měl něco mluvit s tebou.</span> <span class="verse"><a name="19">19</a>I vzav jej hejtman za ruku jeho, a odstoupiv s ním soukromí, otázal se ho: Co jest to, ješto mi máš oznámiti?</span> <span class="verse"><a name="20">20</a>Tedy on řekl: Že jsou Židé uložili prositi tebe, abys k nim zítra do rady uvedl Pavla, jako by něco jistšího chtěli vyzvěděti o něm.</span> <span class="verse"><a name="21">21</a>Ale ty nepovoluj jim; neboť úklady činí jemu více než čtyřidceti mužů z nich, kteříž se zapřisáhli s klatbou, že nebudou ani jísti, ani píti, až jej zabijí. A jižť jsou hotovi, čekajíce na odpověd od tebe.</span> <span class="verse"><a name="22">22</a>Tedy hejtman propustil toho mládence, přikázav: Abys žádnému nepravil, žes mi to oznámil.</span> <span class="verse"><a name="23">23</a>A zavolav dvou setníků, řekl jim: Připravte žoldnéřů dvě stě, aby šli až do Cesaree, a jezdců sedmdesáte, a drabantů dvě stě k třetí hodině na noc.</span> <span class="verse"><a name="24">24</a>I hovada přiveďte, aby vsadíce na ně Pavla, ve zdraví jej dovedli k Felixovi vladaři;</span> <span class="verse"><a name="25">25</a>Napsav jemu také i list v tento rozum:</span> <span class="verse"><a name="26">26</a>Klaudius Lyziáš výbornému vladaři Felixovi vzkazuje pozdravení.</span> <span class="verse"><a name="27">27</a>Muže tohoto javše Židé, hned zamordovati měli. Kteréhožto já, přispěv s houfem žoldnéřů, vydřel jsem, zvěděv, že jest Říman.</span> <span class="verse"><a name="28">28</a>A chtěje zvěděti, z čeho by jej vinili, uvedl jsem ho do rady jejich.</span> <span class="verse"><a name="29">29</a>I shledal jsem, že na něj žalují o nějaké otázky Zákona jejich a že nemá žádné viny, pro kterouž by byl hoden smrti neb vězení.</span> <span class="verse"><a name="30">30</a>A když mi povědíno o úkladech, kteréž jsou o něm skládali Židé, ihned jsem jej poslal k tobě, přikázav také i žalobníkům jeho, aby, což mají proti němu, oznámili před tebou. Měj se dobře.</span> <span class="verse"><a name="31">31</a>Tedy žoldnéři, jakž jim poručeno bylo, pojavše Pavla, přivedli jej v noci do Antipatridy.</span> <span class="verse"><a name="32">32</a>A nazejtří, nechavše jízdných, aby s ním jeli, vrátili se do vojska.</span> <span class="verse"><a name="33">33</a>Oni pak přijevše do Cesaree, dali list vladaři, a Pavla také postavili před ním.</span> <span class="verse"><a name="34">34</a>A přečta list vladař, i otázal se ho, z které by krajiny byl. A zvěděv, že jest z Cilicie,</span> <span class="verse"><a name="35">35</a>Řekl: Budu tě slyšeti, když tvoji žalobníci také přijdou. I rozkázal ho ostříhati v domě Herodesově.</span> </p></div</div></div></body></html>