<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 10</strong></div><p><span class="verse"><a name="1">1</a>Muž pak nějaký byl v Cesarii, jménem Kornelius, setník, z zástupu, kterýž sloul Vlaský,</span> <span class="verse"><a name="2">2</a>Nábožný a bohobojný se vším domem svým, čině almužny mnohé lidu,</span> <span class="verse"><a name="3">3</a>A modle se Bohu vždycky. Ten viděl u vidění zřetelně, jako v hodinu devátou na den, anděla Božího, an všel k němu, a řekl jemu: Kornéli.</span> <span class="verse"><a name="4">4</a>A on pilně popatřil naň, a zstrašiv se, řekl: Co chceš, Pane? I řekl jemu: Modlitby tvé a almužny tvé vstoupily na pamět před tváří Boží.</span> <span class="verse"><a name="5">5</a>Protož nyní pošli muže některé do Joppen, a povolej Šimona, kterýž má příjmí Petr.</span> <span class="verse"><a name="6">6</a>Tenť hospodu má u nějakého Šimona koželuha, kterýž má dům u moře. Onť poví tobě, co bys měl činiti.</span> <span class="verse"><a name="7">7</a>A když odšel anděl, kterýž mluvil Korneliovi, zavolal dvou služebníků svých, a rytíře pobožného z těch, kteříž vždycky při něm byli,</span> <span class="verse"><a name="8">8</a>A pověděv jim všecko to, poslal je do Joppen.</span> <span class="verse"><a name="9">9</a>Nazejtří pak, když oni šli a přibližovali se k městu, všel Petr nahoru, aby se modlil, v hodinu šestou.</span> <span class="verse"><a name="10">10</a>A potom velice zlačněv, chtěl pojísti. Když pak oni strojili, připadlo na něj mysli vytržení.</span> <span class="verse"><a name="11">11</a>I uzřel nebe otevřené a sstupující k sobě nádobu jakous jako prostěradlo veliké, za čtyři rohy uvázané, ano se spouští na zem,</span> <span class="verse"><a name="12">12</a>Na němž byla všeliká zemská hovada čtvernohá, a zvířata, a zeměplazové, i ptactvo nebeské.</span> <span class="verse"><a name="13">13</a>I stal se hlas k němu: Vstaň, Petře, bij a jez.</span> <span class="verse"><a name="14">14</a>I řekl Petr: Nikoli, Pane, nebť jsem nikdy nejedl nic obecného anebo nečistého.</span> <span class="verse"><a name="15">15</a>Tedy opět po druhé stal se hlas k němu: Cožť jest Bůh očistil, neměj ty toho za nečisté.</span> <span class="verse"><a name="16">16</a>A to se stalo po třikrát. I vzato jest zase prostěradlo do nebe.</span> <span class="verse"><a name="17">17</a>A když Petr sám u sebe rozjímal, co by znamenalo vidění to, kteréž viděl, aj muži ti, kteříž posláni byli od Kornelia, ptajíce se na dům Šimonův, stáli přede dveřmi.</span> <span class="verse"><a name="18">18</a>A zavolavše kohosi, tázali se: Má-li zde hospodu Šimon, kterýž má příjmí Petr?</span> <span class="verse"><a name="19">19</a>A když Petr přemyšloval o tom vidění, řekl jemu Duch: Aj, muži tři hledají tebe.</span> <span class="verse"><a name="20">20</a>Protož vstana, sejdi dolů a jdi s nimi, nic nepochybuje; neboť jsem já je poslal.</span> <span class="verse"><a name="21">21</a>Tedy sšed Petr k mužům, jenž posláni byli k němu od Kornelia, řekl: Aj, jáť jsem ten, kteréhož hledáte. Jaká jest příčina, pro niž jste přišli?</span> <span class="verse"><a name="22">22</a>Oni pak řekli: Kornelius setník, muž spravedlivý a bohabojící, i svědectví dobré mající ode všeho národu Židovského, u vidění napomenut jest od anděla svatého, aby povolal tebe do domu svého a slyšel řeč od tebe.</span> <span class="verse"><a name="23">23</a>Tedy zavolav jich do domu, přijal je do hospody. Druhého pak dne Petr šel s nimi, a někteří bratří z Joppen šli s ním.</span> <span class="verse"><a name="24">24</a>A nazejtří přišli do Cesaree. Kornelius pak očekával jich, svolav příbuzné své a přátely blízké.</span> <span class="verse"><a name="25">25</a>I stalo se, když vcházel Petr, vyšel proti němu Kornelius, a padna k nohám jeho, klaněl se mu.</span> <span class="verse"><a name="26">26</a>Ale Petr pozdvihl ho, řka: Vstaň, všakť i já také člověk jsem.</span> <span class="verse"><a name="27">27</a>A rozmlouvaje s ním, všel do domu, a nalezl mnoho těch, kteříž se byli sešli.</span> <span class="verse"><a name="28">28</a>I řekl k nim: Vy víte, že neslušné jest muži Židu připojiti se aneb přistoupiti k cizozemci, ale mně ukázal Bůh, abych žádného člověka nepravil obecným neb nečistým býti.</span> <span class="verse"><a name="29">29</a>Protož bez odporu přišel jsem, povolán jsa. I ptám se vás, pro kterou příčinu poslali jste pro mne?</span> <span class="verse"><a name="30">30</a>A Kornelius řekl: Přede čtyřmi dny postil jsem se až do této hodiny, a v hodinu devátou modlil jsem se v domu svém. A aj, postavil se přede mnou muž v rouše bělostkvoucím,</span> <span class="verse"><a name="31">31</a>A řekl: Kornéli, uslyšánať jest modlitba tvá a almužny tvé jsouť v paměti před tváří Boží.</span> <span class="verse"><a name="32">32</a>Protož pošli do Joppen a povolej Šimona, kterýž slove Petr. Tenť má hospodu v domu Šimona koželuha u moře; on přijda, bude mluviti tobě.</span> <span class="verse"><a name="33">33</a>Já pak hned jsem poslal k tobě, a ty jsi dobře učinil, žes přišel. Nyní tedy my všickni před obličejem Božím hotovi jsme slyšeti všecko, což jest koli přikázáno tobě od Boha.</span> <span class="verse"><a name="34">34</a>Tedy Petr otevřev ústa, řekl: V pravdě jsem shledal, že Bůh není přijimač osob.</span> <span class="verse"><a name="35">35</a>Ale v každém národu, kdož se ho bojí a činí spravedlnost, příjemný jest jemu;</span> <span class="verse"><a name="36">36</a>Jakž to oznámil synům Izraelským, zvěstuje pokoj skrze Ježíše Krista, jenž jest Pánem všeho.</span> <span class="verse"><a name="37">37</a>O čemž i vy sami víte, co se dálo po všem Židovstvu, počna od Galilee, po křtu, kterýž kázal Jan:</span> <span class="verse"><a name="38">38</a>Kterak Ježíše od Nazaréta pomazal Bůh Duchem svatým a mocí; kterýžto chodil, dobře čině, a uzdravuje všecky posedlé od ďábla; nebo Bůh s ním byl.</span> <span class="verse"><a name="39">39</a>A my jsme svědkové všeho toho, což jest činil v krajině Judské a v Jeruzalémě. Kteréhožto zamordovali jsou, pověsivše na dřevě.</span> <span class="verse"><a name="40">40</a>Toho Bůh vzkřísil třetího dne, a způsobil to, aby zjeven byl,</span> <span class="verse"><a name="41">41</a>Ne všemu lidu, ale svědkům prve k tomu zřízeným od Boha, nám, kteříž jsme s ním jedli a pili po jeho z mrtvých vstání.</span> <span class="verse"><a name="42">42</a>A přikázal nám kázati lidu a svědčiti, že on jest ten ustanovený od Boha soudce živých i mrtvých.</span> <span class="verse"><a name="43">43</a>Jemuť všickni proroci svědectví vydávají, že odpuštění hříchů vezme skrze jméno jeho všeliký, kdožkoli uvěřil by v něho.</span> <span class="verse"><a name="44">44</a>A když ještě Petr mluvil slova tato, sstoupil Duch svatý na všecky, kteříž poslouchali slova Božího.</span> <span class="verse"><a name="45">45</a>I užasli se ti, jenž z obřezaných věřící byli, kteříž byli přišli s Petrem, že i na pohany dar Ducha svatého jest vylit.</span> <span class="verse"><a name="46">46</a>Nebo slyšeli je, ani mluví jazyky rozličnými, a velebí Boha. Tedy odpověděl Petr:</span> <span class="verse"><a name="47">47</a>Zdali může kdo zabrániti vody, aby tito nebyli pokřtěni, kteříž Ducha svatého přijali jako i my?</span> <span class="verse"><a name="48">48</a>A rozkázal je pokřtíti ve jménu Páně. I prosili ho, aby u nich pobyl za některý den.</span> </p></div</div></div></body></html>