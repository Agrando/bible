<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 21</strong></div><p><span class="verse"><a name="1">1</a>Když jsme se pak plavili, rozloučivše se s nimi, přímým během přijeli jsme do Koum, a druhý den do Ródu, a odtud do Patary.</span> <span class="verse"><a name="2">2</a>I nalezše tu lodí, kteráž měla plouti do Fenicen, a vstoupivše na ni, plavili jsme se.</span> <span class="verse"><a name="3">3</a>A když se nám počal ukazovati Cyprus, nechavše ho na levé straně, plavili jsme se do Syrie, a připlavili jsme se do Týru; nebo tu měli složiti náklad z lodí.</span> <span class="verse"><a name="4">4</a>A nalezše tu učedlníky, pobyli jsme tam za sedm dní, kteřížto pravili Pavlovi skrze Ducha svatého, aby nechodil do Jeruzaléma.</span> <span class="verse"><a name="5">5</a>A když jsme my vyplnili ty dni, vyšedše, brali jsme se pryč, a sprovodili nás všickni s ženami i s dětmi až za město. A poklekše na kolena na břehu, pomodlili jsme se.</span> <span class="verse"><a name="6">6</a>A když jsme se vespolek rozžehnali, vstoupili jsme na lodí, a oni se vrátili domů.</span> <span class="verse"><a name="7">7</a>My pak přeplavivše se od Týru, dostali jsme se až do Ptolemaidy, a pozdravivše tu bratří, pobyli jsme u nich jeden den.</span> <span class="verse"><a name="8">8</a>A nazejtří vyšedše Pavel a my, jenž jsme s ním byli, přišli jsme do Cesaree, a všedše do domu Filipa evangelisty, (kterýž byl jeden z oněch sedmi,) pobyli jsme u něho.</span> <span class="verse"><a name="9">9</a>A ten měl čtyři dcery panny, prorokyně.</span> <span class="verse"><a name="10">10</a>A když jsme tu pobyli za drahně dní, přišel prorok nějaký z Judstva, jménem Agabus.</span> <span class="verse"><a name="11">11</a>Ten když k nám přišel, vzal pás Pavlův, a svázav sobě ruce i nohy, řekl: Totoť praví Duch svatý: Muže toho, jehož jest pás tento, tak sváží Židé v Jeruzalémě a vydadí v ruce pohanům.</span> <span class="verse"><a name="12">12</a>A jakž jsme to uslyšeli, prosili jsme ho i my i ti, kteříž byli v tom místě, aby nechodil do Jeruzaléma.</span> <span class="verse"><a name="13">13</a>Tedy odpověděl Pavel: I co činíte, plačíce a trápíce srdce mé? Však já netoliko svázán býti, ale i umříti hotov jsem v Jeruzalémě pro jméno Pána Ježíše.</span> <span class="verse"><a name="14">14</a>A když nechtěl povoliti, dali jsme tomu pokoj, řkouce: Staň se vůle Páně.</span> <span class="verse"><a name="15">15</a>Po těch pak dnech připravivše se, brali jsme se do Jeruzaléma.</span> <span class="verse"><a name="16">16</a>A šli s námi i učedlníci někteří z Cesaree, vedouce s sebou nějakého Mnázona z Cypru, starého učedlníka, u něhož bychom hospodu měli.</span> <span class="verse"><a name="17">17</a>A když jsme přišli do Jeruzaléma, vděčně nás přijali bratří.</span> <span class="verse"><a name="18">18</a>Druhého pak dne všel Pavel s námi k Jakubovi, a tu se byli všickni starší sešli.</span> <span class="verse"><a name="19">19</a>Jichžto pozdraviv, vypravoval jim všecko, což Bůh skrze službu jeho činil mezi pohany.</span> <span class="verse"><a name="20">20</a>A oni slyšavše to, velebili Pána, a řekli jemu: Vidíš, bratře, kterak jest mnoho tisíců Židů věřících, a ti všickni jsou horliví milovníci Zákona.</span> <span class="verse"><a name="21">21</a>Ale o toběť mají zprávu, že bys ty vedl od Zákona Mojžíšova všecky ty Židy, kteříž jsou mezi pohany, pravě, že nemají obřezovati synů svých, ani zachovávati obyčejů Zákona.</span> <span class="verse"><a name="22">22</a>Což tedy činiti? Musíť zajisté shromážděno býti všecko množství, neboť uslyší o tobě, že jsi přišel.</span> <span class="verse"><a name="23">23</a>Učiniž tedy toto, cožť povíme: Mámeť tu čtyři muže, kteříž mají slib na sobě.</span> <span class="verse"><a name="24">24</a>Ty přijma k sobě, posvěť se s nimi, i náklad učiň s nimi, aby oholili hlavy své. A takť zvědí všickni, že to, což slyšeli o tobě, nic není, ale že i sám ty chodíš, ostříhaje Zákona.</span> <span class="verse"><a name="25">25</a>Z strany pak těch, kteříž z pohanů uvěřili, my jsme psali, usoudivše, aby tohoto ničeho nešetřili, toliko aby se varovali modlám obětovaného, a krve, a udáveného, a smilstva.</span> <span class="verse"><a name="26">26</a>Tedy Pavel, přijav k sobě ty muže, na druhý den posvětiv se s nimi, všel do chrámu, a vypravoval o vyplnění dní toho posvěcení, až i obětována jest obět za jednoho každého z nich.</span> <span class="verse"><a name="27">27</a>A když se vyplniti mělo dní sedm, Židé někteří z Azie, uzřevše jej v chrámě, zbouřili všecken lid a vztáhli naň ruce,</span> <span class="verse"><a name="28">28</a>Křičíce: Muži Izraelští, pomozte! Totoť jest ten člověk, kterýž proti lidu i Zákonu i místu tomuto všecky všudy učí, a k tomu i pohany uvedl do chrámu, a poskvrnil svatého tohoto místa.</span> <span class="verse"><a name="29">29</a>Nebo byli viděli prve Trofima Efezského s ním v městě, kteréhož domnívali se, že by Pavel do chrámu uvedl.</span> <span class="verse"><a name="30">30</a>Takž se zbouřilo všecko město, a sběhli se lidé, a uchopivše Pavla, táhli jej ven z chrámu. A hned zavříny jsou dveře.</span> <span class="verse"><a name="31">31</a>A když jej chtěli zamordovati, povědíno hejtmanu vojska, že se bouří všecken Jeruzalém.</span> <span class="verse"><a name="32">32</a>Kterýžto hned pojav s sebou žoldnéře a setníky, přiběhl na ně. A oni uzřevše hejtmana a žoldnéře, přestali bíti Pavla.</span> <span class="verse"><a name="33">33</a>Tedy přistoupiv hejtman, dosáhl ho, a rozkázal jej svázati dvěma řetězy, a ptal se, kdo jest a co učinil.</span> <span class="verse"><a name="34">34</a>V zástupu pak jedni tak, jiní jinak křičeli. A nemoha nic jistého zvěděti pro hluk, rozkázal jej vésti do vojska.</span> <span class="verse"><a name="35">35</a>A když přišel k stupňům, nahodilo se, že nesen byl od žoldnéřů pro násilé lidu.</span> <span class="verse"><a name="36">36</a>Nebo šlo za ním množství lidu, křičíce: Zahlaď jej!</span> <span class="verse"><a name="37">37</a>A když měl již uveden býti do vojska Pavel, řekl hejtmanu: Mohu-li co promluviti k tobě? Kterýž řekl: Umíš Řecky?</span> <span class="verse"><a name="38">38</a>Nejsi-liž ty ten Egyptský, kterýž jsi před těmito dny byl bouřku učinil, a vyvedls na poušť čtyři tisíce lotrů?</span> <span class="verse"><a name="39">39</a>I řekl Pavel: Jáť jsem člověk Žid Tarsenský, neposledního města Cilické země obyvatel; protož prosím tebe, dopusť mi promluviti k lidu.</span> <span class="verse"><a name="40">40</a>A když mu on dopustil, Pavel stoje na stupních, pokynul rukou na lid. A když se veliké mlčení stalo, mluvil k nim Židovsky, řka:</span> </p></div</div></div></body></html>