<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 19</strong></div><p><span class="verse"><a name="1">1</a>I stalo se, když Apollo byl v Korintu, že Pavel prošed vrchní krajiny, přišel do Efezu, a nalezna tu některé učedlníky,</span> <span class="verse"><a name="2">2</a>Řekl k nim: Přijali-li jste Ducha svatého, uvěřivše? A oni řekli jemu: Ba, aniž jsme slýchali, jest-li Duch svatý.</span> <span class="verse"><a name="3">3</a>On pak řekl jim: Načež tedy pokřtěni jste? A oni řekli: Křtěni jsme křtem Janovým.</span> <span class="verse"><a name="4">4</a>I řekl Pavel: Janť zajisté křtil křtem pokání, pravě lidu, aby v toho, kterýž měl po něm přijíti, věřili, to jest v Krista Ježíše.</span> <span class="verse"><a name="5">5</a>Kteříž pak toho uposlechli, pokřtěni jsou ve jméno Pána Ježíše.</span> <span class="verse"><a name="6">6</a>A když vzkládal na tyto ruce Pavel, sstoupil Duch svatý na ně, i mluvili jazyky rozličnými, a prorokovali.</span> <span class="verse"><a name="7">7</a>A bylo všech spolu okolo dvanácti mužů.</span> <span class="verse"><a name="8">8</a>Tedy Pavel všed do školy, směle a svobodně mluvil za tři měsíce, hádaje se a uče o království Božím.</span> <span class="verse"><a name="9">9</a>A když se někteří zatvrdili a nepovolovali, zle mluvíce o cestě Boží přede vším množstvím, odstoupiv od nich, oddělil učedlníky, na každý den kázání čině v škole nějakého Tyranna.</span> <span class="verse"><a name="10">10</a>A to se dálo za dvě létě, takže všickni, kteříž přebývali v Azii, poslouchali slova Pána Ježíše, i Židé i Řekové.</span> <span class="verse"><a name="11">11</a>A divy veliké činil Bůh skrze ruce Pavlovy,</span> <span class="verse"><a name="12">12</a>Takže i šátky a fěrtochy od jeho těla na nemocné nosívali, a odstupovaly od nich nemoci, a duchové nečistí vycházeli z nich.</span> <span class="verse"><a name="13">13</a>Tedy pokusili se někteří z Židů tuláků, kteříž se s zaklínáním obírali, vzývati jméno Pána Ježíše nad těmi, jenž měli duchy nečisté, říkajíce: Zaklínáme vás skrze Ježíše, kteréhož káže Pavel.</span> <span class="verse"><a name="14">14</a>A bylo jich sedm synů jednoho Žida, jménem Scevy, předního kněze, kteříž to činili.</span> <span class="verse"><a name="15">15</a>Tedy odpověděv duch zlý, řekl: Ježíše znám, a o Pavlovi vím, ale vy kdo jste?</span> <span class="verse"><a name="16">16</a>A obořiv se na ně člověk ten, v kterémž byl duch zlý, a opanovav je, zmocnil se jich, takže nazí a zranění vyběhli z domu toho.</span> <span class="verse"><a name="17">17</a>A to známo učiněno jest všechněm Židům i Řekům bydlícím v Efezu, a spadla bázeň na ně na všecky. I oslaveno jest jméno Pána Ježíše.</span> <span class="verse"><a name="18">18</a>Mnozí pak z věřících přicházeli, vyznávajíce se a zjevujíce skutky své.</span> <span class="verse"><a name="19">19</a>Mnozí také z těch, kteříž se s marnými uměními obírali, snesše knihy o těch věcech, spálili je přede všemi; a početše cenu jejich, shledali toho padesáte tisíců peněz.</span> <span class="verse"><a name="20">20</a>Tak jest mocně rostlo slovo Páně a zmocňovalo se.</span> <span class="verse"><a name="21">21</a>A když se to všecko dokonalo, uložil Pavel v duchu svém, aby projda Macedonii a Achaii, šel do Jeruzaléma, řka: Když pobudu tam, musímť také i na Řím pohleděti.</span> <span class="verse"><a name="22">22</a>I poslav dva z těch, jenž mu přisluhovali, do Macedonie, Timotea a Erasta, sám pozůstal v Azii do času.</span> <span class="verse"><a name="23">23</a>Tedy stala se v ten čas nemalá bouřka pro cestu Boží.</span> <span class="verse"><a name="24">24</a>Nebo zlatník jeden, jménem Demetrius, kterýž dělával chrámy stříbrné modly Diány, nemalý zisk přivodil řemeslníkům.</span> <span class="verse"><a name="25">25</a>Kteréž svolav, i ty, kteříž byli k těm podobných věcí dělníci, řekl jim: Muži, víte, že z tohoto řemesla jest živnost naše.</span> <span class="verse"><a name="26">26</a>A vidíte i slyšíte, že netoliko v Efezu, ale téměř po vší Azii tento Pavel svedl a odvrátil veliké množství lidu, pravě: Že to nejsou bohové, kteříž jsou rukama udělaní.</span> <span class="verse"><a name="27">27</a>A protož strach jest, netoliko aby se nám v živnosti naší přítrž nestala, ale také i veliké bohyně Diány chrám aby za nic nebyl jmín, a aby nepřišlo k zkáze důstojenství její, kteroužto všecka Azia i všecken světa okršlek ctí.</span> <span class="verse"><a name="28">28</a>To uslyšavše a naplněni jsouce hněvem, zkřikli řkouce: Veliká jest Diána Efezských.</span> <span class="verse"><a name="29">29</a>I naplněno jest všecko město rozbrojem, a valili se všickni spolu na plac, pochopivše Gáia a Aristarcha, Macedonské, tovaryše cesty Pavlovy.</span> <span class="verse"><a name="30">30</a>Pavlovi pak, když chtěl jíti k lidu, nedopustili učedlníci.</span> <span class="verse"><a name="31">31</a>Ano i někteří z předních mužů Azianských, kteříž jemu přáli, poslavše k němu, prosili ho, aby se nedával do toho hluku.</span> <span class="verse"><a name="32">32</a>A jedni tak, jiní jinak křičeli; nebo byla obec zbouřena, a mnozí nevěděli, proč jsou se sběhli.</span> <span class="verse"><a name="33">33</a>Z zástupu pak někteří Alexandra nějakého táhli k mluvení, kteréhož i Židé k tomu nutili. Alexander pak pokynuv rukou, chtěl zprávu dáti lidu.</span> <span class="verse"><a name="34">34</a>Ale jakž poznali, že jest Žid, ihned se stal jednostejný všech hlas, jako za dvě hodině volajících: Veliká jest Diána Efezských.</span> <span class="verse"><a name="35">35</a>A když písař pokojil zástup, řekl: Muži Efezští, i kdož z lidí jest, ješto by nevěděl, že město Efezské slouží veliké bohyni Diáně a od Jupitera spadlému obrazu?</span> <span class="verse"><a name="36">36</a>A poněvadž tomu odpíráno býti nemůže, slušné jest, abyste se upokojili a nic kvapně nečinili.</span> <span class="verse"><a name="37">37</a>Přivedli jste zajisté lidi tyto, kteříž nejsou ani svatokrádce ani ruhači bohyně vaší.</span> <span class="verse"><a name="38">38</a>Jestliže pak Demetrius a ti, kteříž jsou s ním řemeslníci, mají s kým jakou při, však bývá obecný soud, a jsou k tomu konšelé. Nechať jedni druhé viní.</span> <span class="verse"><a name="39">39</a>Pakli čeho jiného hledáte, i toť můž v pořádném svolání obce skoncováno býti.</span> <span class="verse"><a name="40">40</a>Nebo strach jest, abychom nedošli nesnáze pro tu bouřku dnešní, poněvadž žádné příčiny není, kterouž bychom mohli předložiti, proč jsme se tuto sběhli. A to pověděv, rozpustil lid.</span> <span class="verse"><a name="41">41</a>**</span> </p></div</div></div></body></html>