<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 9</strong></div><p><span class="verse"><a name="1">1</a>Saul pak ještě dychtě po pohrůžkách a po mordu proti učedlníkům Páně, šel k nejvyššímu knězi,</span> <span class="verse"><a name="2">2</a>A vyžádal od něho listy do Damašku do škol, nalezl-li by tam té cesty které muže nebo ženy, aby svázané přivedl do Jeruzaléma.</span> <span class="verse"><a name="3">3</a>A když byl na cestě, stalo se, že již přibližoval se k Damašku. Tedy pojednou rychle obklíčilo jej světlo s nebe.</span> <span class="verse"><a name="4">4</a>A padna na zem, uslyšel hlas řkoucí: Saule, Saule, proč mi se protivíš?</span> <span class="verse"><a name="5">5</a>A on řekl: I kdo jsi, Pane? A Pán řekl: Já jsem Ježíš, jemuž ty se protivíš. Tvrdoť jest tobě proti ostnům se zpěčovati.</span> <span class="verse"><a name="6">6</a>A on třesa se a boje se, řekl: Pane, co chceš, abych činil? A Pán k němu: Vstaň a jdi do města, a bude tobě povědíno, co bys ty měl činiti.</span> <span class="verse"><a name="7">7</a>Ti pak muži, kteříž šli za ním, stáli, ohromeni jsouce, hlas zajisté slyšíce, ale žádného nevidouce.</span> <span class="verse"><a name="8">8</a>I vstal Saul z země, a otevřev oči své, nic neviděl. Tedy pojavše ho za ruce, uvedli jej do Damašku.</span> <span class="verse"><a name="9">9</a>I byl tu za tři dni nevida, a nejedl nic, ani nepil.</span> <span class="verse"><a name="10">10</a>Byl pak jeden učedlník apoštolský v Damašku, jménem Ananiáš. I řekl k němu Pán u vidění: Ananiáši. A on řekl: Aj, já, Pane.</span> <span class="verse"><a name="11">11</a>A Pán k němu: Vstaň a jdi do ulice, kteráž slove Přímá, a hledej v domě Judově Saule, jménem Tarsenského. Nebo aj, modlí se,</span> <span class="verse"><a name="12">12</a>A viděl u vidění muže, Ananiáše jménem, an jde k němu, a vzkládá naň ruku, aby zrak přijal.</span> <span class="verse"><a name="13">13</a>I odpověděl Ananiáš: Pane, slyšel jsem od mnohých o tom muži, kterak mnoho zlého činil svatým tvým v Jeruzalémě.</span> <span class="verse"><a name="14">14</a>A i zdeť má moc od předních kněží, aby jímal všecky, kteříž vzývají jméno tvé.</span> <span class="verse"><a name="15">15</a>I řekl jemu Pán: Jdi, neboť on jest má nádoba vyvolená, aby nosil jméno mé před pohany i krále, i před syny Izraelské.</span> <span class="verse"><a name="16">16</a>Jáť zajisté ukáži jemu, kterak on mnoho musí trpěti pro jméno mé.</span> <span class="verse"><a name="17">17</a>I šel Ananiáš, a všel do toho domu, a vloživ ruce naň, řekl: Saule bratře, Pán Ježíš poslal mne, kterýž se ukázal tobě na cestě, po níž jsi šel, abys zrak přijal a naplněn byl Duchem svatým.</span> <span class="verse"><a name="18">18</a>A hned spadly s očí jeho jako lupiny, a on prohlédl pojednou; a vstav, pokřtěn jest.</span> <span class="verse"><a name="19">19</a>A přijav pokrm, posilnil se. I zůstal Saul s učedlníky, kteříž byli v Damašku, za několiko dní.</span> <span class="verse"><a name="20">20</a>A hned v školách kázal Krista, pravě, že on jest Syn Boží.</span> <span class="verse"><a name="21">21</a>I divili se náramně všickni, kteříž jej slyšeli, a pravili: Zdaliž toto není ten, jenž hubil v Jeruzalémě ty, kteříž vzývali jméno toto, a sem na to přišel, aby je svázané vedl k předním kněžím?</span> <span class="verse"><a name="22">22</a>Saul pak mnohem více se zmocňoval a zahanboval Židy, kteříž byli v Damašku, potvrzuje toho, že ten jest Kristus.</span> <span class="verse"><a name="23">23</a>A když přeběhlo drahně dnů, radu mezi sebou na tom zavřeli Židé, aby jej zabili.</span> <span class="verse"><a name="24">24</a>Ale zvěděl Saul o těch úkladech jejich. Ostříhali také i bran ve dne i v noci, aby jej zahubili.</span> <span class="verse"><a name="25">25</a>Ale učedlníci v noci vzavše ho, spustili jej po provaze přes zed v koši.</span> <span class="verse"><a name="26">26</a>Přišed pak Saul do Jeruzaléma, pokoušel se přitovaryšiti k učedlníkům, ale báli se ho všickni, nevěříce, by byl učedlníkem.</span> <span class="verse"><a name="27">27</a>Barnabáš pak přijav jej, vedl ho k apoštolům, a vypravoval jim, kterak na cestě viděl Pána, a že mluvil s ním, a kterak v Damašku svobodně mluvil ve jménu Ježíše.</span> <span class="verse"><a name="28">28</a>I byl s nimi přebývaje v Jeruzalémě,</span> <span class="verse"><a name="29">29</a>A směle mluvě ve jménu Pána Ježíše, a hádal se s Řeky; oni pak usilovali ho zabíti.</span> <span class="verse"><a name="30">30</a>To zvěděvše bratří, dovedli ho do Cesaree, a poslali jej do Tarsu.</span> <span class="verse"><a name="31">31</a>A tak sborové po všem Judstvu a Galilei i Samaří měli pokoj, vzdělávajíce se, a chodíce v bázni Páně, a rozhojňovali se potěšením Ducha svatého.</span> <span class="verse"><a name="32">32</a>Stalo se pak, že Petr, když procházel všecky sbory, přišel také k svatým, kteříž byli v Lyddě.</span> <span class="verse"><a name="33">33</a>I nalezl tu člověka jednoho, jménem Eneáše, již od osmi let na loži ležícího, kterýž byl šlakem poražený.</span> <span class="verse"><a name="34">34</a>I řekl mu Petr: Eneáši, uzdravujeť tebe Ježíš Kristus; vstaň a ustel sobě. A hned vstal.</span> <span class="verse"><a name="35">35</a>I viděli jej všickni, kteříž bydlili v Lyddě a v Sároně, kteříž se obrátili ku Pánu.</span> <span class="verse"><a name="36">36</a>Byla pak jedna učedlnice v Joppen, jménem Tabita, což se vykládá Dorkas. Ta byla plná skutků dobrých a almužen, kteréž činila.</span> <span class="verse"><a name="37">37</a>I stalo se v těch dnech, že roznemohši se, umřela. Kteroužto umyvše, položili na síň vrchní.</span> <span class="verse"><a name="38">38</a>A že byla blízko Lydda od Joppen, uslyšavše učedlníci, že by tam byl Petr, poslali k němu dva muže, prosíce ho, aby sobě neobtěžoval přijíti až k nim.</span> <span class="verse"><a name="39">39</a>Tedy vstav Petr, šel s nimi. A když přišel, vedli jej na síň. I obstoupily ho všecky vdovy, plačíce a ukazujíce sukně a pláště, kteréž jim dělala, dokudž s nimi byla, Dorkas.</span> <span class="verse"><a name="40">40</a>I rozkázav všechněm vyjíti ven Petr, poklek na kolena, modlil se, a obrátiv se k tomu tělu, řekl: Tabito, vstaň. A ona otevřela oči své, a uzřevši Petra, posadila se.</span> <span class="verse"><a name="41">41</a>A podav jí ruky Petr, pozdvihl jí; a povolav svatých a vdov, ukázal jim ji živou.</span> <span class="verse"><a name="42">42</a>I rozhlášeno jest to po všem městě Joppen, a uvěřili mnozí v Pána.</span> <span class="verse"><a name="43">43</a>I stalo se, že za mnohé dni pozůstal Petr v Joppen u nějakého Šimona koželuha.</span> </p></div</div></div></body></html>