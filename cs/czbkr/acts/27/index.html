<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 27</strong></div><p><span class="verse"><a name="1">1</a>A když bylo již usouzeno, abychom my se plavili do Vlach, poručen jest i Pavel i někteří jiní vězňové setníku, jménem Juliovi, kterýž byl nad houfem Augustovým.</span> <span class="verse"><a name="2">2</a>Tedy všedše na lodí Adramyttenskou, abychom se plavili podle krajin Azie, pustili jsme se na moře. A byl s námi Aristarchus Macedonský z Tessaloniky.</span> <span class="verse"><a name="3">3</a>Druhý pak den připlavili jsme se k Sidonu. A tu Julius přívětivě se maje ku Pavlovi, dopustil mu, aby jda k přátelům, u nich měl pohodlí.</span> <span class="verse"><a name="4">4</a>A berouce se odtud, plavili jsme se podle Cypru, protože byl vítr odporný nám.</span> <span class="verse"><a name="5">5</a>A tak přeplavivše se přes moře Cilické a Pamfylické, přišli jsme do města Myry, kteréž jest v krajině, jenž slove Lycia.</span> <span class="verse"><a name="6">6</a>A tu našed setník bárku Alexandrinskou, kteráž měla plouti do Vlach, uvedl nás na ni.</span> <span class="verse"><a name="7">7</a>A když jsme za mnoho dní znenáhla se plavili a sotva připlouli proti Gnidum, a vítr nám bránil přiblížiti se k zemi, i podjeli jsme Krétu podle Salmóny.</span> <span class="verse"><a name="8">8</a>A sotva ji pomíjeti mohše, přijeli jsme na jedno místo, kteréž slove Pěkný břeh, od kteréhožto nedaleko bylo město Lasea.</span> <span class="verse"><a name="9">9</a>Když pak drahný čas přešel, a již bylo nebezpečné plavení, (neb již byl i půst pominul,) napomínal jich Pavel,</span> <span class="verse"><a name="10">10</a>Řka k nim: Muži, vidím, že s velikým ublížením a s mnohou škodou netoliko nákladu a lodí, ale i životů našich toto plavení bude.</span> <span class="verse"><a name="11">11</a>Ale setník více věřil správci lodí a marináři, nežli tomu, co Pavel pravil.</span> <span class="verse"><a name="12">12</a>A když nebylo tu příhodného přístavu, kdež by pobyli přes zimu, mnozí tak radili, aby se předce pustili odtud, zda by jak mohli, přijedouce do Fenicen, přes zimu tu pobýti na břehu Kréty, kterýž leží k větru nešpornímu a k větru více než západnímu.</span> <span class="verse"><a name="13">13</a>A když počal vítr víti od poledne, majíce za to, že se budou umíněnou cestou držeti, i nahodilo se jim, že jeli blízko Kréty.</span> <span class="verse"><a name="14">14</a>Po neveliké pak chvíli zdvihl se proti nim vítr bouřlivý půlnoční, kterýž slove Euroklydon.</span> <span class="verse"><a name="15">15</a>A když lodí zachvácena byla a nemohla odolati proti větru, pustivše ji po větru, tak jsme se vezli.</span> <span class="verse"><a name="16">16</a>A přiběhše pod jeden ostrov neveliký, kterýž slove Klauda, sotva jsme mohli obdržeti člun u bárky.</span> <span class="verse"><a name="17">17</a>Kterýžto zdvihše, pomoci užívali, podpásavše bárku; a bojíce se, aby neuhodili na místo nebezpečné, spustivše člun, tak se plavili.</span> <span class="verse"><a name="18">18</a>A když bouře vichrová námi velmi zmítala, na druhý den, což bylo v lodí nákladů, metali ven.</span> <span class="verse"><a name="19">19</a>A třetí den i to nádobí bárce potřebné svýma rukama vyházeli jsme.</span> <span class="verse"><a name="20">20</a>A když ani slunce se neukázalo ani hvězdy za mnoho dní, a bouře vždy větší nastávala, již byla všecka naděje o vysvobození našem odjata.</span> <span class="verse"><a name="21">21</a>A když jsme již byli hladem velmi ztrápeni, tedy stoje Pavel uprostřed nich, řekl: Měli jste zajisté, ó muži, uposlechnouce mne, nehýbati se od Kréty, a tak uvarovati se nebezpečenství tohoto a škody</span> <span class="verse"><a name="22">22</a>A i nyní vás napomínám, abyste dobré mysli byli; neboť nezahyne žádný z vás, kromě bárky samé.</span> <span class="verse"><a name="23">23</a>Nebo této noci ukázal mi se anděl Boha toho, jehož já jsem a kterémuž sloužím,</span> <span class="verse"><a name="24">24</a>Řka: Neboj se, Pavle, před císařem máš státi, a aj, dalť jest tobě Bůh všecky, kteříž se plaví s tebou.</span> <span class="verse"><a name="25">25</a>Protož buďte dobré mysli, muži; neboť já věřím Bohu, žeť se tak stane, jakž jest mi mluveno.</span> <span class="verse"><a name="26">26</a>Mámeť se pak dostati na nějaký ostrov.</span> <span class="verse"><a name="27">27</a>A když již byla čtrnáctá noc, a my se plavili po moři Adriatickém, okolo půlnoci, domnívali se plavci, že by se jim okazovala krajina nějaká.</span> <span class="verse"><a name="28">28</a>Kteřížto spustivše do vody olovnici, nalezli hlubokost dvadcíti loktů; a odjevše odtud maličko, opět spustivše olovnici, nalezli hlubokost patnácti loktů.</span> <span class="verse"><a name="29">29</a>A bojíce se, aby na místa skalnatá neuhodili, spustivše z bárky čtyři kotve, žádali, aby den byl.</span> <span class="verse"><a name="30">30</a>Chtěli pak marináři utéci z bárky, pustivše člun do moře, pod zámyslem, jako by chtěli od předku lodí kotve roztahovati,</span> <span class="verse"><a name="31">31</a>I řekl Pavel setníkovi a žoldnéřům: Nezůstanou-li tito na lodí, vy nebudete moci zachováni býti.</span> <span class="verse"><a name="32">32</a>Tedy žoldnéři utínali provazy u člunu, a pustili jej, aby pryč plynul.</span> <span class="verse"><a name="33">33</a>A když již dnělo, napomínal Pavel všech, aby pojedli, řka: Již jest tomu dnes čtrnáctý den, jakž očekávajíce, trváte lační, nic nejedouce.</span> <span class="verse"><a name="34">34</a>Protož prosím vás, abyste pojedli pro zachování vašeho zdraví; neb žádného z vás vlas s hlavy nespadne.</span> <span class="verse"><a name="35">35</a>A to pověděv, vezma chléb, díky vzdával Bohu přede všemi, a rozlomiv, počal jísti.</span> <span class="verse"><a name="36">36</a>A tak potěšeni byvše všickni, pojedli i oni.</span> <span class="verse"><a name="37">37</a>Bylo pak nás všech osob na lodí dvě stě sedmdesáte a šest.</span> <span class="verse"><a name="38">38</a>A nasyceni jsouce pokrmem, oblehčovali bárku, vysýpajíce pšenici do moře.</span> <span class="verse"><a name="39">39</a>A když byl den, nemohli země viděti, než okřídlí nějaké znamenali, ano má břeh, k němuž myslili, kdyby jak mohli přistáti s lodí.</span> <span class="verse"><a name="40">40</a>A vytáhše kotvy, pustili se po moři, rozpustivše také provazy pravidl; a zdvihše plachtu k větru, táhli se k břehu.</span> <span class="verse"><a name="41">41</a>Ale když trefili na to místo, kdež se dvoje moře schází, tu se zastavila lodí. A přední konec lodí uváznutý stál, nehýbaje se, zadní pak konec lámal se násilím vln.</span> <span class="verse"><a name="42">42</a>Tedy žoldnéři radili setníkovi, aby vězně zmordovali, aby jim některý vyplyna, neutekl.</span> <span class="verse"><a name="43">43</a>Ale setník chtěje zachovati Pavla, nedal toho učiniti. I rozkázal těm, kteříž mohli plynouti, aby se pustili nejprv do moře a vyplynuli na zem,</span> <span class="verse"><a name="44">44</a>Jiní pak aby na dskách plynuli a někteří na těch kusích lodí. I takž se stalo, že všickni zdraví vyšli na zemi.</span> </p></div</div></div></body></html>