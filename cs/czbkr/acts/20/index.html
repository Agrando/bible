<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 20</strong></div><p><span class="verse"><a name="1">1</a>Když pak přestala ta bouřka, povolav Pavel učedlníků a požehnav jich, vyšel odtud, aby se bral do Macedonie.</span> <span class="verse"><a name="2">2</a>A když prošel krajiny ty, a napomenutí jim učiniv mnohými řečmi, přišel do země Řecké,</span> <span class="verse"><a name="3">3</a>V kteréžto pobyv za tři měsíce, (kdežto Židé učinili jemu zálohy,) když se měl plaviti do Syrie, umínil navrátiti se skrze Macedonii.</span> <span class="verse"><a name="4">4</a>I šel s ním Sópater Berienský až do Azie, a z Tessalonicenských Aristarchus a Sekundus a Gáius Derbeus a Timoteus, z Azianských pak Tychikus a Trofimus.</span> <span class="verse"><a name="5">5</a>Ti všickni šedše napřed, dočkali nás v Troadě.</span> <span class="verse"><a name="6">6</a>My pak plavili jsme se po velikonoci z Filippis, a přišli jsme k nim do Troady v pěti dnech, a tu jsme pobyli za sedm dní.</span> <span class="verse"><a name="7">7</a>Tedy první den po sobotě, když se učedlníci sešli k lámání chleba, Pavel mluvil k nim, maje nazejtří jíti pryč, i prodlil řečí až do půlnoci.</span> <span class="verse"><a name="8">8</a>A bylo mnoho světel tu na té síni, kdež byli shromážděni.</span> <span class="verse"><a name="9">9</a>Jeden pak mládenec, jménem Eutychus, sedě na okně, jsa obtížen hlubokým snem, když tak dlouho Pavel kázal, spě, spadl s třetího ponebí dolů, a vzat jest mrtvý.</span> <span class="verse"><a name="10">10</a>I sstoupiv dolů Pavel, zpolehl na něj, a objav jej, řekl: Nermuťtež se, však duše jeho v něm jest.</span> <span class="verse"><a name="11">11</a>A vstoupiv zase na síň, lámal chléb a jedl, a kázání jim učiniv dlouho až do svitání, tak odšel pryč.</span> <span class="verse"><a name="12">12</a>I přivedli toho mládence živého, a byli nad tím velice potěšeni.</span> <span class="verse"><a name="13">13</a>My pak vstoupivše na lodí, plavili jsme se do Asson, odtud majíce k sobě vzíti Pavla; neb jest byl tak poručil, maje sám jíti po zemi.</span> <span class="verse"><a name="14">14</a>A když se k nám připojil v Asson, vzavše jej, přijeli jsme do Mitylénu.</span> <span class="verse"><a name="15">15</a>A odtud plavíce se, druhý den byli jsme proti Chium, a třetího dne přistavili jsme bárku k Sámu, a pobyvše v Trogyllí, nazejtří přišli jsme do Milétu.</span> <span class="verse"><a name="16">16</a>Nebo Pavel byl umínil pominouti Efez, aby se nemeškal v Azii; nebo pospíchal, by možné bylo, aby byl o letnicích v Jeruzalémě.</span> <span class="verse"><a name="17">17</a>Tedy z Milétu poslav do Efezu, povolal k sobě starších církve.</span> <span class="verse"><a name="18">18</a>Kteřížto když přišli k němu, řekl jim: Vy víte od prvního dne, v kterýžto přišel jsem do Azie, kterak jsem po všecken ten čas s vámi byl,</span> <span class="verse"><a name="19">19</a>Slouže Pánu se vší pokorou i s mnohými slzami a pokušeními, kteráž na mne přicházela z úkladů Židovských.</span> <span class="verse"><a name="20">20</a>Kterak jsem ničehož nepominul, což by vám užitečného bylo, abych vám toho neoznámil, ale učil jsem vás vůbec zjevně i po domích,</span> <span class="verse"><a name="21">21</a>Svědectví vydávaje i Židům i Řekům o pokání k Bohu a o víře v Pána našeho Ježíše Krista.</span> <span class="verse"><a name="22">22</a>A aj, nyní já sevřín jsa duchem, beru se do Jeruzaléma, nevěda, co mi se v něm má státi,</span> <span class="verse"><a name="23">23</a>Než že Duch svatý po městech, kudyž jsem šel, osvědčuje mi, pravě, že vězení a soužení mne očekávají.</span> <span class="verse"><a name="24">24</a>Však já nic na to nedbám, aniž jest mi tak drahá duše má, jen abych běh svůj s radostí vykonal a přisluhování, kteréž jsem přijal od Pána Ježíše, k osvědčování evangelium milosti Boží.</span> <span class="verse"><a name="25">25</a>A aj, já nyní vím, že již více neuzříte tváři mé vy všickni, mezi kterýmiž jsem chodil, káže o království Božím.</span> <span class="verse"><a name="26">26</a>Protož osvědčujiť vám dnešní den, žeť jsem čist od krve všech.</span> <span class="verse"><a name="27">27</a>Nebť jsem neobmeškal zvěstovati vám všeliké rady Boží.</span> <span class="verse"><a name="28">28</a>Buďtež tedy sebe pilni i všeho stáda, v němžto Duch svatý ustanovil vás biskupy, abyste pásli církev Boží, kteréž sobě dobyl svou vlastní krví.</span> <span class="verse"><a name="29">29</a>Nebo já to jistotně vím, že po mém odjití vejdou mezi vás vlci hltaví, kteříž nebudou odpouštěti stádu.</span> <span class="verse"><a name="30">30</a>A z vás samých povstanou muži, jenž budou mluviti převrácené věci, aby obrátili učedlníky po sobě.</span> <span class="verse"><a name="31">31</a>Protož bděte, v paměti majíce, že jsem po tři léta nepřestával dnem i nocí s pláčem napomínati jednoho každého z vás.</span> <span class="verse"><a name="32">32</a>A již nyní, bratří, poroučím vás Bohu a slovu milosti jeho, kterýžto mocen jest vzdělati vás, a dáti vám dědictví mezi všemi posvěcenými.</span> <span class="verse"><a name="33">33</a>Stříbra nebo zlata neb roucha nežádal jsem od žádného.</span> <span class="verse"><a name="34">34</a>Nýbrž sami víte, že toho, čehož mi kdy potřebí bylo, i těm, kteříž jsou se mnou, dobývaly ruce tyto.</span> <span class="verse"><a name="35">35</a>Vše ukázal jsem vám, že tak pracujíce, musíme snášeti mdlé, a pamatovati na slova Pána Ježíše; nebť on řekl: Blahoslaveněji jest dáti nežli bráti.</span> <span class="verse"><a name="36">36</a>A to pověděv, klekna na kolena svá, modlil se s nimi se všemi.</span> <span class="verse"><a name="37">37</a>I stal se pláč veliký ode všech, a padajíce na hrdlo Pavlovo, líbali jej,</span> <span class="verse"><a name="38">38</a>Rmoutíce se nejvíce nad tím slovem, kteréž řekl, že by již více neměli tváři jeho viděti. I provodili jej až k lodí.</span> </p></div</div></div></body></html>