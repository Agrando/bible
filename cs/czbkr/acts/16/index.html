<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 16</strong></div><p><span class="verse"><a name="1">1</a>Přišel pak do Derben a do Lystry, aj, učedlník jeden tu byl, jménem Timoteus, syn jedné ženy Židovky věřící, ale otce měl Řeka.</span> <span class="verse"><a name="2">2</a>Tomu svědectví dobré vydávali ti, jenž byli v Lystře a v Ikonii bratří.</span> <span class="verse"><a name="3">3</a>Toho sobě oblíbil Pavel, aby s ním šel. I pojav ho, obřezal jej, pro Židy, kteříž byli v těch místech; nebo věděli všickni, že otec jeho byl Řek.</span> <span class="verse"><a name="4">4</a>A když chodili po městech, vydávali jim k ostříhání ustanovení zřízená od apoštolů a od starších, kteříž byli v Jeruzalémě.</span> <span class="verse"><a name="5">5</a>A tak církve utvrzovaly se u víře a rozmáhaly se v počtu na každý den.</span> <span class="verse"><a name="6">6</a>A prošedše Frygii i Galatskou krajinu, když jim zabráněno od Ducha svatého, aby nemluvili slova Božího v Azii,</span> <span class="verse"><a name="7">7</a>Přišedše do Myzie, pokoušeli se jíti do Bitynie. Ale nedal jim Duch Ježíšův.</span> <span class="verse"><a name="8">8</a>Tedy pominuvše Myzii, šli do Troady.</span> <span class="verse"><a name="9">9</a>I ukázalo se Pavlovi v noci vidění, jako by muž nějaký Macedonský stál, a prosil ho, řka: Přijda do Macedonie, pomoz nám.</span> <span class="verse"><a name="10">10</a>A jakž to vidění viděl, ihned jsme usilovali o to, abychom šli do Macedonie, tím ujištěni jsouce, že jest nás povolal Pán, abychom jim kázali evangelium.</span> <span class="verse"><a name="11">11</a>Protož pustivše se od Troady, přímým během připlavili jsme se do Samotracie a nazejtří do Neapolis,</span> <span class="verse"><a name="12">12</a>A odtud do Filippis, kteréžto jest první město krajiny Macedonské, obyvateli cizími osazené. I zůstali jsme v tom městě za několik dní.</span> <span class="verse"><a name="13">13</a>V den pak sobotní vyšli jsme ven za město k řece, kdež býval obyčej modliti se. A usadivše se, mluvili jsme ženám, kteréž se tu byly sešly.</span> <span class="verse"><a name="14">14</a>Jedna pak žena, jménem Lydia, kteráž šarlaty prodávala v městě Tyatirských, bohabojící, poslouchala nás. Jejížto srdce otevřel Pán, aby to pilně rozsuzovala, co se od Pavla pravilo.</span> <span class="verse"><a name="15">15</a>A když pokřtěna byla i dům její, prosila, řkuci: Poněvadž jste mne soudili věrnou Pánu býti, vejdětež do domu mého, a pobuďte u mne. I přinutila nás.</span> <span class="verse"><a name="16">16</a>I stalo se, když jsme šli k modlitbě, že děvečka nějaká, mající ducha věštího, potkala se s námi, kteráž veliký užitek přinášela pánům svým budoucích věcí předpovídáním.</span> <span class="verse"><a name="17">17</a>Ta šedši za Pavlem a za námi, volala, řkuci: Tito lidé jsou služebníci Boha nejvyššího, kteřížto zvěstují nám cestu spasení.</span> <span class="verse"><a name="18">18</a>A to činívala za mnoho dní. Pavel pak těžce to nesa, a obrátiv se, řekl duchu tomu: Přikazuji tobě ve jménu Ježíše Krista, abys vyšel od ní. I vyšel hned té chvíle.</span> <span class="verse"><a name="19">19</a>A viděvše páni její, že jest odešla naděje zisku jejich, chytivše Pavla a Sílu, vedli je na rynk před úřad.</span> <span class="verse"><a name="20">20</a>A postavivše je před úředníky, řekli: Tito lidé bouří město naše, jsouce Židé,</span> <span class="verse"><a name="21">21</a>A zvěstují obyčeje, kterýchž nám nesluší přijíti ani zachovávati, poněvadž jsme my Římané.</span> <span class="verse"><a name="22">22</a>I povstala obec proti nim. A úředníci, roztrhše sukně jejich, kázali je metlami mrskati.</span> <span class="verse"><a name="23">23</a>A množství ran jim davše, vsadili je do žaláře, přikázavše strážnému žaláře, aby jich pilně ostříhal.</span> <span class="verse"><a name="24">24</a>Tedy on takové maje přikázání, vsadil je do nejhlubšího žaláře, a nohy jejich sevřel kladou.</span> <span class="verse"><a name="25">25</a>O půlnoci pak Pavel a Sílas modléce se, zpívali písničky o Bohu, takže je slyšeli i jiní vězňové.</span> <span class="verse"><a name="26">26</a>A vtom pojednou země třesení stalo se veliké, až se pohnuli gruntové žaláře, a hned se jim všecky dveře otevřely a všech okovové spadli.</span> <span class="verse"><a name="27">27</a>I procítiv strážný žaláře a vida dveře žaláře otevřené, vytrhl meč, aby se zabil, domnívaje se, že vězňové utekli.</span> <span class="verse"><a name="28">28</a>I zkřikl naň Pavel hlasem velikým, řka: Nečiň sobě nic zlého, však jsme teď všickni.</span> <span class="verse"><a name="29">29</a>A požádav světla, vběhl k nim, a třesa se, padl k nohám Pavlovým a Sílovým.</span> <span class="verse"><a name="30">30</a>I vyved je ven, řekl: Páni, co já mám činiti, abych spasen byl?</span> <span class="verse"><a name="31">31</a>A oni řekli: Věř v Pána Ježíše a budeš spasen ty i dům tvůj.</span> <span class="verse"><a name="32">32</a>I mluvili jemu slovo Páně, i všechněm, kteříž byli v domu jeho.</span> <span class="verse"><a name="33">33</a>A on pojav je v tu hodinu v noci, umyl rány jejich. I pokřtěn jest hned on i všecka čeled jeho.</span> <span class="verse"><a name="34">34</a>A když je uvedl do domu svého, připravil jim stůl, a veselil se, že jest se vším domem svým uvěřil Bohu.</span> <span class="verse"><a name="35">35</a>A když bylo ve dne, poslali úředníci služebníky, řkouce: Vypusť ty lidi.</span> <span class="verse"><a name="36">36</a>I oznámil strážný žaláře slova ta Pavlovi, pravě: Že poslali úředníci, abyste byli propuštěni. Protož nyní vyjdouce, jdětež v pokoji.</span> <span class="verse"><a name="37">37</a>Ale Pavel řekl k nim: Zmrskavše nás zjevně a bez vyslyšení, lidi Římany, vsázeli do žaláře, a již nyní nás chtějí tajně vyhnati? Nikoli, ale nechať sami přijdou, a vyvedou nás.</span> <span class="verse"><a name="38">38</a>Tedy pověděli úředníkům služebníci slova ta. I báli se, uslyšavše, že by Římané byli.</span> <span class="verse"><a name="39">39</a>A přišedše, prosili jich; a vyvedše je, žádali jich, aby šli z města.</span> <span class="verse"><a name="40">40</a>I vyšedše z žaláře, vešli k Lydii, a uzřevše bratří, potěšili jich, i šli odtud.</span> </p></div</div></div></body></html>