<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 3</strong></div><p><span class="verse"><a name="1">1</a>Petr pak a Jan spolu vstupovali do chrámu v hodinu modlitebnou devátou.</span> <span class="verse"><a name="2">2</a>A muž nějaký, chromý tak narozený z života matky své, nesen byl, kteréhož sázeli na každý den u dveří chrámových, kteréž slouly Krásné, aby prosil za almužnu těch, kteříž vcházeli do chrámu.</span> <span class="verse"><a name="3">3</a>Ten uzřev Petra a Jana, ani vcházeti měli do chrámu, prosil jich, aby mu almužnu dali.</span> <span class="verse"><a name="4">4</a>I pohleděv naň Petr s Janem, řekl: Hleď na nás.</span> <span class="verse"><a name="5">5</a>A on pilně pohleděl na ně, naděje se, že něco vezme od nich.</span> <span class="verse"><a name="6">6</a>Tedy řekl Petr: Stříbra a zlata nemám, ale což mám, to tobě dám. Ve jménu Ježíše Krista Nazaretského vstaň a choď.</span> <span class="verse"><a name="7">7</a>I ujav jej za ruku jeho pravou, pozdvihl ho, a hned utvrzeny jsou nohy jeho i kloubové.</span> <span class="verse"><a name="8">8</a>A zchytiv se, stál, a chodil, a všel s nimi do chrámu, chodě, a poskakuje, a chvále Boha.</span> <span class="verse"><a name="9">9</a>A viděl jej všecken lid, an chodí a chválí Boha.</span> <span class="verse"><a name="10">10</a>I poznali ho, že jest ten, kterýž na almužně sedával u dveří Krásných chrámových. I naplněni jsou strachem a děšením nad tím, což se stalo jemu.</span> <span class="verse"><a name="11">11</a>A když se ten uzdravený přídržel Petra a Jana, sběhl se k nim všecken lid do síňce, kteráž sloula Šalomounova, předěšen jsa.</span> <span class="verse"><a name="12">12</a>To viděv Petr, promluvil k lidu: Muži Izraelští, co se divíte tomuto? Anebo co na nás tak pilně hledíte, jako bychom my svou mocí aneb nábožností učinili to, aby tento chodil?</span> <span class="verse"><a name="13">13</a>Bůh Abrahamův a Izákův a Jákobův, Bůh otců našich, oslavil Syna svého Ježíše, kteréhož jste vy vydali a odepřeli se před tváří Pilátovou, kterýž ho soudil býti hodného propuštění.</span> <span class="verse"><a name="14">14</a>Vy pak svatého a spravedlivého odepřeli jste se a prosili jste za muže vražedníka, aby vám byl dán.</span> <span class="verse"><a name="15">15</a>Ale dárce života zamordovali jste, kteréhož Bůh vzkřísil z mrtvých; čehož my svědkové jsme.</span> <span class="verse"><a name="16">16</a>A skrze víru ve jméno jeho, tohoto, kteréhož vy vidíte a znáte, utvrdilo jest jméno jeho a víra, kteráž jest skrze něho, dala jemu celé zdraví toto před obličejem všech vás.</span> <span class="verse"><a name="17">17</a>Ale nyní, bratří, vím, že jste to z nevědomí učinili, jako i knížata vaše.</span> <span class="verse"><a name="18">18</a>Bůh pak to, což předzvěstoval skrze ústa všech proroků, že měl Kristus trpěti, tak jest naplnil.</span> <span class="verse"><a name="19">19</a>Protož čiňte pokání, a obraťte se, aby byli shlazeni hříchové vaši, když by přišli časové rozvlažení od tváři Páně,</span> <span class="verse"><a name="20">20</a>A poslal by toho, kterýž vám kázán jest, Ježíše Krista.</span> <span class="verse"><a name="21">21</a>Kteréhož zajisté musí přijíti nebesa, až do času napravení všech věcí; což byl předpověděl Bůh skrze ústa svých svatých proroků od věků.</span> <span class="verse"><a name="22">22</a>Mojžíš zajisté otcům řekl, že Proroka vám vzbudí Pán Bůh váš z bratří vašich jako mne, jehož poslouchati budete ve všem, cožkoli bude mluviti vám.</span> <span class="verse"><a name="23">23</a>A staneť se, že každá duše, kteráž by neposlouchala toho Proroka, vyhlazena bude z lidu mého.</span> <span class="verse"><a name="24">24</a>Ano i všickni proroci od Samuele a potomních, kteřížkoli mluvili, také jsou o těchto dnech předzvěstovali.</span> <span class="verse"><a name="25">25</a>Vy jste synové proroků a synové úmluvy, kterouž učinil Bůh s otci našimi, řka k Abrahamovi: V semeni tvém požehnány budou všecky čeledi země.</span> <span class="verse"><a name="26">26</a>Vám nejprve Bůh, vzbudiv Syna svého Ježíše, poslal ho dobrořečícího vám, aby se jeden každý z vás odvrátil od nepravostí svých.</span> </p></div</div></div></body></html>