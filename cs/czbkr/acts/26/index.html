<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 26</strong></div><p><span class="verse"><a name="1">1</a>Potom Agrippa řekl Pavlovi: Dopouštíť se, abys sám za sebe promluvil. Tedy Pavel vztáh ruku, mluvil:</span> <span class="verse"><a name="2">2</a>Na všecky ty věci, z kterýchž mne viní Židé, králi Agrippo, za šťastného se počítám, že dnes před tebou odpovídati mám,</span> <span class="verse"><a name="3">3</a>A zvláště proto, poněvadž jsi ty povědom všech těch, kteříž u Židů jsou, obyčejů a otázek. Protož prosím tebe, vyslyšiž mne trpělivě.</span> <span class="verse"><a name="4">4</a>O životu mém hned od mladosti mé, jaký byl od počátku v národu mém v Jeruzalémě, vědí všickni Židé,</span> <span class="verse"><a name="5">5</a>Měvše mne prve zdávna v dobré známosti, (kdyby chtěli svědectví vydati,) kterak vedle nejjistší sekty v našem náboženství byl jsem živ farizeus.</span> <span class="verse"><a name="6">6</a>A nyní pro naději toho zaslíbení, kteréž se stalo otcům našim od Boha, teď stojím, soudu jsa poddán,</span> <span class="verse"><a name="7">7</a>K kterémužto zaslíbení dvanáctero pokolení naše, sloužíce Bohu ustavičně dnem i nocí, naději má, že přijde; pro kteroužto naději žalují na mne Židé, ó králi Agrippo.</span> <span class="verse"><a name="8">8</a>A tak-liž se to od vás za nepodobné k víře soudí, že Bůh křísí mrtvé?</span> <span class="verse"><a name="9">9</a>Ačť i mně se zdálo, že by mi náležité bylo, proti jménu Ježíše Nazaretského mnoho odporného činiti,</span> <span class="verse"><a name="10">10</a>Jakož jsem i činil v Jeruzalémě, a mnohé z svatých já jsem do žalářů dával, vzav moc od předních kněží. A když měli mordováni býti, já jsem pomáhal ortele vynášeti.</span> <span class="verse"><a name="11">11</a>A po všech školách často trápě je, přinucoval jsem, aby se rouhali; a náramně rozlítiv se na ně, protivil jsem se jim, až i do jiných měst na to jsem jezdil.</span> <span class="verse"><a name="12">12</a>A v tom, když jsem šel do Damašku, s mocí a s poručením předních kněží,</span> <span class="verse"><a name="13">13</a>O poledni na cestě, ó králi, uzřel jsem, ano světlo s nebe, jasnější nad blesk slunečný, obklíčilo mne, i ty, kteříž se mnou šli.</span> <span class="verse"><a name="14">14</a>A když jsme my všickni na zem padli, slyšel jsem hlas mluvící ke mně a řkoucí Židovským jazykem: Saule, Saule, proč mi se protivíš? Tvrdoť jest tobě proti ostnům se zpěčovati.</span> <span class="verse"><a name="15">15</a>A já řekl: I kdo jsi, Pane? A on řekl: Já jsem Ježíš, kterémuž ty se protivíš.</span> <span class="verse"><a name="16">16</a>Ale vstaň a stůj na nohách svých; nebo protoť jsem se tobě ukázal, ať bych tebe učinil služebníkem a svědkem i těch věcí, kteréž jsi viděl, i těch, v kterýchžto ukazovati se budu tobě,</span> <span class="verse"><a name="17">17</a>Vysvobozuje tebe z lidu tohoto, i z pohanů, k nimž tě nyní posílám,</span> <span class="verse"><a name="18">18</a>Otvírati oči jejich, aby se obrátili od temností k světlu a z moci ďábelské k Bohu, aby tak hříchů odpuštění a díl s posvěcenými vzali skrze víru, kteráž jest ve mne.</span> <span class="verse"><a name="19">19</a>A protož, ó králi Agrippo, nebyl jsem nevěřící nebeskému vidění.</span> <span class="verse"><a name="20">20</a>Ale hned nejprv těm, kteříž jsou v Damašku a v Jeruzalémě, i po vší krajině Judské, potom i pohanům zvěstoval jsem evangelium, aby pokání činili a obrátili se k Bohu, skutky hodné pokání činíce.</span> <span class="verse"><a name="21">21</a>A pro tu příčinu Židé javše mne v chrámě, pokoušeli se rukama svýma zamordovati.</span> <span class="verse"><a name="22">22</a>Ale s pomocí Boží ještě až do dnešního dne stojím, vydávaje svědectví i malému i velikému, nic jiného nevypravuje, než to, což jsou Proroci a Mojžíš zvěstovali, že se mělo státi:</span> <span class="verse"><a name="23">23</a>Totiž, že měl Kristus trpěti, a z mrtvých vstana první, zvěstovati světlo lidu tomuto i pohanům.</span> <span class="verse"><a name="24">24</a>To když od sebe promluvil Pavel, Festus hlasem velikým řekl: Blázníš, Pavle. Mnohé tvé umění k bláznovství tebe přivodí.</span> <span class="verse"><a name="25">25</a>On pak řekl: Nebláznímť, výborný Feste, ale slova pravdy a středmosti mluvím.</span> <span class="verse"><a name="26">26</a>Víť zajisté o těch věcech král, před kterýmž směle a svobodně mluvím; nebo mám za to, žeť ho nic z těchto věcí tajno není, poněvadž se toto nedálo pokoutně.</span> <span class="verse"><a name="27">27</a>Věříš-li, králi Agrippo, Prorokům? Vím, že věříš.</span> <span class="verse"><a name="28">28</a>Tedy Agrippa řekl Pavlovi: Téměř bys mne k tomu naklonil, abych byl křesťanem.</span> <span class="verse"><a name="29">29</a>A Pavel řekl: Žádalť bych od Boha, abyste i poněkud i z cela, netoliko ty, ale všickni, kteříž slyší mne dnes, byli takoví, jakýž já jsem, kromě okovů těchto.</span> <span class="verse"><a name="30">30</a>A když to Pavel promluvil, vstal král, i vladař a Bernice, i ti, kteříž s nimi seděli.</span> <span class="verse"><a name="31">31</a>A odšedše na stranu, mluvili spolu, řkouce: Nic hodného smrti neb vězení nečiní člověk tento.</span> <span class="verse"><a name="32">32</a>Agrippa pak Festovi řekl: Mohl propuštěn býti člověk tento, kdyby se byl neodvolal k císaři.</span> </p></div</div></div></body></html>