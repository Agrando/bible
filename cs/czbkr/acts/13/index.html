<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 13</strong></div><p><span class="verse"><a name="1">1</a>Byli pak v církvi, kteráž byla v Antiochii, proroci a učitelé, jako Barnabáš a Šimon, kterýž měl příjmí Černý, a Lucius Cyrenenský, a Manahen, kterýž byl spolu vychován s Herodesem tetrarchou, a Saul.</span> <span class="verse"><a name="2">2</a>A když oni služby Páně konali a postili se, dí jim Duch svatý: Oddělte mi Barnabáše a Saule k dílu, k kterémuž jsem jich povolal.</span> <span class="verse"><a name="3">3</a>Tedy postíce se, a modlíce se, a vzkládajíce na ně ruce, propustili je.</span> <span class="verse"><a name="4">4</a>A oni posláni jsouce od Ducha svatého, přišli do Seleucie, a odtud plavili se do Cypru.</span> <span class="verse"><a name="5">5</a>A přišedše do Salaminy, kázali slovo Boží v školách Židovských; a měli s sebou i Jana k službě.</span> <span class="verse"><a name="6">6</a>A když zchodili ten ostrov až do Páfu, nalezli tu jakéhos čarodějníka, falešného proroka Žida, jemuž jméno bylo Barjezus,</span> <span class="verse"><a name="7">7</a>Kterýž byl u znamenitého vladaře Sergia Pavla, muže opatrného. Ten povolav Barnabáše a Saule, žádal od nich slyšeti slovo Boží.</span> <span class="verse"><a name="8">8</a>Ale protivil se jim Elymas, totiž čarodějník ten, (nebo se tak vykládá jméno jeho,) usiluje odvrátiti vladaře od víry.</span> <span class="verse"><a name="9">9</a>Tedy Saul, kterýž slove i Pavel, naplněn jsa Duchem svatým, pilně pohleděv na něj,</span> <span class="verse"><a name="10">10</a>Řekl: Ó plný vší lsti a vší nešlechetnosti, synu ďáblův, a nepříteli vší spravedlnosti, což nepřestaneš převraceti cest Páně přímých?</span> <span class="verse"><a name="11">11</a>A aj, nyní ruka Páně nad tebou, a budeš slepý, nevida slunce až do času. A pojednou připadla na něj mrákota a tma, a jda vůkol, hledal, kdo by ho za ruku vedl.</span> <span class="verse"><a name="12">12</a>Tehdy vladař uzřev, co se stalo, uvěřil, divě se učení Páně.</span> <span class="verse"><a name="13">13</a>A pustivše se od Páfu Pavel a ti, kteříž s ním byli, přišli do města Pergen v krajině Pamfylii. Jan pak odšed od nich, vrátil se do Jeruzaléma.</span> <span class="verse"><a name="14">14</a>Oni pak šedše z Pergen, přišli do Antiochie Pisidické, a všedše do školy v den sobotní, posadili se.</span> <span class="verse"><a name="15">15</a>A když bylo po čtení Zákona a Proroků, poslali k nim knížata školy té řkouce: Muži bratří, máte-li úmysl jaké napomenutí učiniti k lidu, mluvte.</span> <span class="verse"><a name="16">16</a>Tedy Pavel povstav a rukou, aby mlčeli, pokynuv, řekl: Muži Izraelští, a kteříž se bojíte Boha, slyšte.</span> <span class="verse"><a name="17">17</a>Bůh lidu tohoto Izraelského vyvolil otce naše a lidu povýšil, když byl pohostinu v zemi Egyptské, a v rameni vztaženém vyvedl je z ní.</span> <span class="verse"><a name="18">18</a>A za čas čtyřidceti let snášel jejich obyčeje na poušti.</span> <span class="verse"><a name="19">19</a>A zahladiv sedm národů v zemi Kanán, rozdělil losem mezi ně zemi jejich.</span> <span class="verse"><a name="20">20</a>A potom, téměř za čtyři sta a padesáte let, dával jim soudce až do Samuele proroka.</span> <span class="verse"><a name="21">21</a>A vtom žádali za krále, i dal jim Bůh Saule, syna Cis, muže z pokolení Beniaminova, za čtyřidceti let.</span> <span class="verse"><a name="22">22</a>A když toho zavrhl, vzbudil jim Davida krále, kterémužto svědectví dávaje, řekl: Nalezl jsem Davida, syna Jesse, muže podle srdce svého, kterýž bude činiti všecku vůli mou.</span> <span class="verse"><a name="23">23</a>Z jehožto semene Bůh podle zaslíbení vzbudil lidu Izraelskému Spasitele Ježíše,</span> <span class="verse"><a name="24">24</a>Před jehožto příštím kázal Jan křest pokání všemu lidu Izraelskému.</span> <span class="verse"><a name="25">25</a>A když Jan dokonával běh svůj, pravil: Kteréhož se mne domníváte býti, nejsem já ten, ale aj, přijdeť po mně tak důstojný, ješto já nejsem hoden rozvázati obuvi noh jeho.</span> <span class="verse"><a name="26">26</a>Muži bratří, synové rodu Abrahamova, a kteříž mezi vámi jsou bojící se Boha, vám slovo spasení tohoto posláno jest.</span> <span class="verse"><a name="27">27</a>Nebo ti, kteříž přebývají v Jeruzalémě, a knížata jejich, toho Ježíše neznajíce, odsoudili, a tak hlasy Prorocké, kteříž se na každou sobotu čtou, naplnili.</span> <span class="verse"><a name="28">28</a>A nižádné viny hodné smrti na něm nenalezše, aby zamordován byl, Piláta prosili.</span> <span class="verse"><a name="29">29</a>A když dokonali všecko, což o něm psáno bylo, složen jsa s dřeva, do hrobu jest položen.</span> <span class="verse"><a name="30">30</a>Bůh pak vzkřísil jej z mrtvých.</span> <span class="verse"><a name="31">31</a>Kterýžto vidín jest po mnohé dni od těch, jenž spolu s ním byli přišli z Galilee do Jeruzaléma, kteřížto jsou svědkové jeho k lidu.</span> <span class="verse"><a name="32">32</a>A my vám zvěstujeme to zaslíbení, které se stalo otcům, že jest je již Bůh naplnil nám synům jejich, vzkřísiv Ježíše;</span> <span class="verse"><a name="33">33</a>Jakož i v druhém Žalmu napsáno jest: Syn můj jsi ty, já dnes zplodil jsem tebe.</span> <span class="verse"><a name="34">34</a>A že jej z mrtvých vzkřísil, aby se již více nenavracoval v porušení, takto o tom řekl: Dám vám svaté věci Davidovy věrné.</span> <span class="verse"><a name="35">35</a>Protož i v jiném Žalmu dí: Nedáš svatému svému viděti porušení.</span> <span class="verse"><a name="36">36</a>David zajisté za svého věku poslouživ vůli Boží, usnul, a přiložen jest k otcům svým, a viděl porušení,</span> <span class="verse"><a name="37">37</a>Ale ten, kteréhož Bůh vzkřísil, neviděl porušení.</span> <span class="verse"><a name="38">38</a>Protož známo vám buď, muži bratří, že skrze toho zvěstuje se vám odpuštění hříchů,</span> <span class="verse"><a name="39">39</a>A to ode všech, od kterýchž jste nemohli skrze Zákon Mojžíšův ospravedlněni býti, skrze tohoto každý, kdož věří, bývá ospravedlněn.</span> <span class="verse"><a name="40">40</a>Protož vizte, ať na vás nepřijde to, což jest v Prorocích povědíno:</span> <span class="verse"><a name="41">41</a>Vizte potupníci, a podivte se, a na nic přijďte; nebo já dílo dělám za dnů vašich, dílo to, o kterémž vy neuvěříte, kdyby je vám kdo vypravoval.</span> <span class="verse"><a name="42">42</a>A když vycházeli ze školy Židovské, prosili jich pohané, aby jim v druhou sobotu mluvili táž slova.</span> <span class="verse"><a name="43">43</a>A když bylo rozpuštěno shromáždění, šlo mnoho Židů a nábožných lidí znovu na víru obrácených za Pavlem a Barnabášem, kteřížto promlouvajíce k nim, radili jim, aby trvali v milosti Boží.</span> <span class="verse"><a name="44">44</a>V druhou pak sobotu téměř všecko město sešlo se k slyšení slova Božího.</span> <span class="verse"><a name="45">45</a>A Židé vidouce zástupy, naplněni jsou závistí, a odporovali tomu, co bylo praveno od Pavla, protivíce a rouhajíce se.</span> <span class="verse"><a name="46">46</a>Tedy svobodně Pavel a Barnabáš řekli: Vámť jest mělo nejprv mluveno býti slovo Boží, ale poněvadž je zamítáte, a za nehodné sebe soudíte věčného života, aj, obracíme se ku pohanům.</span> <span class="verse"><a name="47">47</a>Neboť jest nám tak přikázal Pán, řka: Položil jsem tebe světlo pohanům, tak abys ty byl spasení až do končin země.</span> <span class="verse"><a name="48">48</a>A slyšíce to pohané, zradovali se a velebili slovo Páně; a uvěřili všickni, což jich koli bylo předzřízeno k životu věčnému.</span> <span class="verse"><a name="49">49</a>I rozhlašovalo se slovo Páně po vší krajině.</span> <span class="verse"><a name="50">50</a>Tedy Židé zbouřili ženy nábožné a poctivé a přední měšťany, a vzbudili protivenství proti Pavlovi a Barnabášovi, i vyhnali je z končin svých.</span> <span class="verse"><a name="51">51</a>A oni vyrazivše prach z noh svých na ně, přišli do Ikonie.</span> <span class="verse"><a name="52">52</a>Učedlníci pak naplněni byli radostí a Duchem svatým.</span> </p></div</div></div></body></html>