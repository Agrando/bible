<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 8</strong></div><p><span class="verse"><a name="1">1</a>Saul pak také přivolil k usmrcení jeho. I přišlo v ten čas veliké protivenství na církev, kteráž byla v Jeruzalémě, a všickni se rozprchli po krajinách Judských a Samařských, kromě apoštolů.</span> <span class="verse"><a name="2">2</a>I pochovali Štěpána muži pobožní, a plakali velmi nad ním.</span> <span class="verse"><a name="3">3</a>Saul pak hubil církev, do domů vcházeje, a jímaje muže i ženy, dával je do žaláře.</span> <span class="verse"><a name="4">4</a>Ti pak, kteříž se byli rozprchli, chodili, kážíce slovo Boží.</span> <span class="verse"><a name="5">5</a>A Filip všed do města Samaří, kázal jim Krista.</span> <span class="verse"><a name="6">6</a>I pozorovali zástupové s pilností jednomyslně toho, což se pravilo od Filipa, slyšíce a vidouce divy, kteréž činil.</span> <span class="verse"><a name="7">7</a>Nebo duchové nečistí z mnohých, kteříž je měli, křičíce hlasem velikým, vycházeli, a mnozí šlakem poražení a kulhaví uzdraveni jsou.</span> <span class="verse"><a name="8">8</a>A stala se radost veliká v tom městě.</span> <span class="verse"><a name="9">9</a>Muž pak nějaký, jménem Šimon, před tím v tom městě čáry provodil, a lid Samařský mámil, pravě se býti nějakým velikým.</span> <span class="verse"><a name="10">10</a>Na něhož pozor měli všickni, od nejmenšího až do největšího, říkajíce: Tentoť jest Boží moc veliká.</span> <span class="verse"><a name="11">11</a>Pozor pak měli na něho, protože je za mnohý čas mámil svými čáry.</span> <span class="verse"><a name="12">12</a>A když, uvěřivše Filipovi zvěstujícímu o království Božím a o jménu Ježíše Krista, křtili se muži i ženy,</span> <span class="verse"><a name="13">13</a>Tedy i ten Šimon také uvěřil, a pokřtěn byv, přídržel se Filipa, a vida zázraky a moci veliké činěné, děsil se.</span> <span class="verse"><a name="14">14</a>Uslyšavše pak v Jeruzalémě apoštolé, že by Samaří přijala slovo Boží, poslali k nim Petra a Jana.</span> <span class="verse"><a name="15">15</a>Kteříž přišedše k nim, modlili se za ně, aby přijali Ducha svatého.</span> <span class="verse"><a name="16">16</a>(Nebo ještě byl na žádného z nich nesstoupil, ale pokřtěni toliko byli ve jménu Pána Ježíše.)</span> <span class="verse"><a name="17">17</a>Tedy vzkládali na ně ruce, a oni přijali Ducha svatého.</span> <span class="verse"><a name="18">18</a>I uzřev Šimon, že skrze vzkládání rukou apoštolských dává se Duch svatý, přinesl jim peníze,</span> <span class="verse"><a name="19">19</a>Řka: Dejte i mně tu moc, ať, na kohož bych koli vzložil ruce, přijme Ducha svatého.</span> <span class="verse"><a name="20">20</a>I řekl k němu Petr: Peníze tvé buďtež s tebou na zatracení, protože jsi se domníval, že by dar Boží mohl býti zjednán za peníze.</span> <span class="verse"><a name="21">21</a>Nemáš dílu ani losu v této věci; nebo srdce tvé není upřímé před Bohem.</span> <span class="verse"><a name="22">22</a>Protož čiň pokání z této své nešlechetnosti, a pros Boha, zda by odpuštěno bylo tobě to myšlení srdce tvého.</span> <span class="verse"><a name="23">23</a>Nebo v žluči hořkosti a v svazku nepravosti tebe býti vidím.</span> <span class="verse"><a name="24">24</a>I odpověděv Šimon, řekl: Modltež vy se za mne Pánu, aby na mne nepřišlo něco z těch věcí, kteréž jste mluvili.</span> <span class="verse"><a name="25">25</a>Oni pak osvědčovavše a mluvivše slovo Páně, navrátili se do Jeruzaléma, a ve mnohých městečkách Samaritánských kázali evangelium.</span> <span class="verse"><a name="26">26</a>V tom anděl Páně mluvil k Filipovi, řka: Vstaň a jdi ku polední straně na cestu, kteráž vede od Jeruzaléma do města Gázy, kteréž jest pusté.</span> <span class="verse"><a name="27">27</a>A on vstav, i šel. A aj, muž Mouřenín, kleštěnec, komorník královny Mouřenínské Kandáces, kterýž vládl všemi poklady jejími, a byl přijel do Jeruzaléma, aby se modlil,</span> <span class="verse"><a name="28">28</a>Již se navracoval zase, sedě na voze svém, a četl Izaiáše proroka.</span> <span class="verse"><a name="29">29</a>I řekl Duch k Filipovi: Přistup a přiviň se k vozu tomu.</span> <span class="verse"><a name="30">30</a>A přiběh Filip, slyšel jej, an čte Izaiáše proroka. I řekl: Rozumíš-liž, co čteš?</span> <span class="verse"><a name="31">31</a>A on řekl: Kterakž bych mohl rozuměti, leč by mi kdo vyložil? I prosil Filipa, aby vstoupil na vůz, a seděl s ním.</span> <span class="verse"><a name="32">32</a>Místo pak toho Písma, kteréž četl, toto bylo: Jako ovce k zabití veden jest, a jako beránek němý před tím, kdož jej střiže, tak neotevřel úst svých.</span> <span class="verse"><a name="33">33</a>V ponížení jeho odsouzení jeho vyhlazeno jest, rod pak jeho kdo vypraví, ačkoli zahlazen byl z země život jeho?</span> <span class="verse"><a name="34">34</a>A odpovídaje komorník Filipovi, dí: Prosím tebe, o kom toto mluví prorok? Sám-li o sobě, čili o někom jiném?</span> <span class="verse"><a name="35">35</a>Tedy otevřev Filip ústa svá, a počav od toho Písma, zvěstoval jemu Ježíše.</span> <span class="verse"><a name="36">36</a>A když jeli cestou, přijeli k jedné vodě. I řekl komorník: Aj, teď voda. Proč nemám býti pokřtěn?</span> <span class="verse"><a name="37">37</a>I řekl Filip: Věříš-li celým srdcem, slušíť. A on odpověděv, řekl: Věřím, že Ježíš Kristus jest Syn Boží.</span> <span class="verse"><a name="38">38</a>I rozkázal státi vozu, a sstoupili oba do vody, i Filip i komorník. I pokřtil ho.</span> <span class="verse"><a name="39">39</a>A když vystoupili z vody, Duch Páně pochopil Filipa, a neviděl ho více komorník; i jel cestou svou, raduje se.</span> <span class="verse"><a name="40">40</a>Filip pak nalezen jest v Azotu; a chodě, kázal evangelium všem městům, až přišel do Cesaree.</span> </p></div</div></div></body></html>