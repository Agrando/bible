<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 25</strong></div><p><span class="verse"><a name="1">1</a>Tedy Festus vladařství ujav, po třech dnech přijel z Cesaree do Jeruzaléma.</span> <span class="verse"><a name="2">2</a>I oznámili jemu nejvyšší kněz a přednější z Židů o Pavlovi, a prosili ho,</span> <span class="verse"><a name="3">3</a>Žádajíce té milosti proti němu, aby jej kázal přivésti do Jeruzaléma, zálohy učinivše jemu, aby zabit byl na cestě.</span> <span class="verse"><a name="4">4</a>A Festus odpověděl, že má Pavel ostříhán býti v Cesaree, a on sám že tudíž tam přijede.</span> <span class="verse"><a name="5">5</a>Protož (řekl), kteříž z vás mohou, nechť tam také se vypraví spolu se mnou, a jest-li jaká vina na tom muži, nechať naň žalují.</span> <span class="verse"><a name="6">6</a>A pobyv mezi nimi nic více než deset dní, jel do Cesaree. A druhého dne posadiv se na soudné stolici, kázal Pavla přivésti.</span> <span class="verse"><a name="7">7</a>Kterýžto když byl přiveden, obstoupili jej ti, jenž byli přišli z Jeruzaléma, Židé, mnohé a těžké žaloby proti Pavlovi vedouce, kterýchž nemohli dovésti,</span> <span class="verse"><a name="8">8</a>Nebo Pavel při všem mírnou zprávu dával, že ani proti Zákonu Židovskému, ani proti chrámu, ani proti císaři nic neprovinil.</span> <span class="verse"><a name="9">9</a>Ale Festus, chtěje se Židům zalíbiti, odpověděv, řekl Pavlovi: Chceš-li jíti do Jeruzaléma a tam o to souzen býti přede mnou?</span> <span class="verse"><a name="10">10</a>I řekl Pavel: Před stolicí císařovou chci státi a tam souzen býti. Židům jsem nic neublížil, jakož i ty dobře to víš.</span> <span class="verse"><a name="11">11</a>Nebo jestližeť jim v čem ubližuji, aneb něco smrti hodného jsem spáchal, neodpírámť umříti; a pakliť nic toho při mně není, z čehož mne oni viní, žádnýť mne jim nemůže dáti. K císaři se odvolávám.</span> <span class="verse"><a name="12">12</a>Tedy Festus promluviv s radou, odpověděl: K císařis se odvolal? K císaři půjdeš.</span> <span class="verse"><a name="13">13</a>A po několika dnech král Agrippa a Bernice přijeli do Cesaree, aby pozdravili Festa.</span> <span class="verse"><a name="14">14</a>A když tu za mnoho dní pobyli, oznámil Festus králi o Pavlově při, řka: Muž jeden ostaven jest od Felixa v vězení,</span> <span class="verse"><a name="15">15</a>O kterémž, když jsem byl v Jeruzalémě, oznámili mi přední kněží a starší Židovští, žádajíce na něj ortele.</span> <span class="verse"><a name="16">16</a>Kterýmž jsem odpověděl, že není obyčej Římanům vydati člověka na smrt, prve nežli by ten, na kohož se žaloba děje, přítomné měl žalobníky a volnost k odpovídání na to, z čehož by byl obviňován.</span> <span class="verse"><a name="17">17</a>A protož když se byli sem sešli, hned beze všeho meškání, druhý den posadiv se na soudné stolici, rozkázal jsem přivésti toho muže.</span> <span class="verse"><a name="18">18</a>Jehožto žalobníci tu stojíce, z ničeho takového nevinili ho, čehož jsem já se domníval.</span> <span class="verse"><a name="19">19</a>Ale o nějaké otázky při tom svém náboženství měli s ním nesnáz, a o jakémsi Ježíšovi mrtvém, o kterémž jistil Pavel, že jest živ.</span> <span class="verse"><a name="20">20</a>Já pak maje tu při v pochybnosti, řekl jsem jemu, chtěl-li by jíti do Jeruzaléma, a tam o ty věci souzen býti.</span> <span class="verse"><a name="21">21</a>A když se on odvolal, aby byl chován k soudu Augustovu, kázal jsem ho hlídati, až bych jej poslal k císaři.</span> <span class="verse"><a name="22">22</a>Tedy Agrippa řekl k Festovi: Chtělť bych i já rád člověka toho slyšeti. A on řekl: Zítra ho uslyšíš.</span> <span class="verse"><a name="23">23</a>Nazejtří pak, když přišel Agrippa a Bernice s velikou slavou, a vešli na síň s hejtmany a s lidmi nejznamenitějšími města toho, k rozkázání Festovu přiveden jest Pavel.</span> <span class="verse"><a name="24">24</a>I řekl Festus: Králi Agrippo a všickni, kteříž jste tuto s námi, vidíte tohoto, za nějžto všecko množství Židů prosili mne, i v Jeruzalémě i zde, křičíce, že takový nemá více živ býti.</span> <span class="verse"><a name="25">25</a>Já pak shledav to, že nic hodného smrti neučinil, však když se sám k Augustovi odvolal, umínil jsem jej tam poslati.</span> <span class="verse"><a name="26">26</a>O němž, co bych jistého napsal pánu svému, nevím. Protož jsem jej teď přivedl před vás, a zvláště před tebe, králi Agrippo, abych vyptaje se, věděl, co psáti.</span> <span class="verse"><a name="27">27</a>Nebo zdá mi se to neslušné býti poslati vězně a pře jeho neoznámiti.</span> </p></div</div></div></body></html>