<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 18</strong></div><p><span class="verse"><a name="1">1</a>Potom pak Pavel vyšed z Atén, přišel do Korintu.</span> <span class="verse"><a name="2">2</a>A nalezl jednoho Žida, jménem Akvilu, jenž byl rodem z Pontu, kterýž nedávno byl přišel z Vlach, i s Priscillou manželku svou, (protože byl rozkázal Klaudius, aby všickni Židé z Říma vyšli), i přivinul se k nim.</span> <span class="verse"><a name="3">3</a>A že byl téhož řemesla jako oni, bydlil u nich a dělal; a bylo řemeslo jejich stany dělati.</span> <span class="verse"><a name="4">4</a>I hádal se v škole na každou sobotu a k získání přivodil i Židy i Řeky.</span> <span class="verse"><a name="5">5</a>A když přišli z Macedonie Sílas a Timoteus, rozněcoval se v duchu Pavel, osvědčuje Židům, že Ježíš jest Kristus.</span> <span class="verse"><a name="6">6</a>A když jemu oni odporovali a rouhali se, vyraziv prach z roucha svého, řekl k nim: Krev vaše budiž na hlavu vaši. Já čist jsa, hned půjdu ku pohanům.</span> <span class="verse"><a name="7">7</a>A jda odtud, všel do domu člověka jednoho, jménem Justa, ctitele Božího, kteréhož dům byl u samé školy.</span> <span class="verse"><a name="8">8</a>Krispus pak, kníže školy, uvěřil Pánu se vším domem svým, a mnozí z Korintských slyšíce, uvěřili a křtěni byli.</span> <span class="verse"><a name="9">9</a>I řekl Pán v noci u vidění Pavlovi: Neboj se, ale mluv a nemlč.</span> <span class="verse"><a name="10">10</a>Nebť já s tebou jsem, a žádnýť nesáhne na tebe, ať by zle učinil; nebo mnoho mám lidu v tomto městě.</span> <span class="verse"><a name="11">11</a>I byl tu půl druhého léta, káže jim slovo Boží.</span> <span class="verse"><a name="12">12</a>Když pak Gallio vladařem byl v Achaii, povstali jednomyslně Židé proti Pavlovi, a přivedli jej před soudnou stolici,</span> <span class="verse"><a name="13">13</a>Pravíce: Tento navodí lidi, aby proti Zákonu ctili Boha.</span> <span class="verse"><a name="14">14</a>A když Pavel měl již otevříti ústa, řekl Gallio k Židům: Ó Židé, jestliže by co nepravého stalo se, nebo nešlechetnost nějaká, slušně bych vás vyslyšel.</span> <span class="verse"><a name="15">15</a>Pakliť jsou jaké hádky o slovích a o jméních a Zákonu vašem, vy sami k tomu přihlédněte. Jáť toho soudce býti nechci.</span> <span class="verse"><a name="16">16</a>I odehnal je od soudné stolice.</span> <span class="verse"><a name="17">17</a>Tedy Řekové všickni, uchopivše Sostena, kníže školy Židovské, bili jej tu před soudnou stolicí, a Gallio na to nic nedbal.</span> <span class="verse"><a name="18">18</a>Pavel pak, pobyv tam ještě za mnoho dní, i rozžehnav se s bratřími, plavil se do Syrie, a s ním spolu Priscilla a Akvila, oholiv hlavu v Cenchreis; nebo byl učinil slib.</span> <span class="verse"><a name="19">19</a>I přišel do Efezu a nechal jich tu; sám pak všed do školy, hádal se s Židy.</span> <span class="verse"><a name="20">20</a>A když ho prosili, aby tu déle pobyl u nich, nepovolil.</span> <span class="verse"><a name="21">21</a>Ale požehnav jich, řekl: Musím já jistotně svátek ten, kterýž nastává, v Jeruzalémě slaviti, ale navrátím se k vám zase, bude-li vůle Boží. I bral se z Efezu.</span> <span class="verse"><a name="22">22</a>A přišed do Cesaree, vstoupil do Jeruzaléma, a pozdraviv církve, odtud šel do Antiochie.</span> <span class="verse"><a name="23">23</a>A pobyv tu za některý čas, odšel a procházel pořád Galatskou krajinu a Frygii, potvrzuje všech učedlníků.</span> <span class="verse"><a name="24">24</a>Žid pak nějaký, jménem Apollo, rodem z Alexandrie, muž výmluvný, přišel do Efezu, učený v Písmě.</span> <span class="verse"><a name="25">25</a>Ten byl počátečně naučen cestě Páně, a jsa vroucího ducha, horlivě mluvil a učil pilně těm věcem, kteréž jsou Páně, znaje toliko křest Janův.</span> <span class="verse"><a name="26">26</a>A ten počal směle a svobodně mluviti v škole. Kteréhož slyševše Priscilla a Akvila, přijali ho k sobě a dokonaleji vypravovali jemu o cestě Boží.</span> <span class="verse"><a name="27">27</a>A když chtěl jíti do Achaie, bratří napomenuvše ho, psali učedlníkům, aby jej přijali. Kterýžto když tam přišel, mnoho prospěl těm, kteříž uvěřili skrze milost Boží.</span> <span class="verse"><a name="28">28</a>Nebo náramně přemáhal Židy, zjevně přede všemi jim toho dokazuje z Písem, že Ježíš jest Kristus.</span> </p></div</div></div></body></html>