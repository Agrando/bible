<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/acts/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/acts">Acts</a> &gt <strong>Chapter 7</strong></div><p><span class="verse"><a name="1">1</a>Tedy řekl nejvyšší kněz: Jest-liž to tak?</span> <span class="verse"><a name="2">2</a>A on řekl: Muži bratří a otcové, slyšte. Bůh slávy ukázal se otci našemu Abrahamovi, když byl v Mezopotamii, prve než bydlil v Cháran.</span> <span class="verse"><a name="3">3</a>A řekl k němu: Vyjdi z země své a z příbuznosti své, a pojď do země, kterouž ukáži tobě.</span> <span class="verse"><a name="4">4</a>Tedy vyšel z země Kaldejské a bydlil v Cháran. A odtud, když umřel otec jeho, přestěhoval jej do země této, v kteréžto vy nyní bydlíte.</span> <span class="verse"><a name="5">5</a>A nedal jemu dědictví v ní, ani šlépěje nožné, ač byl jemu ji slíbil dáti k vladařství, i semeni jeho po něm, když ještě neměl dědice.</span> <span class="verse"><a name="6">6</a>Mluvil pak jemu Bůh takto: Budeť símě tvé pohostinu v zemi cizí, a bude v službu podrobeno, a zle s ním budou nakládati za čtyři sta let.</span> <span class="verse"><a name="7">7</a>Ale národ ten, jemuž sloužiti budou, já souditi budu, pravíť Bůh. A potom zase vyjdou, a sloužiti mi budou na tomto místě.</span> <span class="verse"><a name="8">8</a>I vydal jemu smlouvu obřízky. A tak on zplodil Izáka, a obřezal jej osmého dne, a Izák zplodil Jákoba, a Jákob</span> <span class="verse"><a name="9">9</a>A patriarchové v nenávisti měvše Jozefa, prodali jej do Egypta. Ale Bůh byl s ním,</span> <span class="verse"><a name="10">10</a>A vysvobodil ho ze všech úzkostí jeho, a dal jemu milost a moudrost před tváří faraona, krále Egyptského, takže ho učinil úředníkem nad Egyptem a nade vším domem svým.</span> <span class="verse"><a name="11">11</a>Potom přišel hlad na všecku zemi Egyptskou i Kananejskou, a soužení veliké, aniž měli pokrmů otcové naši.</span> <span class="verse"><a name="12">12</a>A uslyšev Jákob, že by obilé bylo v Egyptě, poslal tam otce naše nejprve.</span> <span class="verse"><a name="13">13</a>A když je poslal po druhé, poznán jest Jozef od bratří svých, a zjevena jest rodina Jozefova faraonovi.</span> <span class="verse"><a name="14">14</a>Tedy poslav Jozef posly, přistěhoval otce svého Jákoba, i všecku rodinu svou v osobách sedmdesáti a pěti.</span> <span class="verse"><a name="15">15</a>I vstoupil Jákob do Egypta, a tam umřel on i otcové naši.</span> <span class="verse"><a name="16">16</a>I přeneseni jsou do Sichem, a pochováni v hrobě, kterýž byl koupil Abraham za stříbro od synů Emorových, otce Sichemova.</span> <span class="verse"><a name="17">17</a>Když se pak přibližoval čas zaslíbení, o kterémž byl přisáhl Bůh Abrahamovi, rostl lid a množil se v Egyptě,</span> <span class="verse"><a name="18">18</a>Až vtom povstal jiný král, kterýž neznal Jozefa.</span> <span class="verse"><a name="19">19</a>Ten lstivě nakládaje s pokolením naším, trápil otce naše, takže musili vyhazovati nemluvňátka svá, aby se nerozplozovali.</span> <span class="verse"><a name="20">20</a>V tom času narodil se Mojžíš, a byl velmi krásný, kterýžto chován jest za tři měsíce v domu otce svého.</span> <span class="verse"><a name="21">21</a>A když vyložen byl na řeku, vzala jej dcera faraonova, a vychovala jej sobě za syna.</span> <span class="verse"><a name="22">22</a>I vyučen jest Mojžíš vší moudrosti Egyptské, a byl mocný v řečech i v skutcích.</span> <span class="verse"><a name="23">23</a>A když jemu bylo čtyřidceti let, vstoupilo na srdce jeho, aby navštívil bratří své, syny Izraelské.</span> <span class="verse"><a name="24">24</a>A uzřev jednoho, an bezpráví trpí, zastal ho a pomstil toho, kterýž bezpráví trpěl, zabiv Egyptského.</span> <span class="verse"><a name="25">25</a>Domníval se zajisté, že bratří jeho rozumějí tomu, že skrze ruku jeho chce jim dáti Bůh vysvobození, ale oni nerozuměli.</span> <span class="verse"><a name="26">26</a>Druhého pak dne ukázal se jim, když se vadili, i chtěl je v pokoj uvésti, řka: Muži, bratří jste, i proč křivdu činíte sobě vespolek?</span> <span class="verse"><a name="27">27</a>Ten pak, kterýž činil křivdu bližnímu svému, odehnal ho, řka: Kdo tě ustanovil knížetem a soudcím nad námi?</span> <span class="verse"><a name="28">28</a>Což ty mne chceš zamordovati, jako jsi včera zabil Egyptského?</span> <span class="verse"><a name="29">29</a>I utekl Mojžíš pro ta slova a bydlil pohostinu v zemi Madianské, a tam zplodil dva syny.</span> <span class="verse"><a name="30">30</a>A když se vyplnilo let čtyřidceti, ukázal se jemu na poušti hory Sinai anděl Páně, v plameni ohně ve kři.</span> <span class="verse"><a name="31">31</a>A Mojžíš uzřev to, divil se tomu vidění. A když blíže přistoupil, aby to pilněji spatřil, stal se k němu hlas Páně:</span> <span class="verse"><a name="32">32</a>Jáť jsem Bůh otců tvých, Bůh Abrahamův a Bůh Izákův a Bůh Jákobův. I zhroziv se Mojžíš, neodvážil se patřiti.</span> <span class="verse"><a name="33">33</a>I řekl jemu Pán: Zzuj obuv s noh svých; nebo místo, na kterémž stojíš, země svatá jest.</span> <span class="verse"><a name="34">34</a>Viděl jsem, viděl trápení lidu svého, kterýž jest v Egyptě, a vzdychání jejich uslyšel jsem a sstoupil jsem, abych je vysvobodil. Protož nyní pojď, pošli tě do Egypta.</span> <span class="verse"><a name="35">35</a>Toho Mojžíše, kteréhož se odepřeli, řkouce: Kdo tě ustanovil knížetem a soudcí? tohoť jest Bůh kníže a vysvoboditele poslal, skrze ruku anděla, kterýž se jemu ukázal ve kři.</span> <span class="verse"><a name="36">36</a>A ten je vyvedl, čině divy a zázraky v zemi Egyptské a na moři Červeném, i na poušti za čtyřidceti let.</span> <span class="verse"><a name="37">37</a>Toť jest ten Mojžíš, kterýž řekl synům Izraelským: Proroka vám vzbudí Pán Bůh váš z bratří vašich, podobně jako mne, toho poslouchejte.</span> <span class="verse"><a name="38">38</a>Onť jest, kterýž byl mezi lidem na poušti s andělem, kterýž mluvíval k němu na hoře Sinai, i s otci našimi, kterýž přijal slova živá, aby je nám vydal.</span> <span class="verse"><a name="39">39</a>Jehož nechtěli poslušni býti otcové naši, ale zavrhli jej, a odvrátili se srdci svými do Egypta,</span> <span class="verse"><a name="40">40</a>Řkouce k Aronovi: Učiň nám bohy, kteříž by šli před námi; nebo Mojžíšovi tomu, kterýž nás vyvedl z země Egyptské, nevíme, co se přihodilo.</span> <span class="verse"><a name="41">41</a>I udělali v těch dnech tele, a obětovali oběti modle, a veselili se v díle rukou svých.</span> <span class="verse"><a name="42">42</a>I odvrátil se od nich Bůh, a vydal je, aby sloužili vojsku nebeskému, jakož napsáno jest v knihách Prorockých: Zdaliž jste mi oběti aneb dary obětovali za čtyřidceti let na poušti, dome Izraelský?</span> <span class="verse"><a name="43">43</a>Nýbrž nosili jste stánek modly Moloch, a hvězdu boha vašeho Remfan, ta podobenství, kteráž jste zdělali sobě, abyste se jim klaněli. Protož přestěhuji vás za Babylon.</span> <span class="verse"><a name="44">44</a>Stánek svědectví měli jsou otcové naši na poušti, jakož byl nařídil ten, jenž řekl Mojžíšovi, aby jej udělal, podle způsobu toho, kterýž byl viděl.</span> <span class="verse"><a name="45">45</a>Kterýžto přijavše otcové naši, vnesli jej s Jozue tam, kdež bylo prve vladařství pohanů, kteréž vyhnal Bůh od tváři otců našich, až do dnů Davida.</span> <span class="verse"><a name="46">46</a>Jenž nalezl milost před obličejem Božím, a prosil, aby nalezl stánek Bohu Jákobovu.</span> <span class="verse"><a name="47">47</a>Šalomoun pak udělal jemu dům.</span> <span class="verse"><a name="48">48</a>Ale Nejvyšší nebydlí v domích rukou udělaných, jakož dí prorok:</span> <span class="verse"><a name="49">49</a>Nebe jest mi stolice a země podnož noh mých, i jakýž mi tedy dům uděláte? praví Pán. Anebo jaké jest místo odpočívání mého?</span> <span class="verse"><a name="50">50</a>Zdaliž ruka má všeho toho neučinila?</span> <span class="verse"><a name="51">51</a>Tvrdošijní a neobřezaného srdce i uší, vy jste se vždycky Duchu svatému protivili, jakož otcové vaši, takž i vy.</span> <span class="verse"><a name="52">52</a>Kterému z proroků otcové vaši se neprotivili? Zmordovali zajisté ty, jenž předzvěstovali příchod spravedlivého tohoto, jehožto vy nyní zrádci a vražedníci jste.</span> <span class="verse"><a name="53">53</a>Kteříž jste vzali Zákon působením andělským, a neostříhali jste ho.</span> <span class="verse"><a name="54">54</a>Tedy slyšíce to, rozzlobili se v srdcích svých a škřipěli zuby na něho.</span> <span class="verse"><a name="55">55</a>On pak pln jsa Ducha svatého, pohleděv do nebe, uzřel slávu Boží a Ježíše stojícího na pravici Boží.</span> <span class="verse"><a name="56">56</a>I řekl: Aj, vidím nebesa otevřená a Syna člověka stojícího na pravici Boží.</span> <span class="verse"><a name="57">57</a>A oni zkřikše hlasem velikým, zacpali uši své, a obořili se jednomyslně na něj.</span> <span class="verse"><a name="58">58</a>A vyvedše jej z města, kamenovali ho. A svědkové složili roucha svá u noh mládence, kterýž sloul Saul.</span> <span class="verse"><a name="59">59</a>I kamenovali Štěpána vzývajícího Boha a řkoucího: Pane Ježíši, přijmi ducha mého.</span> <span class="verse"><a name="60">60</a>A poklek na kolena, zvolal hlasem velikým: Pane, nepokládej jim toho za hřích. A to pověděv, usnul v Pánu.</span> </p></div</div></div></body></html>