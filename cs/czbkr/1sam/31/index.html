<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1sam/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1sam">1 Samuel</a> &gt <strong>Chapter 31</strong></div><p><span class="verse"><a name="1">1</a>A tak potýkali se Filistinští s Izraelem. Muži pak Izraelští utíkali před Filistinskými a padli, zbiti jsouce na hoře Gelboe.</span> <span class="verse"><a name="2">2</a>I stihali Filistinští Saule a syny jeho, a zabili Filistinští Jonatu a Abinadaba a Melchisua, syny Saulovy.</span> <span class="verse"><a name="3">3</a>Když se pak zsilila bitva proti Saulovi, trefili na něj střelci, muži s luky; i postřelen jest velmi od těch střelců.</span> <span class="verse"><a name="4">4</a>I řekl Saul oděnci svému: Vytrhni meč svůj a probodni mne jím, aby přijdouce ti neobřezanci, neprobodli mne, a neučinili sobě ze mne posměchu. Ale nechtěl oděnec jeho, nebo se bál velmi. A pochytiv Saul meč, nalehl na něj.</span> <span class="verse"><a name="5">5</a>Tedy vida oděnec jeho, že umřel Saul, nalehl i on na meč svůj a umřel s ním.</span> <span class="verse"><a name="6">6</a>A tak umřel Saul a tři synové jeho, a oděnec jeho, ano i všickni muži jeho v ten den spolu.</span> <span class="verse"><a name="7">7</a>Když pak uzřeli synové Izraelští, kteříž bydlili za tím údolím, a kteříž bydlili za Jordánem, že zutíkali muži Izraelští, nadto že Saul i synové jeho zahynuli, opustivše města, také utíkali. I přišli Filistinští a bydlili v nich.</span> <span class="verse"><a name="8">8</a>A když bylo nazejtří, přišli Filistinští, aby zloupili pobité; i nalezli Saule a tři syny jeho ležící na hoře Gelboe.</span> <span class="verse"><a name="9">9</a>I sťali hlavu jeho a svlékli odění jeho, a poslali po zemi Filistinské vůkol, aby to ohlášeno bylo v chrámě modl jejich i lidu.</span> <span class="verse"><a name="10">10</a>I složili odění jeho v chrámě Astarot, tělo pak jeho přibili na zdi Betsan.</span> <span class="verse"><a name="11">11</a>Tedy uslyšavše o tom obyvatelé Jábes Galád, co učinili Filistinští Saulovi,</span> <span class="verse"><a name="12">12</a>Zdvihli se všickni muži silní, a jdouce celou noc, sňali tělo Saulovo i těla synů jeho se zdi Betsanské; a když se navrátili do Jábes, spálili je tam.</span> <span class="verse"><a name="13">13</a>A vzavše kosti jejich, pochovali je pod stromem v Jábes, a postili se sedm dní.</span> </p></div</div></div></body></html>