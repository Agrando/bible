<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1sam/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1sam">1 Samuel</a> &gt <strong>Chapter 18</strong></div><p><span class="verse"><a name="1">1</a>I stalo se, že když přestal mluviti k Saulovi, duše Jonatova spojila se s duší Davidovou, tak že ho zamiloval Jonata jako sebe samého.</span> <span class="verse"><a name="2">2</a>A tak Saul vzal jej k sobě toho dne, a nedopustil mu navrátiti se do domu otce jeho.</span> <span class="verse"><a name="3">3</a>I učinil Jonata s Davidem smlouvu, proto že ho miloval jako duši svou.</span> <span class="verse"><a name="4">4</a>A složiv Jonata s sebe plášť, kterýmž byl odín, dal jej Davidovi, i roucho své, až do meče svého, a až do lučiště svého, i do pasu svého.</span> <span class="verse"><a name="5">5</a>Vycházel pak David, k čemuž ho koli posílal Saul, opatrně sobě počínaje. I ustanovil ho Saul nad vojáky, a líbil se všemu lidu, též i služebníkům Saulovým.</span> <span class="verse"><a name="6">6</a>Stalo se pak, když se oni domů brali, a David též se navracoval od zabití Filistinského, že vyšly ženy z každého města Izraelského, zpívajíce a plésajíce, vstříc Saulovi králi s bubny, s veselím a s husličkami.</span> <span class="verse"><a name="7">7</a>A prozpěvovaly jedny po druhých ženy ty, hrajíce, a řekly: Porazilť jest Saul svůj tisíc, ale David svých deset tisíců.</span> <span class="verse"><a name="8">8</a>I rozhněval se Saul náramně, nebo nelíbila se mu ta řeč. Pročež řekl: Dali Davidovi deset tisíc, a mně dali toliko tisíc. Co mu ještě přes to přivlastní, leč království?</span> <span class="verse"><a name="9">9</a>Protož Saul zlobivě hleděl na Davida od toho dne i vždycky.</span> <span class="verse"><a name="10">10</a>Stalo se pak druhého dne, že duch Boží zlý napadl Saule, a prorokoval u prostřed domu svého, a David hral rukou svou jako i jindy vždycky. Saul pak měl kopí v ruce své.</span> <span class="verse"><a name="11">11</a>I vyhodil Saul kopí,řka: Prohodím Davida až do stěny. Ale David uhnul se jemu po dvakrát.</span> <span class="verse"><a name="12">12</a>A bál se Saul Davida, proto že Hospodin byl s ním, a od Saule odstoupil.</span> <span class="verse"><a name="13">13</a>Protož vybyl ho Saul od sebe, a učinil jej sobě hejtmanem nad tisíci; kterýžto vycházel i vcházel před lidem.</span> <span class="verse"><a name="14">14</a>David pak ve všech cestách svých opatrně sobě počínal, nebo Hospodin byl s ním.</span> <span class="verse"><a name="15">15</a>A když to viděl Saul, že sobě velmi opatrně počíná, bál se ho.</span> <span class="verse"><a name="16">16</a>Ale všecken Izrael i Juda miloval Davida, nebo vycházel i vcházel před nimi.</span> <span class="verse"><a name="17">17</a>Tedy řekl Saul Davidovi: Aj, dceru svou starší Merob dámť za manželku, toliko mi buď muž silný, a veď boje Hospodinovy. (Saul pak myslil: Nechť neschází od mé ruky, ale od ruky Filistinských.)</span> <span class="verse"><a name="18">18</a>I řekl David Saulovi: Kdo jsem já, a jakýž jest rod můj a čeled otce mého v Izraeli, abych byl zetěm královým?</span> <span class="verse"><a name="19">19</a>I stalo se, že když již Merob dcera Saulova měla dána býti Davidovi, dána jest Adrielovi Molatitskému za manželku.</span> <span class="verse"><a name="20">20</a>Milovala pak Míkol dcera Saulova Davida; což když oznámili Saulovi, líbilo se to jemu.</span> <span class="verse"><a name="21">21</a>(Nebo řekl Saul: Dámť mu ji, aby mu byla osídlem, a aby proti němu byla ruka Filistinských.) A tak řekl Saul Davidovi: Po této druhé budeš mi již zetěm.</span> <span class="verse"><a name="22">22</a>I rozkázal Saul služebníkům svým: Mluvte k Davidovi tajně, řkouce: Aj, libuje tě sobě král, a všickni služebníci jeho laskavi jsou na tebe; nyní tedy budiž zetěm královým.</span> <span class="verse"><a name="23">23</a>A když mluvili služebníci Saulovi v uši Davidovy slova ta, odpověděl David: Zdaliž se vám malá věc zdá, býti zetěm královým? A já jsem člověk chudý a opovržený.</span> <span class="verse"><a name="24">24</a>Tedy služebníci Saulovi oznámili jemu, řkouce: Taková slova mluvil David.</span> <span class="verse"><a name="25">25</a>I řekl Saul: Takto rcete Davidovi: Není žádostiv král věna, toliko sto obřízek Filistinských, aby byla pomsta nad nepřátely královskými. (Saul pak to obmýšlel, aby David upadl v ruku Filistinských.)</span> <span class="verse"><a name="26">26</a>Protož oznámili služebníci jeho Davidovi slova ta, a líbilo se to Davidovi, aby byl zetěm královým. Ještě se pak nebyli vyplnili dnové ti,</span> <span class="verse"><a name="27">27</a>Když vstav David, odšel, on i muži jeho, a zbil z Filistinských dvě stě mužů, jejichž obřízky přinesl David, a z úplna je dali králi, aby byl zetěm královým. I dal jemu Saul Míkol dceru svou za manželku.</span> <span class="verse"><a name="28">28</a>A vida Saul, nýbrž zkušené maje, že jest Hospodin s Davidem, a že Míkol dcera jeho miluje ho,</span> <span class="verse"><a name="29">29</a>Ještě tím více Saul obával se Davida. I byl Saul nepřítelem Davidovým po všecky dny.</span> <span class="verse"><a name="30">30</a>Vtrhovali pak do země knížata Filistinská; i bývalo, že kdyžkoli vycházeli, opatrněji sobě počínal David proti nim nade všecky služebníky Saulovy, pročež i jméno jeho bylo velmi slavné.</span> </p></div</div></div></body></html>