<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1sam/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1sam">1 Samuel</a> &gt <strong>Chapter 8</strong></div><p><span class="verse"><a name="1">1</a>Když se pak zstaral Samuel, ustanovil syny své za soudce v Izraeli.</span> <span class="verse"><a name="2">2</a>A bylo jméno syna jeho prvorozeného Joel, a jméno druhého Abia; ti byli soudcové v Bersabé.</span> <span class="verse"><a name="3">3</a>Nechodili pak synové jeho po cestách jeho, ale uchýlili se po lakomství, a berouce dary, převraceli soud.</span> <span class="verse"><a name="4">4</a>Shromáždili se tedy všickni starší Izraelští, a přišli k Samuelovi do Ramata.</span> <span class="verse"><a name="5">5</a>A řekli jemu: Aj, tys se již zstaral, a synové tvoji nechodí po cestách tvých; protož nyní ustanov nám krále, aby soudil nás, jakož jest u všech národů.</span> <span class="verse"><a name="6">6</a>I nelíbila se ta řeč Samuelovi, že řekli: Dej nám krále, aby nás soudil. Protož modlil se Samuel Hospodinu.</span> <span class="verse"><a name="7">7</a>Tedy řekl Hospodin Samuelovi: Uposlechni hlasu lidu ve všem, což mluví tobě; nebo ne tebouť jsou pohrdli, ale mnou pohrdli, abych nekraloval nad nimi.</span> <span class="verse"><a name="8">8</a>Podlé všech skutků těch, kteréž činili od onoho dne, v němž jsem je vyvedl z Egypta až do tohoto dne, kdyžto opustili mne, a sloužili bohům cizím, takť oni činí i tobě.</span> <span class="verse"><a name="9">9</a>Protož nyní uposlechni hlasu jejich, a však nejprv osvědč pilně před nimi, a oznam jim obyčej krále, kterýž nad nimi kralovati bude.</span> <span class="verse"><a name="10">10</a>I mluvil Samuel všecky řeči Hospodinovy k lidu, kteříž krále žádali od něho.</span> <span class="verse"><a name="11">11</a>A řekl: Tento bude obyčej krále, kterýž kralovati bude nad vámi: Bráti bude syny vaše, a dá je k vozům svým, a zdělá sobě z nich jezdce, a běhati budou před vozem jeho.</span> <span class="verse"><a name="12">12</a>Také ustanoví je sobě za hejtmany nad tisíci a za padesátníky, a aby jemu orali rolí jeho, a žali obilé jeho, též aby jemu dělali nástroje válečné a přípravy k vozům jeho.</span> <span class="verse"><a name="13">13</a>Dcery také vaše bráti bude, aby dělaly masti, a byly kuchařky a pekařky.</span> <span class="verse"><a name="14">14</a>Nadto pole vaše a vinice vaše, i olivoví vaše nejvýbornější pobéře a rozdá služebníkům svým.</span> <span class="verse"><a name="15">15</a>Také z toho, což vsejete, a z vinic vašich desátky bráti bude, a dá komorníkům a služebníkům svým.</span> <span class="verse"><a name="16">16</a>Též služebníky vaše a děvky vaše, a mládence vaše nejzpůsobnější, i osly vaše vezme, aby jimi dělal dílo své.</span> <span class="verse"><a name="17">17</a>Z stád vašich desátky bráti bude, a vy budete jemu za služebníky.</span> <span class="verse"><a name="18">18</a>I budete volati v ten den příčinou krále vašeho, kteréhož byste sobě vyvolili, a nevyslyší vás Hospodin dne toho.</span> <span class="verse"><a name="19">19</a>Nechtěl však lid uposlechnouti řeči Samuelovy, a řekli: Nikoli, ale král bude nad námi,</span> <span class="verse"><a name="20">20</a>Abychom i my také byli, jako všickni jiní národové, a souditi nás bude král náš, a vycházeje před námi, bojovati bude za nás.</span> <span class="verse"><a name="21">21</a>Vyslyšev tedy Samuel všecka slova lidu, oznámil je Hospodinu.</span> <span class="verse"><a name="22">22</a>I řekl Hospodin Samuelovi: Uposlechni hlasu jejich, a ustanov jim krále. Protož řekl Samuel mužům Izraelským: Jdětež jeden každý do města svého.</span> </p></div</div></div></body></html>