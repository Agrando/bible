<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 32</strong></div><p><span class="verse"><a name="1">1</a>Aj, v spravedlnosti kralovati bude král, a knížata v soudu panovati budou.</span> <span class="verse"><a name="2">2</a>Nebo bude muž ten jako skrýše před větrem, a schrana před přívalem, jako potokové vod na místě suchém, jako stín skály veliké v zemi vyprahlé.</span> <span class="verse"><a name="3">3</a>A oči vidoucích nebudou blíkati, a uši slyšících pozorovati budou.</span> <span class="verse"><a name="4">4</a>Pročež srdce bláznů nabude umění, a jazyk zajikavých prostranně a světle mluviti bude.</span> <span class="verse"><a name="5">5</a>Nebudeť více nazýván nešlechetný šlechetným, a skrbný nebude slouti štědrým.</span> <span class="verse"><a name="6">6</a>Proto že nešlechetný o nešlechetnosti mluví, a srdce jeho skládá nepravost, jak by provodil ošemetnost, a mluvil proti Hospodinu scestné věci, jak by znuzil duši lačného, a nápoj žíznivému odjal.</span> <span class="verse"><a name="7">7</a>Také i usilování skrbného jsou škodlivá; nebo nešlechetnosti obmýšlí, jak by k záhubě přivedl ponížené slovy lživými, a mluvil proti nuznému před soudem.</span> <span class="verse"><a name="8">8</a>Ješto šlechetný obmýšlí šlechetné věci, a takovýť při tom, což šlechetného jest, státi bude.</span> <span class="verse"><a name="9">9</a>Ženy lhostejné, vstaňte, slyšte hlas můj; dcery bezpečně sobě počínající, ušima pozorujte řeči mé.</span> <span class="verse"><a name="10">10</a>Za mnohé dny a léta vichrovány budete, ó vy v bezpečnosti bydlící; nebo přestane vinobraní, a klizení úrod nepřijde.</span> <span class="verse"><a name="11">11</a>Třestež se strachem, ó lhostejné, pohnětež se, bezpečně sobě počínající; svlecte se, a obnažte se, a přepašte se po bedrách.</span> <span class="verse"><a name="12">12</a>Kvílíce nad prsy, nad poli výbornými a nad kmeny úrodnými.</span> <span class="verse"><a name="13">13</a>Na zemi lidu mého trní a hloží vzejde, anobrž na všech domích veselých a městě plésajícím.</span> <span class="verse"><a name="14">14</a>Nebo rozkošný palác opuštěn bude, hluk města přestane, hrad vysoký a věže obráceny budou v jeskyně na věčnost, k radosti divokým oslům, a ku pastvišti stádům.</span> <span class="verse"><a name="15">15</a>Dokudž nebude vylit na nás duch s výsosti, a nebude obrácena poušť v pole úrodné, a pole úrodné za les počítáno.</span> <span class="verse"><a name="16">16</a>I bude na poušti soud bydliti, a spravedlnost na poli úrodném přebývati.</span> <span class="verse"><a name="17">17</a>A zjeví se skutek spravedlnosti, pokoj, ovoce, pravím, spravedlnosti, pokoj a bezpečnost až na věky.</span> <span class="verse"><a name="18">18</a>Nebo bydliti bude lid můj v obydlí pokojném, totiž v příbytcích nejbezpečnějších a v odpočívání nejpokojnějším,</span> <span class="verse"><a name="19">19</a>Byť pak i krupobití spadlo na les, a velmi sníženo bylo město.</span> <span class="verse"><a name="20">20</a>Blaze vám, kteříž sejete na všelikých místech úrodných, vypouštějíc tam vola i osla.</span> </p></div</div></div></body></html>