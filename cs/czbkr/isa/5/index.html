<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 5</strong></div><p><span class="verse"><a name="1">1</a>Zpívati již budu milému svému píseň milého svého o vinici jeho: Vinici má milý můj na vrchu úrodném.</span> <span class="verse"><a name="2">2</a>Kterouž ohradil, a kamení z ní vybral, a vysadil ji vinným kmenem výborným, a ustavěl věži u prostřed ní, také i pres udělal v ní, a očekával, aby nesla hrozny, ale vydala plané víno.</span> <span class="verse"><a name="3">3</a>Nyní tedy, obyvatelé Jeruzalémští a muži Judští, suďte medle mezi mnou a vinicí mou.</span> <span class="verse"><a name="4">4</a>Což ještě činěno býti mělo vinici mé, ješto bych jí neučinil? Proč, když jsem očekával, aby nesla hrozny, plodila plané víno?</span> <span class="verse"><a name="5">5</a>A protož oznámím vám, co já učiním vinici své: Odejmu plot její, a přijde na spuštění; rozbořím hradbu její, i přijde na pošlapání.</span> <span class="verse"><a name="6">6</a>Zapustím ji, nebude řezána, ani kopána, i vzroste na ní bodláčí a trní; oblakům také zapovím, aby nevydávali více na ni deště.</span> <span class="verse"><a name="7">7</a>Vinice zajisté Hospodina zástupů dům Izraelský jest, a muži Judští révové milí jemu. Očekával pak soudu, a aj, nátisk; spravedlnosti, a aj, křik.</span> <span class="verse"><a name="8">8</a>Běda vám, kteříž připojujete dům k domu, a pole s polem spojujete, tak že místa jiným není, jako byste sami rozsazeni byli k přebývání u prostřed země.</span> <span class="verse"><a name="9">9</a>V uši mé řekl Hospodin zástupů: Jistě žeť domové mnozí zpustnou, velicí a krásní bez obyvatele budou.</span> <span class="verse"><a name="10">10</a>Nadto deset dílců viničných vydá láhvici jednu, a semena chomer vydá efi.</span> <span class="verse"><a name="11">11</a>Běda těm, kteříž ráno vstávajíce, chodí po opilství, a trvají při tom do večera, až je víno i rozpaluje.</span> <span class="verse"><a name="12">12</a>A harfa, loutna a buben, a píšťalka,a víno bývá na hodech jejich; na skutky pak Hospodinovy nehledí, a díla rukou jeho nespatřují.</span> <span class="verse"><a name="13">13</a>Protož v zajetí půjde lid můj, nebo jest bez umění; a slavní jeho budou hladovití, a množství jeho žízní usvadne.</span> <span class="verse"><a name="14">14</a>Pročež rozšířilo i peklo hrdlo své, a rozedřelo nad míru ústa svá, i sstoupí do něho slavní její a množství její, i hluk její, i ti, kteříž se veselí v ní.</span> <span class="verse"><a name="15">15</a>A tak sehnut bude člověk, a ponížen muž, a oči pyšných sníženy budou,</span> <span class="verse"><a name="16">16</a>Hospodin pak zástupů vyvýšen bude v soudu, a Bůh silný a svatý ukáže se svatý v spravedlnosti.</span> <span class="verse"><a name="17">17</a>I pásti se budou beránkové podlé obyčeje svého, a ostatky těch tučných, navrátíce se, jísti budou.</span> <span class="verse"><a name="18">18</a>Běda těm, kteříž táhnou nepravost za provazy marnosti, a jako provazem u vozu hřích;</span> <span class="verse"><a name="19">19</a>Kteříž říkají: Nechať pospíší, a nemešká dílem svým, abychom viděli, a nechať se přiblíží, a přijde rada toho Svatého Izraelského, abychom zvěděli.</span> <span class="verse"><a name="20">20</a>Běda těm, kteříž říkají zlému dobré, a dobrému zlé, kladouce tmu za světlo, a světlo za tmu, pokládajíce hořké za sladké, a sladké za hořké.</span> <span class="verse"><a name="21">21</a>Běda těm, kteříž jsou moudří sami u sebe, a vedlé zdání svého opatrní.</span> <span class="verse"><a name="22">22</a>Běda těm, kteříž jsou silní ku pití vína, a muži udatní k smíšení nápoje opojného;</span> <span class="verse"><a name="23">23</a>Kteříž ospravedlňují bezbožného pro dary, spravedlnost pak spravedlivých odjímají od nich.</span> <span class="verse"><a name="24">24</a>Z té příčiny, jakož plamen ohně zžírá strniště, a plevy plamen v nic obrací, tak kořen jejich bude jako shnilina, a květ jejich jako prach vzejde; nebo zavrhli zákon Hospodina zástupů, a řečí svatého Izraelského pohrdli.</span> <span class="verse"><a name="25">25</a>Pročež rozpáliv se prchlivostí Hospodin na lid svůj, a vztáh ruku svou na něj, porazil jej, tak že se hory zatřásly, a těla mrtvá jejich jako hnůj u prostřed ulic. V tom však ve všem neodvrátila se prchlivost jeho, ale předce ruka jeho jest vztažená.</span> <span class="verse"><a name="26">26</a>Nebo vyzdvihne korouhev národu dalekému, a zahvízdne naň od končin země, a aj, rychle a prudce přijde.</span> <span class="verse"><a name="27">27</a>Žádného ustalého ani klesajícího nebude mezi nimi; nebude dřímati ani spáti, aniž se rozepne pás bedr jeho, aniž se strhá řemen obuví jeho.</span> <span class="verse"><a name="28">28</a>Střely jeho ostré, a všecka lučiště jeho natažená; kopyta koňů jeho jako škřemen souzena budou, a kola jeho jako vichřice.</span> <span class="verse"><a name="29">29</a>Řvání jeho jako řvání lva, a řváti bude jako lvíčata; a mumlati bude, a pochytí loupež a uteče, aniž bude, kdo by vydřel.</span> <span class="verse"><a name="30">30</a>A zvučeti bude nad ním v ten den, jako zvučí moře. Tehdy pohledíme na zemi, a aj, mrákota a úzkost; nebo se i světlo zatmí při pohubení jejím.</span> </p></div</div></div></body></html>