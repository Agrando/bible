<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 38</strong></div><p><span class="verse"><a name="1">1</a>V těch dnech roznemohl se Ezechiáš až k smrti. I přišel k němu Izaiáš syn Amosův, prorok, a řekl jemu: Toto praví Hospodin: Zřeď dům svůj, nebo umřeš, a nebudeš živ.</span> <span class="verse"><a name="2">2</a>I obrátil Ezechiáš tvář svou k stěně, a modlil se Hospodinu.</span> <span class="verse"><a name="3">3</a>A řekl: Prosím, ó Hospodine, rozpomeň se nyní, že jsem stále chodil před tebou v pravdě a v srdci upřímém, a že jsem to činil, což dobrého jest před očima tvýma. I plakal Ezechiáš pláčem velikým.</span> <span class="verse"><a name="4">4</a>Tedy stalo se slovo Hospodinovo k Izaiášovi, řkoucí:</span> <span class="verse"><a name="5">5</a>Jdi a rci Ezechiášovi: Toto praví Hospodin Bůh Davida otce tvého: Slyšelť jsem modlitbu tvou, viděl jsem slzy tvé; aj, já přidám ke dnům tvým patnácte let.</span> <span class="verse"><a name="6">6</a>A z ruky krále Assyrského vysvobodím tě i město toto, a chrániti budu města tohoto.</span> <span class="verse"><a name="7">7</a>A toto budeš míti znamení od Hospodina, že Hospodin učiní věc tuto, kterouž mluvil:</span> <span class="verse"><a name="8">8</a>Aj, já navrátím zpátkem stín po stupních, po nichž sešel na hodinách slunečných Achasových, o deset stupňů. I navrátilo se slunce o deset stupňů, po týchž stupních, po nichž bylo sešlo.</span> <span class="verse"><a name="9">9</a>Zapsání Ezechiáše krále Judského, když nemocen byl, a ozdravěl po nemoci své:</span> <span class="verse"><a name="10">10</a>Jáť jsem byl řekl v přestřižení dnů svých, že vejdu do bran hrobu, zbaven budu ostatku let svých.</span> <span class="verse"><a name="11">11</a>Řekl jsem byl, že neuzřím Hospodina, Hospodina v zemi živých, nebudu vídati člověka více mezi přebývajícími na světě.</span> <span class="verse"><a name="12">12</a>Přebývání mé pomíjí, a stěhuje se ode mne jako stánek pastýřský; přestřihl jsem jako tkadlec život svůj, od třísní odřeže mne. Dnes dříve než noc přijde, učiníš mi konec.</span> <span class="verse"><a name="13">13</a>Předkládal jsem sobě v jitře, že jako lev tak potře všecky kosti mé, dnes dříve než noc přijde, že mi učiníš konec.</span> <span class="verse"><a name="14">14</a>Jako řeřáb a vlaštovice pištěl jsem, lkal jsem jako holubice, oči mé zhůru pozdvižené byly. Pane, násilé trpím, ó prodliž mi života.</span> <span class="verse"><a name="15">15</a>Ale coť mám více mluviti? I předpověděl mi, i učinil, že živ pobudu mimo všecka léta svá po hořkosti duše své.</span> <span class="verse"><a name="16">16</a>Pane, kdo po nich i v nich živi budou, všechněm znám bude život dýchání mého, žes mi zdraví navrátil, a mne při životu zachoval.</span> <span class="verse"><a name="17">17</a>Aj, v čas pokoje potkala mne byla hořkost nejhořčejší, ale tobě zalíbilo se vytrhnouti duši mou z propasti zkažení, proto že jsi zavrhl za hřbet svůj všecky hříchy mé.</span> <span class="verse"><a name="18">18</a>Nebo ne hrob oslavuje tebe, ani smrt tě chválí, aniž očekávají ti, jenž do jámy sstupují, pravdy tvé.</span> <span class="verse"><a name="19">19</a>Ale živý, živý, tenť oslavovati bude tebe, jako já dnes, a otec synům v známost uvodí pravdu tvou.</span> <span class="verse"><a name="20">20</a>Hospodin vysvobodil mne, a protož písně mé zpívati budeme po všecky dny života našeho v domě Hospodinově.</span> <span class="verse"><a name="21">21</a>Řekl pak byl Izaiáš: Nechať vezmou hrudu suchých fíků, a přiloží na vřed, a zdráv bude.</span> <span class="verse"><a name="22">22</a>I řekl byl Ezechiáš: Jaké jest znamení, že vstoupím do domu Hospodinova?</span> </p></div</div></div></body></html>