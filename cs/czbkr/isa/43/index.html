<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 43</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/43"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 43</strong></div><p><span class="verse"><a name="1">1</a>Ale nyní takto praví Hospodin stvořitel tvůj, ó Jákobe, a učinitel tvůj, ó Izraeli: Neboj se, nebo vykoupil jsem tě, a povolal jsem tě jménem tvým. Můj jsi ty.</span> <span class="verse"><a name="2">2</a>Když půjdeš přes vody, s tebou budu, pakli přes řeky, nepřikvačí tě; půjdeš-li přes oheň, nespálíš se, aniž plamen chytí se tebe.</span> <span class="verse"><a name="3">3</a>Nebo já Hospodin Bůh tvůj, Svatý Izraelský, jsem spasitel tvůj. Dal jsem na výplatu za tebe Egypt, zemi Mouřenínskou a Sábu místo tebe.</span> <span class="verse"><a name="4">4</a>Hned jakž jsi drahým učiněn před očima mýma, zveleben jsi, a já jsem tě miloval; protož dal jsem lidi za tebe, a národy za život tvůj.</span> <span class="verse"><a name="5">5</a>Nebojž se, nebo já s tebou jsem. Od východu zase přivedu símě tvé, a od západu shromáždím tě.</span> <span class="verse"><a name="6">6</a>Dím půlnoční straně: Navrať, a polední: Nezbraňuj. Přiveď zase syny mé zdaleka, a dcery mé od končin země,</span> <span class="verse"><a name="7">7</a>Každého toho, jenž se nazývá jménem mým, a kteréhož jsem k slávě své stvořil, jejž jsem sformoval, a kteréhož jsem učinil.</span> <span class="verse"><a name="8">8</a>Vyveď lid slepý, kterýž již má oči, a hluché, kteříž již mají uši.</span> <span class="verse"><a name="9">9</a>Všickni národové nechať se spolu shromáždí, a sberou se lidé. Kdo jest mezi nimi, ješto by to zvěstoval, a to, což se předně státi má, aby oznámil nám? Nechť vystaví svědky své, a spravedlivi budou, aneb ať slyší, a řeknou: Pravdať jest.</span> <span class="verse"><a name="10">10</a>Vy svědkové moji jste, praví Hospodin, a služebník můj, kteréhož jsem vyvolil, tak že můžete věděti, a mně věřiti, i rozuměti, že já jsem, a že přede mnou nebyl sformován Bůh silný, aniž po mně bude.</span> <span class="verse"><a name="11">11</a>Já, já jsem Hospodin, a žádného není kromě mne spasitele.</span> <span class="verse"><a name="12">12</a>Já oznamuji, i vysvobozuji, jakž předpovídám, a ne někdo mezi vámi z cizích bohů, a vy mi toho svědkové jste, praví Hospodin, že já Bůh silný jsem.</span> <span class="verse"><a name="13">13</a>Ještě prvé nežli den byl, já jsem, a není žádného, kdož by vytrhl z ruky mé. Když co dělám, kdo ji odvrátí?</span> <span class="verse"><a name="14">14</a>Takto praví Hospodin vykupitel váš, Svatý Izraelský: Pro vás pošli do Babylona, a sházím závory všecky, i Kaldejské s lodimi veselými jejich.</span> <span class="verse"><a name="15">15</a>Já jsem Hospodin svatý váš, stvořitel Izraele, král váš.</span> <span class="verse"><a name="16">16</a>Takto praví Hospodin, kterýž způsobuje na moři cestu, a na prudkých vodách stezku,</span> <span class="verse"><a name="17">17</a>Kterýž vyvodí vozy a koně, vojsko i sílu, činí, že v náhle padají, až i povstati nemohou, hasnou, jako knot hasne:</span> <span class="verse"><a name="18">18</a>Nezpomínejte na první věci, a na starodávní se neohlédejte.</span> <span class="verse"><a name="19">19</a>Aj, já učiním věc novou, a tudíž se zjeví. Zdaliž o tom nezvíte? Nadto způsobím na poušti cestu, a na pustinách řeky.</span> <span class="verse"><a name="20">20</a>I slaviti mne bude zvěř polní, drakové i sovy, že jsem vyvedl na poušti vody a řeky na pustinách, abych dal nápoj lidu svému, vyvolenému svému.</span> <span class="verse"><a name="21">21</a>Lid, kterýž nastrojím sobě, chválu mou vypravovati bude,</span> <span class="verse"><a name="22">22</a>Poněvadž jsi mne nevzýval, ó Jákobe, nýbrž steskloť se se mnou, ó Izraeli.</span> <span class="verse"><a name="23">23</a>Nepřivedl jsi mi hovádka k zápalům svým, a obětmi svými neuctils mne; nenutil jsem tě, abys mi sloužil obětmi suchými, aniž jsem tě tím obtěžoval, abys mi kadil.</span> <span class="verse"><a name="24">24</a>Nekoupil jsi mi za peníze vonných věcí, ani tukem obětí svých zavlažil jsi mne, ale zaměstknal jsi mne hříchy svými, a obtížils mne nepravostmi svými.</span> <span class="verse"><a name="25">25</a>Já, já sám shlazuji přestoupení tvá pro sebe, a na hříchy tvé nezpomínám.</span> <span class="verse"><a name="26">26</a>Přiveď mi ku paměti, suďme se spolu; oznam ty, podlé čeho bys mohl spravedliv býti.</span> <span class="verse"><a name="27">27</a>Otec tvůj první zhřešil, a učitelé tvoji přestoupili proti mně.</span> <span class="verse"><a name="28">28</a>A protož smeci knížata z míst svatých, a vydám v prokletí Jákoba, a Izraele v pohanění.</span> </p></div</div></div></body></html>