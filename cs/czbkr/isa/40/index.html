<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 40</strong></div><p><span class="verse"><a name="1">1</a>Potěšujte, potěšujte lidu mého, dí Bůh váš.</span> <span class="verse"><a name="2">2</a>Mluvte k srdci Jeruzaléma, a ohlašujte jemu, že se již doplnil čas uložený jeho, že jest odpuštěna nepravost jeho, a že vzal z ruky Hospodinovy dvojnásobně za všecky hříchy své.</span> <span class="verse"><a name="3">3</a>Hlas volajícího: Připravtež na poušti cestu Hospodinovu, přímou učiňte na pustině stezku Boha našeho.</span> <span class="verse"><a name="4">4</a>Každé údolí ať jest vyvýšeno, a všeliká hora i pahrbek ať jest snížen; což jest křivého, ať jest přímé, a místa nerovná ať jsou rovinou.</span> <span class="verse"><a name="5">5</a>Nebo se zjeví sláva Hospodinova, a uzří všeliké tělo spolu, že ústa Hospodinova mluvila.</span> <span class="verse"><a name="6">6</a>Hlas řkoucího: Volej. I řekl: Co mám volati? To, že všeliké tělo jest tráva, a všeliká vzácnost jeho jako květ polní.</span> <span class="verse"><a name="7">7</a>Usychá tráva, květ prší, jakž vítr Hospodinův povane na něj. V pravděť jsou lidé ta tráva.</span> <span class="verse"><a name="8">8</a>Usychá tráva, květ prší, ale slovo Boha našeho zůstává na věky.</span> <span class="verse"><a name="9">9</a>Na horu vysokou vystup sobě, Sione, zvěstovateli věcí potěšených, povyš mocně hlasu svého, Jeruzaléme, zvěstovateli věcí potěšených, povyš, aniž se boj. Rci městům Judským: Aj, Bůh váš.</span> <span class="verse"><a name="10">10</a>Aj, Panovník Hospodin proti silnému přijde, a rámě jeho panovati bude nad ním;aj, mzda jeho s ním, a dílo jeho před ním.</span> <span class="verse"><a name="11">11</a>Jako pastýř stádo své pásti bude, do náručí svého shromáždí jehňátka, a v klíně svém je ponese, březí pak poznenáhlu povede.</span> <span class="verse"><a name="12">12</a>Kdo změřil hrstí svou vody, a nebesa pídí rozměřil? A kdo změřil měrou prach země, a zvážil na váze hory, a pahrbky na závaží?</span> <span class="verse"><a name="13">13</a>Kdo vystihl ducha Hospodinova, a rádcím jeho byl, že by mu oznámil?</span> <span class="verse"><a name="14">14</a>S kým se radil, že by mu přidal srozumění, a naučil jej stezce soudu, a vyučil jej umění, a cestu všelijaké rozumnosti jemu v známost uvedl?</span> <span class="verse"><a name="15">15</a>Aj, národové jako krůpě od okova, a jako prášek na vážkách se počítají, ostrovy jako nejmenší věc zachvacuje.</span> <span class="verse"><a name="16">16</a>Ani Libán nepostačil by k zanícení ohně, a živočichové jeho nepostačili by k zápalné oběti.</span> <span class="verse"><a name="17">17</a>Všickni národové jsou jako nic před ním, za nic a za marnost pokládají se u něho.</span> <span class="verse"><a name="18">18</a>K komu tedy připodobníte Boha silného? A jaké podobenství přirovnáte jemu?</span> <span class="verse"><a name="19">19</a>Jakžkoli rytinu líčí řemeslník, a zlatník zlatem ji potahuje, a řetízky stříbrné k ní slévá;</span> <span class="verse"><a name="20">20</a>A ten, kterýž pro chudobu nemá co obětovati, dřevo, kteréž by nepráchnivělo, vybírá, a řemeslníka umělého sobě hledá k přistrojení rytiny, aby se nepohnula.</span> <span class="verse"><a name="21">21</a>Zdaliž nevíte? Zdaliž neslýcháte? Zdaliž se vám nezvěstuje od počátku? Zdaliž nesrozumíváte z základů země?</span> <span class="verse"><a name="22">22</a>Ten, kterýž sedí nad okršlkem země, jejížto obyvatelé jako kobylky, kterýž rozprostřel jako kortýnu nebesa, a roztáhl je jako stánek k přebývání,</span> <span class="verse"><a name="23">23</a>Onť přivodí knížata na nic, soudce zemské jako nic rozptyluje,</span> <span class="verse"><a name="24">24</a>Tak že nebývají štípeni ani sáti, aniž kořene pouští do země pařez jejich. Nebo jakž jen zavane na ně, hned usychají, a vicher jako plevu zanáší je.</span> <span class="verse"><a name="25">25</a>K komu tedy připodobníte mne, abych podobný byl jemu, praví Svatý?</span> <span class="verse"><a name="26">26</a>Pozdvihněte zhůru očí svých, a vizte, kdo to stvořil? Kdo vyvodí v počtu vojsko jejich, a všeho toho zejména povolává? Vedlé množství síly a veliké moci ani jedno z nich nehyne.</span> <span class="verse"><a name="27">27</a>Pročež tedy říkáš, Jákobe, a mluvíš, Izraeli: Skrytať jest cesta má před Hospodinem, a pře má před Boha mého nepřichází?</span> <span class="verse"><a name="28">28</a>Zdaliž nevíš, zdaž jsi neslýchal, že Bůh věčný Hospodin, kterýž stvořil končiny země, neustává ani zemdlívá, a že vystižena býti nemůže moudrost jeho?</span> <span class="verse"><a name="29">29</a>On dává ustalému sílu, a tomu, ješto žádné síly nemá, moci hojně udílí.</span> <span class="verse"><a name="30">30</a>Ustává a umdlévá mládež, a mládenci těžce klesají,</span> <span class="verse"><a name="31">31</a>Ale ti, jenž očekávají na Hospodina, nabývají nové síly. Vznášejí se peřím jako orlice; běží, a však neumdlévají, chodí, a neustávají.</span> </p></div</div></div></body></html>