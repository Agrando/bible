<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 33</strong></div><p><span class="verse"><a name="1">1</a>Běda tobě, zhoubce, ješto sám nebýváš huben, a kterýž nevěrně děláš, ješto tobě nečinili nevěrně. Když přestaneš býti zhoubcím, pohuben budeš; když přestaneš nevěrně činiti, nevěrněť činiti budou.</span> <span class="verse"><a name="2">2</a>Hospodine, učiň nám milost, na tebeť očekáváme; budiž ramenem svých každého jitra, a vysvobozením naším v čas ssoužení.</span> <span class="verse"><a name="3">3</a>Před zvukem hřmotu rozprchnou se národové, před vyvýšením tvým budou rozptýleni pohané.</span> <span class="verse"><a name="4">4</a>A sebrána bude loupež vaše, tak jako sbíráni bývají chroustové; jako připadají kobylky, tak připadnou na ni.</span> <span class="verse"><a name="5">5</a>Vyvýšíť se Hospodin, nebo na výsosti přebývá, a naplní Sion soudem a spravedlností.</span> <span class="verse"><a name="6">6</a>I bude upevněním časů tvých, silou i hojným spasením; moudrost a umění, a bázeň Hospodinova poklad tvůj.</span> <span class="verse"><a name="7">7</a>Aj, rekové jejich naříkali vně, jednatelé pokoje hořce plakali.</span> <span class="verse"><a name="8">8</a>Zpustly silnice, přestali choditi cestou; zrušil příměří, nevážil sobě měst, za nic položil sobě člověka.</span> <span class="verse"><a name="9">9</a>Kvílila a zemdlela země, styděti se musil Libán a usvadl; Sáron učiněn jako poušť, Bázan pak a Karmel oklácen.</span> <span class="verse"><a name="10">10</a>Jižť povstanu, praví Hospodin, již vyvýšen, již vyzdvižen budu.</span> <span class="verse"><a name="11">11</a>Počnouce slámu, porodíte strniště; oheň dýchání vašeho sžíře vás.</span> <span class="verse"><a name="12">12</a>I budou národové vypálené vápno, trní podťaté, ohněm spáleni budou.</span> <span class="verse"><a name="13">13</a>Slyšte dalecí, co jsem učinil, a poznejte blízcí sílu mou.</span> <span class="verse"><a name="14">14</a>Zděsili se na Sionu hříšníci, podjala hrůza pokrytce, řkoucí: Kdož by z nás mohl ostáti před ohněm sžírajícím? Kdož by z nás mohl ostáti před plamenem věčným?</span> <span class="verse"><a name="15">15</a>Ten, kterýž chodí v spravedlnosti, a mluví pravé věci, kterýž pohrdá ziskem z útisku, kterýž otřásá ruce své, aby darů nepřijímal, kterýž zacpává uši své, aby neslyšel rady o vraždě, a zavírá oči své, aby se na zlé nedíval:</span> <span class="verse"><a name="16">16</a>Ten na vysokých místech přebývati bude, hradové na skalách útočiště jeho, tomu chléb dán bude, vody jeho stálé budou.</span> <span class="verse"><a name="17">17</a>Krále v okrase jeho uzří oči tvé, spatří i zemi dalekou.</span> <span class="verse"><a name="18">18</a>Srdce tvé přemyšlovati bude o strachu, řka: Kdež jest písař, kde výběrčí, kde spisovatel velikých domů?</span> <span class="verse"><a name="19">19</a>Lidu ukrutného neuhledáš, lidu hluboké řeči, jíž bys neslýchal, a jazyku cizího, jemuž bys nerozuměl.</span> <span class="verse"><a name="20">20</a>Patř na Sion, město slavností našich, oči tvé nechať hledí na Jeruzalém, obydlí pokojné, stánek, kterýž nebude přenešen, kolíkové jeho na věky se nepohnou, a žádný provaz jeho se neztrhá;</span> <span class="verse"><a name="21">21</a>Proto že velikomocný Hospodin jest nám na místě tom řekami toků širokých, po němž nepůjde lodí s vesly, aniž bárka veliká po něm přecházeti bude.</span> <span class="verse"><a name="22">22</a>Nebo Hospodin jest soudce náš, Hospodin ustanovitel práv našich, Hospodin král náš, onť spasí nás.</span> <span class="verse"><a name="23">23</a>Oslábliť jsou provazové tvoji, aniž budou moci utvrditi sloupu bárky své, ani roztáhnouti plachty, anť již rozdělena bude kořist loupeže mnohé; i chromí rozchvátají kořist.</span> <span class="verse"><a name="24">24</a>Aniž dí kdo z obyvatelů: Nemocen jsem. Lid osedlý v něm zproštěn bude nepravosti.</span> </p></div</div></div></body></html>