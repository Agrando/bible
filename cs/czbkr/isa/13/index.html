<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 13</strong></div><p><span class="verse"><a name="1">1</a>Břímě Babylona, kteréž viděl Izaiáš syn Amosův.</span> <span class="verse"><a name="2">2</a>Na hoře vysoké vyzdvihněte korouhev, povyšte hlasu k nim, dejte návěští rukou, ať vejdou do bran knížecích.</span> <span class="verse"><a name="3">3</a>Já jsem přikázal posvěceným svým, povolal jsem také i udatných reků svých k vykonání hněvu svého, veselících se z vyvýšení mého.</span> <span class="verse"><a name="4">4</a>Hlas množství na horách, jakožto lidu mnohého, hlas a zvuk království a národů shromážděných: Hospodin zástupů sbírá vojsko k válce.</span> <span class="verse"><a name="5">5</a>Táhnou z země daleké od končin nebes. Hospodin a osudí prchlivosti jeho, aby poplénil všecku zemi.</span> <span class="verse"><a name="6">6</a>Kvělte, nebo blízko jest den Hospodinův, jako zpuštění od Všemohoucího přijde.</span> <span class="verse"><a name="7">7</a>A protož všeliké ruce oslábnou, a všeliké srdce člověka rozplyne se.</span> <span class="verse"><a name="8">8</a>I budou předěšeni, svírání a bolesti je zachvátí, jako rodička stonati budou; každý nad bližním svým užasne se, tváře jejich k plameni podobné budou.</span> <span class="verse"><a name="9">9</a>Aj, den Hospodinův přichází přísný, a zůřivost a rozpálení hněvu, aby obrátil tu zemi v poušť, a hříšníky její z ní vyhladil.</span> <span class="verse"><a name="10">10</a>Nebo hvězdy nebeské a planéty jejich nedopustí svítiti světlu svému; zatmí se slunce při vycházení svém, a měsíc nevydá světla svého.</span> <span class="verse"><a name="11">11</a>A navštívím na okršlku země zlost, a na bezbožných nepravost jejich; a káži přestati pýše pyšných, a vysokomyslnost tyranů snížím.</span> <span class="verse"><a name="12">12</a>Způsobím to, že dražší bude člověk nad zlato čisté, člověk, pravím, nad zlato z Ofir.</span> <span class="verse"><a name="13">13</a>Z té příčiny zatřesu nebesy, a pohne se země z místa svého, v prchlivosti Hospodina zástupů, a ve dni rozpálení hněvu jeho.</span> <span class="verse"><a name="14">14</a>I bude jako srna zplašená, a jako stádo, když není, kdo by je shromáždil; jeden každý k lidu svému se obrátí, a každý do země své uteče.</span> <span class="verse"><a name="15">15</a>Kdožkoli nalezen bude, bude proboden, a kteříž by se koli shlukli, od meče padnou.</span> <span class="verse"><a name="16">16</a>Nadto i dítky jejich rozrážíny budou před očima jejich, domové jejich zloupeni, a ženy jejich poškvrněny.</span> <span class="verse"><a name="17">17</a>Aj, já vzbudím proti nim Médské, kteříž sobě stříbra nebudou vážiti, a v zlatě nebudou se kochati,</span> <span class="verse"><a name="18">18</a>Ale z luků dítky rozrážeti, aniž se nad plodem života slitují, aniž synům odpustí oko jejich.</span> <span class="verse"><a name="19">19</a>I budeť Babylon, někdy ozdoba království a okrasa důstojnosti Kaldejské, podobný podvrácené Sodomě a Gomoře.</span> <span class="verse"><a name="20">20</a>Nebudou se v něm osazovati na věky, ani bydliti od pokolení až do pokolení; aniž rozbije tam stanu svého Arab, ani pastýři tam odpočívati budou.</span> <span class="verse"><a name="21">21</a>Ale lítá zvěř tam odpočívati bude, a domové jejich šelmami naplněni budou; bydliti budou tam i sovy, a příšery tam skákati budou.</span> <span class="verse"><a name="22">22</a>Ozývati se také budou sobě hrozné potvory na palácích jejich, a draci na hradích rozkošných. A blízkoť jest, že přijde čas jeho, a dnové jeho prodlévati nebudou.</span> </p></div</div></div></body></html>