<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 28</strong></div><p><span class="verse"><a name="1">1</a>Běda koruně pýchy, ožralcům Efraimským, květu nestálému v kráse a slávě své, těm,kteříž jsou při vrchu údolí velmi úrodného, a ztupeným od vína.</span> <span class="verse"><a name="2">2</a>Aj, silný a mocný Páně jako příval s krupobitím, jako povětří vyvracející, jako povodeň vod prudkých a rozvodnilých prudce až k zemi porazí.</span> <span class="verse"><a name="3">3</a>Nohami pošlapána bude koruna pýchy, ožralci Efraimští.</span> <span class="verse"><a name="4">4</a>Tehdáž stane se, že květ ten nestálý v kráse a slávě své těch, kteříž jsou při vrchu údolí velmi úrodného, bude jako ranní ovoce, prvé než léto bývá; kteréž vida někdo, nepustil by ho z ruky, až by je snědl.</span> <span class="verse"><a name="5">5</a>V ten den bude Hospodin zástupů korunou ozdoby, a korunou okrasy ostatkům lidu svého,</span> <span class="verse"><a name="6">6</a>A duchem soudu sedícímu na soudu, a silou těm, kteříž zapuzují válku až k bráně.</span> <span class="verse"><a name="7">7</a>Ale i ti od vína bloudí, a od opojného nápoje se potácejí. Kníže i prorok bloudí, přeplňujíce se nápojem opojným, pohlceni jsou od vína, potácejí se od nápoje opojného, bloudí u vidění, chybují v soudu.</span> <span class="verse"><a name="8">8</a>Nebo všickni stolové plní jsou vývratků a lejn, tak že žádného místa čistého není.</span> <span class="verse"><a name="9">9</a>Kohož by vyučoval umění? A komu by posloužil, aby vyrozuměl naučení? Zdali ostaveným od mléka, odtrženým od prsí?</span> <span class="verse"><a name="10">10</a>Poněvadž měli naučení za naučením, naučení za naučením, správu za správou, správu za správou, trošku odtud, trošku od onud.</span> <span class="verse"><a name="11">11</a>A však jako by neznámou řečí a cizím jazykem mluvil lidu tomuto,</span> <span class="verse"><a name="12">12</a>Kdyžto jim řekl: Totoť jest odpočinutí, způsobte odpočinutí ustalému, toť jest, pravím, odpočinutí. Ale nechtěli slyšeti.</span> <span class="verse"><a name="13">13</a>I bude jim slovo Hospodinovo naučení za naučením, naučení za naučením, správa za správou, správa za správou, troška odtud, troška od onud; k tomu aby šli a padajíce nazpět, setříni byli, a zapleteni jsouce, aby polapeni byli.</span> <span class="verse"><a name="14">14</a>Protož slyšte slovo Hospodinovo, muži posměvači, panující nad lidem tímto, kterýž jest v Jeruzalémě:</span> <span class="verse"><a name="15">15</a>Proto že říkáte: Učinili jsme smlouvu s smrtí, a s peklem máme srozumění, pomsta rozvodnilá, ač přecházeti bude, nepřijde na nás, jakžkoli jsme položili svod za útočiště své, a pod falší jsme se ukryli:</span> <span class="verse"><a name="16">16</a>Z té příčiny takto praví Panovník Hospodin: Aj, já zakládám na Sionu kámen, kámen zkušený, úhelný drahý, základ pevný; kdo věří, nebudeť kvapiti.</span> <span class="verse"><a name="17">17</a>A vykonám soud podlé pravidla, a spravedlnost podlé závaží, i zamete to omylné útočiště krupobití, a skrýši povodeň zatopí.</span> <span class="verse"><a name="18">18</a>A tak zrušena bude smlouva vašes smrtí, a srozumění vaše s peklem neostojí; a když přecházeti bude pomsta rozvodnilá, budete od ní pošlapáni.</span> <span class="verse"><a name="19">19</a>Jakž jen počne přecházeti, zachvátí vás; každého zajisté jitra přecházeti bude, ve dne i v noci. I stane se, že sám strach tomu, což jste slýchali, k srozumění poslouží,</span> <span class="verse"><a name="20">20</a>Zvlášť když bude tak krátké lůže, že se nebude lze stáhnouti, a přikrýti úzké, by se i skrčil.</span> <span class="verse"><a name="21">21</a>Nebo jako na hoře Perazim povstane Hospodin, jako v údolí Gabaon hněvati se bude, aby dělal dílo své, neobyčejné dílo své, aby vykonal skutek svůj, neobyčejný skutek svůj.</span> <span class="verse"><a name="22">22</a>A protož nebuďtež již posměvači, aby se nezadrhla osídla vaše; nebo o zkažení, a to jistém, vší země slyšel jsem ode Pána, Hospodina zástupů.</span> <span class="verse"><a name="23">23</a>Nastavte uší, a slyšte hlas můj; pozorujte, a poslechněte řeči mé.</span> <span class="verse"><a name="24">24</a>Zdaliž každého dne oře oráč, aby sel, prohání brázdy, a vláčí rolí svou?</span> <span class="verse"><a name="25">25</a>Zdali když srovná svrchek její, nerozsívá viky, a nerozmítá kmínu a neseje pšenice přední a ječmene výborného, i špaldy v místě příhodném?</span> <span class="verse"><a name="26">26</a>Nebo učí jej rozšafnosti, Bůh jeho vyučuje jej.</span> <span class="verse"><a name="27">27</a>Nebýváť pak okovaným smykem mlácena vika, aniž kolem vozním po kmínu se vůkol jezdí; nebo holí vytlouká se vika, a kmín prutem.</span> <span class="verse"><a name="28">28</a>Pšenice mlácena bývá; však i té ne vždycky mlátiti bude, aniž ji potře kolem vozu svého, ani o zuby jeho rozdrobí.</span> <span class="verse"><a name="29">29</a>I to od Hospodina zástupu vyšlo, kterýž jest divný v radě, a veleslavný v skutku.</span> </p></div</div></div></body></html>