<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 1</strong></div><p><span class="verse"><a name="1">1</a>Vidění Izaiáše syna Amosova, kteréž viděl o Judovi a Jeruzalému, za dnů Uziáše, Jotama, Achasa a Ezechiáše, králů Judských.</span> <span class="verse"><a name="2">2</a>Slyšte nebesa, a ušima pozoruj země, nebo Hospodin mluví: Syny jsem vychoval a vyvýšil, oni pak strhli se mne.</span> <span class="verse"><a name="3">3</a>Vůl zná hospodáře svého, a osel jesle pánů svých; Izrael nezná, lid můj nesrozumívá.</span> <span class="verse"><a name="4">4</a>Ach, národe hříšný, lide obtížený nepravostí, símě zlostníků, synové nešlechetní, opustili Hospodina, pohrdli svatým Izraelským, odvrátili se zpět.</span> <span class="verse"><a name="5">5</a>Proč, čím více biti býváte, tím více se odvracujete? Všecka hlava jest neduživá, a všecko srdce zemdlené.</span> <span class="verse"><a name="6">6</a>Od zpodku nohy až do vrchu hlavy není na něm místa celého, jen rána a zsinalost, a zbití zahnojené, aniž se vytlačuje, ani uvazuje, ani olejem změkčuje.</span> <span class="verse"><a name="7">7</a>Země vaše spustla, města vaše vypálena ohněm; zemi vaši před vámi cizozemci zžírají, a v poušť obracejí, tak jakž vše kazí cizozemci.</span> <span class="verse"><a name="8">8</a>I zůstala dcera Sionská jako boudka na vinici, jako chaloupka v zahradě tykevné, a jako město zkažené.</span> <span class="verse"><a name="9">9</a>Byť nám byl Hospodin zástupů jakkoli malička ostatků nezanechal, byli bychom jako Sodoma, byli bychom Gomoře podobni.</span> <span class="verse"><a name="10">10</a>Slyšte slovo Hospodinovo, knížata Sodomská, ušima pozorujte zákona Boha našeho, lide Gomorský:</span> <span class="verse"><a name="11">11</a>K čemu jest mi množství obětí vašich? dí Hospodin. Syt jsem zápalných obětí skopců a tuků krmných hovad, a krve volků a beránků a kozlů nejsem žádostiv.</span> <span class="verse"><a name="12">12</a>Že přicházíte, abyste se ukazovali přede mnou, kdož toho z ruky vaší hledal, abyste šlapali síně mé?</span> <span class="verse"><a name="13">13</a>Nepřinášejte více oběti oklamání. Kadění v ohavnosti mám, novměsíců a sobot a svolávání nemohu trpěti, (nepravost jest), ani shromáždění.</span> <span class="verse"><a name="14">14</a>Novměsíců vašich a slavností vašich nenávidí duše má; jsou mi břemenem, ustal jsem, nesa je.</span> <span class="verse"><a name="15">15</a>Protož, když rozprostíráte ruce vaše, skrývám oči své před vámi, a když množíte modlitbu, neslyším; ruce vaše krve plné jsou.</span> <span class="verse"><a name="16">16</a>Umejte se, očisťte se, odvrzte zlost skutků vašich od očí mých, přestaňte zle činiti.</span> <span class="verse"><a name="17">17</a>Učte se dobře činiti, hledejte soudu, pozdvihněte potlačeného, dopomozte k spravedlnosti sirotku, zastaňte vdovy.</span> <span class="verse"><a name="18">18</a>Poďtež nu, a poukažme sobě, praví Hospodin: Budou-li hříchové vaši jako červec dvakrát barvený, jako sníh zbělejí; budou-li červení jako šarlat, jako vlna budou.</span> <span class="verse"><a name="19">19</a>Budete-li povolní a poslušní, dobré věci země jísti budete.</span> <span class="verse"><a name="20">20</a>Pakli nebudete povolní, ale zpurní, od meče sežráni budete; nebo ústa Hospodinova mluvila.</span> <span class="verse"><a name="21">21</a>Jak tě nevěstkou učiněno to město věrné, plné soudu! Spravedlnost přebývala v něm, nyní pak vražedlníci.</span> <span class="verse"><a name="22">22</a>Stříbro tvé obrátilo se v trůsky, víno tvé smíšeno s vodou.</span> <span class="verse"><a name="23">23</a>Knížata tvá zpurná a tovaryši zlodějů, jeden každý z nich miluje dary, a dychtí po úplatcích; sirotku k spravedlnosti nedopomáhají, a pře vdovy před ně nepřichází.</span> <span class="verse"><a name="24">24</a>Protož dí Pán, Hospodin zástupů, silný Izraelský: Aj, jáť se potěším nad protivníky svými, a vymstím se nad nepřátely svými,</span> <span class="verse"><a name="25">25</a>Když zase obrátím ruku svou na tě, až přepálím dočista trůsky tvé, a odejmu všecken cín tvůj,</span> <span class="verse"><a name="26">26</a>A obnovím soudce tvé tak jako na počátku, a rádce tvé jako s prvu. A tu potom slouti budeš městem spravedlnosti, městem věrným.</span> <span class="verse"><a name="27">27</a>Sion v soudu vykoupen bude, a kteříž zase uvedeni budou do něho, v spravedlnosti.</span> <span class="verse"><a name="28">28</a>Setření pak přestupníků a nešlechetných v náhle přijde, a kteříž opouštějí Hospodina, docela zahynou.</span> <span class="verse"><a name="29">29</a>Nebo zahanbeni budete pro háje, po nichž jste toužili, a zastydíte se pro zahrady, kteréž jste sobě zvolili.</span> <span class="verse"><a name="30">30</a>Budete zajisté jako dub, s něhož lístí prší, a jako zahrada, v níž vody není.</span> <span class="verse"><a name="31">31</a>I bude nejsilnější jako koudel, a učinitel jeho jako jiskra; i bude to obé hořeti spolu, a nebude žádného, ješto by uhasiti mohl.</span> </p></div</div></div></body></html>