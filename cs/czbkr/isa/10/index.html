<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 10</strong></div><p><span class="verse"><a name="1">1</a>Běda těm, kteříž ustanovují práva nepravá, a spisovatelům, kteříž těžkosti spisují,</span> <span class="verse"><a name="2">2</a>Aby odstrkovali nuzné od soudu, a vydírali spravedlnost chudých lidu mého, vdovy aby byly kořist jejich, a sirotky aby loupili.</span> <span class="verse"><a name="3">3</a>I což učiníte v den navštívení a zpuštění, kteréž zdaleka přijde? K komu se o pomoc utečete? A kde zanecháte slávy své,</span> <span class="verse"><a name="4">4</a>By nemusila skloniti se mezi vězni, a mezi zbitými klesnouti? Ve všem tom neodvrátí se prchlivost jeho, ale předce ruka jeho bude vztažená.</span> <span class="verse"><a name="5">5</a>Běda Assurovi, metle hněvu mého, ačkoli hůl rozhněvání mého jest v rukou jeho,</span> <span class="verse"><a name="6">6</a>A na národ ošemetný pošli jej, a o lidu hněvu mého přikáži jemu, aby směle bral kořisti, a loupil bez milosti, a položil jej v pošlapání jako bláto na ulicích.</span> <span class="verse"><a name="7">7</a>Ale on ne tak se bude domnívati, ani srdce jeho tak mysliti bude; nebo srdce jeho jest hubiti a pléniti národy mnohé.</span> <span class="verse"><a name="8">8</a>Nebo řekne: Zdaliž knížata má nejsou také i králové?</span> <span class="verse"><a name="9">9</a>Zdaliž jako Charkemis není Chalno? Zdali není jako Arfad Emat? Zdali není jako Damašek Samaří?</span> <span class="verse"><a name="10">10</a>Jakož nalezla ruka má království bohů, ješto rytiny jejich byly nad Jeruzalémských a Samařských,</span> <span class="verse"><a name="11">11</a>Zdaliž jako jsem učinil Samaří a modlám jeho, tak neučiním Jeruzalému a obrazům jeho?</span> <span class="verse"><a name="12">12</a>I staneť se, když dokoná Pán všecko dílo své na hoře Sion a v Jeruzalémě, že navštívím ovoce pyšného srdce krále Assyrského, a nádhernost vysokých očí jeho.</span> <span class="verse"><a name="13">13</a>Nebo řekne: V síle ruky své to jsem vykonal, a v moudrosti své; nebo jsem rozumný byl, a odjal jsem meze národů, a poklady jejich jsem vzebral, a strhl jsem dolů, jako mocný, obyvatele.</span> <span class="verse"><a name="14">14</a>Anobrž jako hnízdo nalezla ruka má zboží národů, a jako zbírána bývají vejce opuštěná, tak všecku zemi já jsem sebral, aniž byl, kdo by křídlem hnul, aneb otevřel ústa a siptěl.</span> <span class="verse"><a name="15">15</a>Zdaliž se bude sekera velebiti nad toho, kdož ní seká? Zdaliž se honositi bude pila nad toho, kdož ní tře? Jako by se zpínala metla proti tomu, kdož by ji zdvihl; jako by se chlubila hůl, že není dřevem.</span> <span class="verse"><a name="16">16</a>Protož pošle Pán, Hospodin zástupů, na vytylé jeho vyzáblost, a po zpodku slávu jeho prudce zapálí, jako silný oheň.</span> <span class="verse"><a name="17">17</a>Nebo světlo Izraelovo bude ohněm, a Svatý jeho plamenem, i spálí a sžíře trní i bodláčí jeho jednoho dne.</span> <span class="verse"><a name="18">18</a>Též spanilost lesu jeho, i úrodných polí jeho, od duše až do těla, všecko vyhubí. I stane se, že předěšený jsa, bude utíkati.</span> <span class="verse"><a name="19">19</a>A pozůstalého dříví lesu jeho malý počet bude, tak že by je mohlo dítě popsati.</span> <span class="verse"><a name="20">20</a>I stane se v ten den, nebudou více ostatkové Izraelští a pozůstalí z domu Jákobova zpoléhati na toho, kdož je tepe, ale zpoléhati budou na Hospodina, Svatého Izraelského v pravdě.</span> <span class="verse"><a name="21">21</a>Ostatkové obrátí se, ostatkové Jákobovi k Bohu silnému, reku udatnému.</span> <span class="verse"><a name="22">22</a>Nebo byť bylo lidu tvého, Izraeli, jako písku mořského, ostatkové jeho obrátí se. Pohubení uložené rozhojní spravedlnost.</span> <span class="verse"><a name="23">23</a>Pohubení, pravím, a to jisté, Pán, Hospodin zástupů, učiní u prostřed vší této země.</span> <span class="verse"><a name="24">24</a>Protož takto praví Pán, Hospodin zástupů: Neboj se Assyrského, lide můj, kterýž přebýváš na Sionu. Prutem umrská tě, a holí svou opřáhne na tebe na cestě Egyptské.</span> <span class="verse"><a name="25">25</a>Po maličkém zajisté času dokoná se hněv a prchlivost má k vyhlazení jich.</span> <span class="verse"><a name="26">26</a>Nebo vzbudí na něj Hospodin zástupů bič, jako porážku Madianských na skále Goréb, a jakož pozdvihl holi své na moře, tak jí pozdvihne na něj, na cestě Egyptské.</span> <span class="verse"><a name="27">27</a>I stane se v ten den, že složeno bude břímě jeho s ramene tvého, a jho jeho s šíje tvé, nýbrž zkaženo bude jho od přítomnosti pomazaného.</span> <span class="verse"><a name="28">28</a>Přitáhne do Aiat, přejde přes Migron, v Michmas složí nádobí svá.</span> <span class="verse"><a name="29">29</a>Projdou průchod, v Gabaa budou míti hospodu k přenocování; ulekne se Ráma, Gabaa Saulovo uteče.</span> <span class="verse"><a name="30">30</a>Naříkej hlasem svým, město Gallim, ať se slyší v Lais: Ach, ubohá Anatot.</span> <span class="verse"><a name="31">31</a>Pohne se Madmena, obyvatelé Gábim schopí se.</span> <span class="verse"><a name="32">32</a>Ještě téhož dne zastavě se v Nobe, pohrozí rukou svou hoře dcery Sionské, pahrbku Jeruzalémskému.</span> <span class="verse"><a name="33">33</a>Aj, Panovník Hospodin zástupů oklestí vší silou ratolesti, ty pak, kteříž jsou vysokého zrostu, podetne; i budou vysocí sníženi.</span> <span class="verse"><a name="34">34</a>Vyseká též houšť lesů sekerou, i Libán od velikomocného padne.</span> </p></div</div></div></body></html>