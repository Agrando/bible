<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 24</strong></div><p><span class="verse"><a name="1">1</a>Aj, Hospodin vyprázdní zemi, a pustou učiní; promění zajisté způsob její, a rozptýlí obyvatele její.</span> <span class="verse"><a name="2">2</a>I budeť jakož lid tak kníže, jakož služebník tak pán jeho, jakož děvka tak paní její, jakož kupující tak prodávající, jakož půjčující tak vypůjčující, jakož lichevník tak ten, jenž lichvu dává.</span> <span class="verse"><a name="3">3</a>Náramně vyprázděna bude země, a velice zloupena; nebo Hospodin mluvil slovo toto.</span> <span class="verse"><a name="4">4</a>Kvíliti bude a padne země, zemdlí a padne okršlek země, zemdlejí vysocí národové zemští,</span> <span class="verse"><a name="5">5</a>Proto že i ta země poškvrněna jest pod obyvateli svými; nebo přestoupili zákony, změnili ustanovení, zrušili smlouvu věčnou.</span> <span class="verse"><a name="6">6</a>Protož prokletí zžíře zemi, a vypléněni budou obyvatelé její; protož hořeti budou obyvatelé země, a pozůstane lidí maličko.</span> <span class="verse"><a name="7">7</a>Žalostiti bude mest, usvadne vinný kmen, úpěti budou všickni veselého srdce.</span> <span class="verse"><a name="8">8</a>Odpočine radost bubnů, přestane hluk veselících se, utichne veselí harfy.</span> <span class="verse"><a name="9">9</a>Nebudou píti vína s prozpěvováním, zhořkne opojný nápoj pitelům jeho.</span> <span class="verse"><a name="10">10</a>Potříno bude město marnosti; zavřín bude každý dům, aby do něho nechodili.</span> <span class="verse"><a name="11">11</a>Naříkání bude na ulicích pro víno, zatemněno bude všeliké veselí, odstěhuje se radost země.</span> <span class="verse"><a name="12">12</a>Zůstane v městě poušť, i brány zbořeny budou.</span> <span class="verse"><a name="13">13</a>Nebo tak bude u prostřed země, u prostřed národů, jako očesání olivy, jako paběrkování, když se dokoná vinobraní.</span> <span class="verse"><a name="14">14</a>Tiť pozdvihnou hlasu svého, prozpěvovati budou v důstojnosti Hospodinově, prokřikovati budou i při moři.</span> <span class="verse"><a name="15">15</a>Protož v údolích oslavujte Hospodina, na ostrovích mořských jméno Hospodina Boha Izraelského.</span> <span class="verse"><a name="16">16</a>Od končin země slyšíme písničky o slávě spravedlivého. Ale já řekl jsem: Zchuravěl jsem, zchuravěl jsem. Ach, na mé hoře, že nešlechetní nešlechetnost provodí, nešlechetnost, pravím, že tak nestydatě páší.</span> <span class="verse"><a name="17">17</a>Hrůza a jáma a osídlo tě očekává, ó obyvateli země.</span> <span class="verse"><a name="18">18</a>I stane se, že kdož uteče před pověstí strachu, upadne do jámy, a kdož vyleze z jámy, v osídle uvázne; nebo průduchové s výsosti otevříni budou, a zatřesou se základové země.</span> <span class="verse"><a name="19">19</a>Velmi se rozstoupí země, velice se rozpadne země, náramně pohybovati se bude země.</span> <span class="verse"><a name="20">20</a>Motaje, motati se bude země jako opilý, a přenešena bude jako chaloupka; nebo těžce na ni dolehne nepravost její, i padne tak, že nepovstane více.</span> <span class="verse"><a name="21">21</a>I stane se v ten den, navštíví Hospodin vojsko vysoké na výsosti, též i krále zemské na zemi.</span> <span class="verse"><a name="22">22</a>Kteřížto shromážděni budou, tak jako shromažďováni bývají vězňové do žaláře, a zavříni budou u vězení; po mnohých, pravím, dnech navštíveni budou.</span> <span class="verse"><a name="23">23</a>I zahanbí se měsíc, a zastydí slunce, když kralovati bude Hospodin zástupů na hoře Sion, a v Jeruzalémě, a před starci svými slavně.</span> </p></div</div></div></body></html>