<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 26</strong></div><p><span class="verse"><a name="1">1</a>V ten den zpívána bude píseň tato v zemi Judské: Město máme pevné, sám Bůh spasením obdařil zdi a valy jeho.</span> <span class="verse"><a name="2">2</a>Otevřete brány, ať vejde národ spravedlivý, ostříhající všeliké pravdy.</span> <span class="verse"><a name="3">3</a>Člověka spoléhajícího na tě ostříháš v pokoji; v pokoji, nebo v tebe doufá.</span> <span class="verse"><a name="4">4</a>Doufejtež v Hospodina až na věky; nebo v Hospodinu, v Hospodinu jest skála věčná.</span> <span class="verse"><a name="5">5</a>Ale obyvatele vysokých míst snižuje, města vyvýšeného ponižuje, ponižuje ho až k zemi, sráží je až do prachu.</span> <span class="verse"><a name="6">6</a>Pošlapává je noha, nohy chudého, krokové nuzných.</span> <span class="verse"><a name="7">7</a>Cesta spravedlivého jest upřímá; stezku spravedlivého vyrovnáváš.</span> <span class="verse"><a name="8">8</a>Také na cestě soudů tvých, Hospodine, očekáváme na tě; ke jménu tvému a k rozpomínání se na tě patří žádost duše.</span> <span class="verse"><a name="9">9</a>Duše má touží po tobě v noci, nýbrž i duchem svým ve mně ráno tě hledám. Nebo když soudové tvoji dějí se na zemi, obyvatelé okršlku zemského učí se spravedlnosti.</span> <span class="verse"><a name="10">10</a>Když se milost činí bezbožnému, neučí se spravedlnosti; v zemi pravosti neprávě činí, a nehledí na důstojnost Hospodinovu.</span> <span class="verse"><a name="11">11</a>Hospodine, ačkoli vyvýšena jest ruka tvá, však toho nevidí. Uzříť a zahanbeni budou, závidíce lidu tvému; nadto i ohněm ty nepřátely své sehltíš.</span> <span class="verse"><a name="12">12</a>Nám, Hospodine, způsobíš pokoj; nebo i všecko, cožkoli se dálo při nás, dělal jsi pro dobré naše.</span> <span class="verse"><a name="13">13</a>Hospodine, Bože náš, panovaliť jsou nad námi páni jiní než ty, (my však toliko v tebe doufajíce, rozpomínali jsme se na jméno tvé).</span> <span class="verse"><a name="14">14</a>Ale již zemřevše, neoživouť, mrtví jsouc, nevstanouť, proto že jsi je navštívil, a vyplénil, i zahladil všecku památku jejich.</span> <span class="verse"><a name="15">15</a>Rozmnožil jsi národ, ó Hospodine, rozmnožil jsi národ, a oslaven jsi, ač jsi jej byl vzdálil do všech končin země.</span> <span class="verse"><a name="16">16</a>Hospodine, v úzkosti hledali tebe, vylévali prosby, když jsi je trestával.</span> <span class="verse"><a name="17">17</a>Jako těhotná, blížíc se ku porodu, svírá se, křičí v bolestech svých, tak jsme byli před tváří tvou, Hospodine.</span> <span class="verse"><a name="18">18</a>Počali jsme, svírali jsme se, jako bychom rodili vítr: však jsme žádného vysvobození nezpůsobili zemi, aniž padli obyvatelé okršlku zemského.</span> <span class="verse"><a name="19">19</a>Oživouť mrtví tvoji, těla mrtvá má vstanou. Prociťte a prozpěvujte, obyvatelé prachu. Nebo rosa tvá jako rosa na bylinách, ale bezbožné k zemi zporážíš.</span> <span class="verse"><a name="20">20</a>Ej lide můj, vejdi do pokojů svých, a zavři dvéře své za sebou; schovej se na maličkou chvilku, dokudž nepřejde hněv.</span> <span class="verse"><a name="21">21</a>Nebo aj, Hospodin béře se z místa svého, aby navštívil nepravost na obyvatelích země, a odkryje země zbité své, a nebude přikrývati více zmordovaných svých.</span> </p></div</div></div></body></html>