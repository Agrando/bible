<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 8</strong></div><p><span class="verse"><a name="1">1</a>I řekl mi Hospodin: Vezmi sobě knihu velikou, a napiš na ní písmem lidským: K rychlé kořisti pospíchá loupežník.</span> <span class="verse"><a name="2">2</a>I vzal jsem sobě za svědky věrné Uriáše kněze, a Zachariáše syna Jeberechiášova.</span> <span class="verse"><a name="3">3</a>V tom přistoupil jsem k prorokyni, kteráž počala, a porodila syna. I řekl mi Hospodin: Dej mu jméno: K rychlé kořisti pospíchá loupežník.</span> <span class="verse"><a name="4">4</a>Nebo prvé než bude uměti dítě to volati: Otče můj, matko má, odejme zboží Damašské a loupeže Samařské lid krále Assyrského.</span> <span class="verse"><a name="5">5</a>I to ještě mluvil Hospodin ke mně, řka:</span> <span class="verse"><a name="6">6</a>Poněvadž pohrdl lid ten vodami Siloe tiše tekoucími, raduje se z Rezina a syna Romeliášova,</span> <span class="verse"><a name="7">7</a>Protož aj, Pán uvede na ně vody, řeky násilné a mnohé, totiž krále Assyrského, a všecku slávu jeho, tak že vystoupí ze všech toků svých, a půjde nad všecky břehy své.</span> <span class="verse"><a name="8">8</a>Půjde i přes Judu, rozleje se a rozejde, až k hrdlu dosáhne, a roztažená křídla jeho naplní širokost země tvé, ó Immanueli.</span> <span class="verse"><a name="9">9</a>Puntujtež se lidé, však potříni budete, (nýbrž pozorujte všickni v daleké zemi), přepašte se, však potříni budete, přepašte se, však potříni budete.</span> <span class="verse"><a name="10">10</a>Vejděte v radu, a zrušena bude, mluvte slovo, a neostojíť; nebo s námi jest Bůh silný.</span> <span class="verse"><a name="11">11</a>Tak zajisté mluvil Hospodin ke mně, ujav mne za ruku, a dav mi výstrahu, abych nechodil cestou lidu tohoto, řka:</span> <span class="verse"><a name="12">12</a>Neříkejte: Spuntování, když lid ten praví: Spuntování; aniž se jako oni strachujte, nerci-li, abyste se děsiti měli.</span> <span class="verse"><a name="13">13</a>Hospodina zástupů samého posvěcujte; on budiž bázeň vaše i strach váš.</span> <span class="verse"><a name="14">14</a>A budeť vám i svatyní, kamenem pak urážky a skalou pádu oběma domům Izraelským, osídlem a léčkou i obyvatelům Jeruzalémským.</span> <span class="verse"><a name="15">15</a>I urazí se o to mnozí, a padnou, a potříni budou, aneb zapletouce se, popadeni budou.</span> <span class="verse"><a name="16">16</a>Zavaž osvědčení, zapečeť zákon mezi učedlníky mými.</span> <span class="verse"><a name="17">17</a>Pročež očekávati budu na Hospodina, kterýž skryl tvář svou od domu Jákobova; na něj, pravím, čekati budu.</span> <span class="verse"><a name="18">18</a>Aj, já a dítky, kteréž mi dal Hospodin, na znamení a zázraky v Izraeli od Hospodina zástupů, kterýž přebývá na hoře Sion.</span> <span class="verse"><a name="19">19</a>Jestliže by vám pak řekli: Dotazujte se na hadačích a věšťcích, kteříž šepcí a šveholí, rcete: Nemá-liž se lid na Bohu svém dotazovati? K mrtvým-liž místo živých má se utíkati?</span> <span class="verse"><a name="20">20</a>K zákonu a svědectví! Pakli nechtí, nechať mluví vedlé slova toho, v němž není žádné záře,</span> <span class="verse"><a name="21">21</a>Až by každý toulati se musil, zbědovaný jsa a hladovitý. I stane se, že se bude, hladovitý jsa, sám v sobě zlobiti, a zlořečiti králi svému a Bohu svému, buď že zhůru pohledí,</span> <span class="verse"><a name="22">22</a>Buď že na zemi popatří, a aj, všudy ssoužení a tma, mrákota, bída i nátisk v temnostech.</span> </p></div</div></div></body></html>