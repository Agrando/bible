<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 7</strong></div><p><span class="verse"><a name="1">1</a>I stalo se za dnů Achasa syna Jotamova, syna Uziáše, krále Judského, že přitáhl Rezin král Syrský, a Pekach syn Romeliáše, krále Izraelského, k Jeruzalému, aby bojoval proti němu, ale nemohl ho dobyti.</span> <span class="verse"><a name="2">2</a>I oznámeno jest domu Davidovu v tato slova: Spikla se země Syrská s Efraimem. Pročež pohnulo se srdce jeho, i srdce lidu jeho, tak jako se pohybuje dříví v lese od větru.</span> <span class="verse"><a name="3">3</a>Tedy řekl Hospodin Izaiášovi: Vyjdi nyní vstříc Achasovi, ty a Sear Jašub syn tvůj, až na konec struhy rybníka hořejšího, k silnici pole valchářova,</span> <span class="verse"><a name="4">4</a>A díš jemu: Šetř se, abys se nekormoutil. Neboj se, a srdce tvé nechať se neděsí dvou ostatků hlavní těch kouřících se, před rozpáleným hněvem Rezinovým s Syrskými, a syna Romeliášova,</span> <span class="verse"><a name="5">5</a>Proto že zlou radu složili proti tobě Syrský, Efraim a syn Romeliášův, řkouce:</span> <span class="verse"><a name="6">6</a>Táhněme proti zemi Judské, a vyležme ji, a odtrhněme ji k sobě, a ustavme krále u prostřed ní syna Tabealova.</span> <span class="verse"><a name="7">7</a>Toto praví Panovník Hospodin: Nestaneť se a nebude toho.</span> <span class="verse"><a name="8">8</a>Nebo hlava Syrské země jest Damašek, a hlava Damašku Rezin, a po šedesáti pěti letech potřín bude Efraim, tak že nebude lidem.</span> <span class="verse"><a name="9">9</a>Mezi tím hlava Efraimova Samaří, a hlava Samaří syn Romeliášův. Jestliže nevěříte, jistě že neostojíte.</span> <span class="verse"><a name="10">10</a>I mluvil ještě Hospodin k Achasovi, řka:</span> <span class="verse"><a name="11">11</a>Požádej sobě znamení od Hospodina Boha svého, buď dole hluboko, aneb na hoře vysoko.</span> <span class="verse"><a name="12">12</a>I řekl Achas: Nebudu prositi, aniž budu pokoušeti Hospodina.</span> <span class="verse"><a name="13">13</a>Tedy řekl prorok: Slyšte nyní, dome Davidův, ještě-liž jest vám málo, lidem býti k obtížení, že i Bohu mému k obtížení jste?</span> <span class="verse"><a name="14">14</a>Protož sám Pán dá vám znamení: Aj, panna počne, a porodí syna, a nazůve jméno jeho Immanuel.</span> <span class="verse"><a name="15">15</a>Máslo a med jísti bude, až by uměl zavrci zlé, a vyvoliti dobré.</span> <span class="verse"><a name="16">16</a>Nýbrž prvé než bude uměti dítě to zavrci zlé a vyvoliti dobré, opuštěna bude země, kteréž nenávidíš pro dva krále její.</span> <span class="verse"><a name="17">17</a>Na tebe pak přivede Hospodin, a na lid tvůj, i na dům otce tvého dny, jakýchž nebylo ode dne, v němž odstoupil Efraim od Judy, a to skrze krále Assyrského.</span> <span class="verse"><a name="18">18</a>Nebo stane se v ten den, že pošepce Hospodin muchám, kteréž jsou při nejdalších řekách Egyptských, a včelám, kteréž jsou v zemi Assyrské.</span> <span class="verse"><a name="19">19</a>I přijdou, a usadí se všickni ti v údolích pustých a v děrách skalních, i na všech chrastinách i na všech stromích užitečných.</span> <span class="verse"><a name="20">20</a>V ten den oholí Pán tou břitvou najatou, (skrze ty, kteříž za řekou jsou, skrze krále Assyrského), hlavu a vlasy noh, ano také i bradu do čista sholí.</span> <span class="verse"><a name="21">21</a>I bude tehdáž, že sotva člověk zachová kravičku neb dvě ovce,</span> <span class="verse"><a name="22">22</a>Avšak pro množství mléka, kteréhož nadojí, jísti bude máslo. Máslo zajisté a med jísti bude, kdožkoli v zemi bude zanechán.</span> <span class="verse"><a name="23">23</a>Bude také v ten čas, že každé místo, na němž jest tisíc kmenů vinných za tisíc stříbrných, trním a hložím poroste.</span> <span class="verse"><a name="24">24</a>S střelami a lučištěm tudy jíti musí; hložím zajisté a trním zaroste všecka země.</span> <span class="verse"><a name="25">25</a>Všecky pak hory, kteréž motykou kopány býti mohou, nebudou se báti hloží a trní; nebo budou za pastviště volům, a bravům ku pošlapání.</span> </p></div</div></div></body></html>