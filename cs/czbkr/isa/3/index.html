<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 3</strong></div><p><span class="verse"><a name="1">1</a>Nebo aj, Pán, Hospodin zástupů, odejme od Jeruzaléma a Judy hůl a podporu, všelijakou hůl chleba a všelikou podporu vody,</span> <span class="verse"><a name="2">2</a>Silného i muže válečného, soudce i proroka, mudrce i starce,</span> <span class="verse"><a name="3">3</a>Padesátníka i počestného, i rádci, i vtipného řemeslníka, i výmluvného,</span> <span class="verse"><a name="4">4</a>A dám jim děti za knížata; děti, pravím, panovati budou nad nimi.</span> <span class="verse"><a name="5">5</a>I bude ssužovati v lidu jeden druhého, a bližní bližního svého; zpurně se postaví dítě proti starci, a chaterný proti vzácnému.</span> <span class="verse"><a name="6">6</a>Pročež se chopí jeden každý bratra svého z domu otce svého, a dí: Máš oděv, knížetem naším budeš, a pád tento zdrž rukou svou.</span> <span class="verse"><a name="7">7</a>Ale on přisáhne v ten den, řka: Nebuduť vázati těch ran, nebo v domě mém není chleba ani oděvu; neustanovujtež mne knížetem lidu.</span> <span class="verse"><a name="8">8</a>Nebo se obořil Jeruzalém, a Juda padl, proto že jazyk jejich a skutkové jejich jsou proti Hospodinu, k dráždění očí slávy jeho.</span> <span class="verse"><a name="9">9</a>Nestydatost tváři jejich svědčí proti nim; hřích zajisté svůj jako Sodomští ohlašují, a netají. Běda duši jejich, nebo sami na sebe uvodí zlé.</span> <span class="verse"><a name="10">10</a>Rcete spravedlivému: Dobře bude; nebo ovoce skutků svých jísti bude.</span> <span class="verse"><a name="11">11</a>Ale běda bezbožnému, zle bude; nebo odplata rukou jeho dána jemu bude.</span> <span class="verse"><a name="12">12</a>Lidu mého knížata jsou děti, a ženy panují nad ním. Lide můj, kteříž tě vodí, svodí tě, a cestu stezek tvých ukrývají.</span> <span class="verse"><a name="13">13</a>Stojíť Hospodin k rozsudku, stojí, pravím, k rozsudku s lidmi.</span> <span class="verse"><a name="14">14</a>Hospodin k soudu přijde proti starším lidu svého a knížatům jejich, a dí: Vy jste pohubili vinici mou, loupež chudého jest v domích vašich.</span> <span class="verse"><a name="15">15</a>Proč vy nuzíte lid můj, a tváře chudých zahanbujete? praví Pán, Hospodin zástupů.</span> <span class="verse"><a name="16">16</a>I dí Hospodin: Proto že se pozdvihují dcery Sionské, a chodí s vytaženým krkem, a pasou očima, protulujíce se, a zdrobna kráčejíce, i nohama svýma lákají,</span> <span class="verse"><a name="17">17</a>Protož okydne Pán prašivinou vrch hlavy dcer Sionských, a Hospodin hanbu jejich obnaží.</span> <span class="verse"><a name="18">18</a>V ten den odejme Pán okrasu těch nástrah, totiž paučníky a halže,</span> <span class="verse"><a name="19">19</a>Jablka zlatá a spinadla a čepce,</span> <span class="verse"><a name="20">20</a>Biréty a zápony, tkanice, punty a náušnice,</span> <span class="verse"><a name="21">21</a>Prsteny a náčelníky,</span> <span class="verse"><a name="22">22</a>Proměnná roucha, i plášťky, i roušky, i vačky,</span> <span class="verse"><a name="23">23</a>I zrcadla, i čechlíky, i věnce, i šlojíře.</span> <span class="verse"><a name="24">24</a>A budeť místo vonných věcí hnis, a místo pasů roztržení, a místo strojení kadeří lysina, a místo širokého podolku bude přepásání pytlem, obhoření pak místo krásy.</span> <span class="verse"><a name="25">25</a>Muži tvoji od meče padnou, a silní tvoji v boji.</span> <span class="verse"><a name="26">26</a>I budou plakati a kvíliti brány jeho, a spustlý na zemi seděti bude.</span> </p></div</div></div></body></html>