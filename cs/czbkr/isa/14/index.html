<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 14</strong></div><p><span class="verse"><a name="1">1</a>Nebo slituje se Hospodin nad Jákobem, a vyvolí zase Izraele, a dá jim odpočinutí v zemi jejich; a připojí se k nim cizozemec, a přídržeti se budou domu Jákobova.</span> <span class="verse"><a name="2">2</a>Nebo pojmou ty národy, a přivedou je k místu svému, i uvedou je v dědictví dům Izraelský v zemi Hospodinově, za služebníky a za děvky; a jímati budou ty, kteříž je zjímali, a panovati budou nad násilníky svými.</span> <span class="verse"><a name="3">3</a>I staneť se v ten den, v němž tobě odpočinutí dá Hospodin od těžkosti tvé a strachu tvého, a od poroby těžké, v kterouž jsi byl podroben,</span> <span class="verse"><a name="4">4</a>Že uživeš přísloví tohoto o králi Babylonském, a řekneš: Aj, jak přestal násilník! Přestalo dychtění po zlatě.</span> <span class="verse"><a name="5">5</a>Potřískal Hospodin hůl bezbožných, prut panujících,</span> <span class="verse"><a name="6">6</a>Mrskajícího lidi v prchlivosti mrskáním ustavičným, panujícího v hněvě nad národy, kteříž ssužováni bývali bez lítosti.</span> <span class="verse"><a name="7">7</a>Odpočívá, jest v pokoji všecka země, zvučně prozpěvují.</span> <span class="verse"><a name="8">8</a>I jedloví veselí se nad tebou, i cedroví Libánské, řkouce: Jakž jsi klesl, nepovstal, kdo by nás podtínal.</span> <span class="verse"><a name="9">9</a>I peklo zespod zbouřilo se pro tebe, k vyjití vstříc přicházejícímu tobě vzbudilo pro tě mrtvé, všecka knížata země; kázalo vyvstati z stolic jejich i všechněm králům národů.</span> <span class="verse"><a name="10">10</a>Všickni tito odpovídajíce, mluví tobě: Což ty také jsi zemdlen jako i my, a nám podobný učiněn?</span> <span class="verse"><a name="11">11</a>Svrženať jest do pekla pýcha tvá, i zvuk hudebných nástrojů tvých; moli tobě podestláno, a červi tě přikrývají.</span> <span class="verse"><a name="12">12</a>Jakž to, že jsi spadl s nebe, ó lucifeře v jitře vycházející? Poražen jsi až na zem, ještos zemdlíval národy.</span> <span class="verse"><a name="13">13</a>Však jsi ty říkával v srdci svém: Vstoupím do nebe, nad hvězdy Boha silného vyvýším stolici svou, a posadím se na hoře shromáždění k straně půlnoční.</span> <span class="verse"><a name="14">14</a>Vstoupím nad výsosti oblaku, budu rovný Nejvyššímu.</span> <span class="verse"><a name="15">15</a>A ty pak stržen jsi až do pekla, pryč na stranu do jámy.</span> <span class="verse"><a name="16">16</a>Ti, kdož tě uzří, za tebou se ohlédati, a tebe spatřovati budou, říkajíce: To-liž jest ten muž, kterýž nepokojil zemi, a pohyboval královstvími,</span> <span class="verse"><a name="17">17</a>Obracel jako v pustinu okršlek země, a města jeho bořil, vězňů svých nepropouštěl domů?</span> <span class="verse"><a name="18">18</a>Všickni králové národů, což jich koli bylo, pochováni slavně doma jeden každý z nich;</span> <span class="verse"><a name="19">19</a>Ty pak zavržen jsi od hrobu svého jako ratolest ohyzdná, a roucho zbitých, ukrutně zraněných, kteříž se dostávají do jámy mezi kamení, a jako mrcha pošlapaná.</span> <span class="verse"><a name="20">20</a>Nebudeš k oněmno v pohřbu přiúčastněn, nebo jsi poplénil zemi svou, lid svůj jsi pomordoval; nebudeť připomínáno na věky símě zlostníků.</span> <span class="verse"><a name="21">21</a>Připravte se k zmordování synů jeho pro nepravosti otců jejich, aby nepovstali, a dědičně neujali země, a nenaplnili svrchku okršlku zemského městy.</span> <span class="verse"><a name="22">22</a>Nebo povstanu proti nim, praví Hospodin zástupů, a zahladím jméno Babylona i ostatky syna i vnuka, praví Hospodin.</span> <span class="verse"><a name="23">23</a>A obrátím jej v dědictví bukačů, a v jezera vod, a vymetu jej pometlem zahynutí, praví Hospodin zástupů.</span> <span class="verse"><a name="24">24</a>Přisáhl Hospodin zástupů, řka: Jistě že jakž jsem myslil, tak bude, a jakž jsem uložil, stane se,</span> <span class="verse"><a name="25">25</a>Že potru Assyrského v zemi své, a na horách svých pošlapám jej, a odejde z nich jho jeho, břímě také jeho s ramene jejich sňato bude.</span> <span class="verse"><a name="26">26</a>Toť jest ta rada, kteráž zavřína jest o vší té zemi, a to jest ta ruka vztažená proti všechněm těm národům.</span> <span class="verse"><a name="27">27</a>Poněvadž pak Hospodin zástupů usoudil, kdo to tedy zruší? A ruku jeho vztaženou kdo odvrátí?</span> <span class="verse"><a name="28">28</a>Léta kteréhož umřel král Achas, stalo se proroctví toto:</span> <span class="verse"><a name="29">29</a>Neraduj se všecka ty země Filistinská, že zlámán jest prut toho, kterýž tě mrskal; nebo z plemene hadího vyjde bazališkus, jehož plod bude drak ohnivý létající.</span> <span class="verse"><a name="30">30</a>I budou se pásti prvorození chudých, a nuzní bezpečně odpočívati budou; kořen pak tvůj umořím hladem, a ostatky tvé zmorduje.</span> <span class="verse"><a name="31">31</a>Kvěl, ó bráno, křič město, již jsi rozplynula se všecka ty země Filistinská; nebo od půlnoci oheň přijde aniž bude, kdo by stranil z obcí jeho.</span> <span class="verse"><a name="32">32</a>Co pak odpovědí poslové národů? To, že Hospodin upevnil Sion, v němž útočiště mají chudí z lidu jeho.</span> </p></div</div></div></body></html>