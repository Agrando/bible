<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/isa/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/isa">Isaiah</a> &gt <strong>Chapter 22</strong></div><p><span class="verse"><a name="1">1</a>Břímě údolí vidění. Cožť se stalo, že jsi vystoupilo všecko na střechy,</span> <span class="verse"><a name="2">2</a>Město plné hřmotu a hluku, město veselící se? Zbití tvoji nejsou zbiti mečem, ani zhynuli v boji.</span> <span class="verse"><a name="3">3</a>Všecka knížata tvá rozprchla se napořád, od střelců svázána jsou. Což jich koli nalezeno jest v tobě, napořád svázáni jsou, zdaleka utíkají.</span> <span class="verse"><a name="4">4</a>Protož jsem řekl: Ponechejte mne, ať hořekuji s pláčem, a neusilujte mne těšiti nad popléněním dcerky lidu mého.</span> <span class="verse"><a name="5">5</a>Nebo jest den ssoužení, a pošlapání, a v mysli sevření ode Pána, Hospodina zástupů, v údolí vidění, den boření zdi, a křiku k horám.</span> <span class="verse"><a name="6">6</a>Byltě zajisté Elam pochytil toul s vozy lidu vojenského, a Kir ukázal pavézu.</span> <span class="verse"><a name="7">7</a>I stalo se, že nejvýbornější údolí tvá naplněna byla vozy, a vojáci silně položili se u brány,</span> <span class="verse"><a name="8">8</a>A odkryto bylo zastření Judovo; však obrátilo jsi zřetel v ten den k zbrojné komoře.</span> <span class="verse"><a name="9">9</a>I k zbořeninám města Davidova dohlédli jste, nebo mnohé byly, a shromáždili jste vody rybníka dolního.</span> <span class="verse"><a name="10">10</a>Domy též Jeruzalémské sečtli jste, i pobořili, abyste utvrdili zed.</span> <span class="verse"><a name="11">11</a>Udělali jste také stav mezi dvěma zdmi pro vody rybníka starého, aniž jste popatřili k Učiniteli jeho, a toho, kdo jej vzdělal od starodávna, neviděli jste.</span> <span class="verse"><a name="12">12</a>Nadto když volal Pán, Hospodin zástupů, v ten den k pláči a k kvílení, a k lysině a k přepásání se žíní.</span> <span class="verse"><a name="13">13</a>A aj, radost a veselí vaše zabijeti voly, a bíti ovce, jísti maso, a píti víno, a říkati: Jezme, píme, nebo zítra zemřeme.</span> <span class="verse"><a name="14">14</a>Ale známéť jest to v uších mých, praví Hospodin zástupů. Protož nikoli vám nebude odpuštěna ta nepravost, až i zemřete, praví Pán, Hospodin zástupů.</span> <span class="verse"><a name="15">15</a>Takto praví Pán, Hospodin zástupů: Jdi, vejdi k Sochitskému tomu, k Sobnovi správci domu, a řekni:</span> <span class="verse"><a name="16">16</a>Co ty zde máš? A koho zde máš, že jsi vytesal sobě zde hrob? Vytesals sobě na vysokém místě hrob svůj, a vystavěls na skále příbytek svůj.</span> <span class="verse"><a name="17">17</a>Aj, Hospodin, kterýž tě přistřel, jakž na muže znamenitého náleží, a kterýž tě výborně přioděl,</span> <span class="verse"><a name="18">18</a>Prudce tě zakulí jako kuli do země všelijak prostranné. Tam umřeš, tam i vozové slávy tvé, ó ohyzdo domu Pána svého.</span> <span class="verse"><a name="19">19</a>A tak seženu tě s místa tvého, a s úřadu tvého svrhu tě.</span> <span class="verse"><a name="20">20</a>I stane se v ten den, že povolám služebníka svého Eliakima syna Helkiášova,</span> <span class="verse"><a name="21">21</a>A obleku jej v sukni tvou, a pasem tvým potvrdím ho, panování tvé také dám v ruku jeho. I bude za otce obyvatelům Jeruzalémským a domu Judovu,</span> <span class="verse"><a name="22">22</a>A vložím klíč domu Davidova na rameno jeho. Když otevře, žádný nezavře, a když zavře, žádný neotevře.</span> <span class="verse"><a name="23">23</a>A vbiji jej jako hřebík v místě pevném, a bude stolicí slávy domu otce svého.</span> <span class="verse"><a name="24">24</a>I zavěsí na něm synové a dcery všecku slávu domu otce jeho, všecko nádobí, i to nejmenší, od nádobí, z něhož se pije, až do všech nádob vinných.</span> <span class="verse"><a name="25">25</a>V ten den, praví Hospodin zástupů, pohne se hřebík, kterýž vbit byl v místě pevném, a vyťat bude, a spadne, odťato bude i břímě, kteréž jest na něm; nebo Hospodin mluvil.</span> </p></div</div></div></body></html>