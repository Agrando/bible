<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1pet/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1pet">1 Peter</a> &gt <strong>Chapter 4</strong></div><p><span class="verse"><a name="1">1</a>Poněvadž tedy Kristus trpěl za nás na těle, i vy také týmž myšlením odíni buďte, totiž že ten, kdož na těle trpěl, přestal od hříchu,</span> <span class="verse"><a name="2">2</a>K tomu, aby již nebyl více tělesným žádostem, ale vůli Boží v těle živ, po všecken čas, což ho ještě zůstává.</span> <span class="verse"><a name="3">3</a>Dostiť jest zajisté nám na tom přeběhlém času života našeho, v němž jsme vůli těla podle obyčeje pohanů páchali, chodivše v nestydatých chlipnostech, v žádostech, v zbytečném pití vína, v hodování, v opilství a v ohyzdném modlosloužení.</span> <span class="verse"><a name="4">4</a>A protož když se k nim nepřipojujete v takovém jejich vydávání se v rozpustilosti, zdá se jim to cosi nového býti, a rouhají se tomu.</span> <span class="verse"><a name="5">5</a>Tiť vydadí počet tomu, kterýž hotov jest souditi živé i mrtvé.</span> <span class="verse"><a name="6">6</a>Proto jest zajisté i mrtvým kázáno evangelium, aby souzeni byli podle lidí, to jest z strany těla, ale živi byli podle Boha duchem.</span> <span class="verse"><a name="7">7</a>Všemuť se pak přibližuje konec.</span> <span class="verse"><a name="8">8</a>A protož buďte středmí a bedliví k modlitbám. Přede vším pak lásku jedni k druhým opravdovou mějte; nebo láska přikryje množství hříchů.</span> <span class="verse"><a name="9">9</a>Buďte vespolek přívětiví k hostem, bez reptání.</span> <span class="verse"><a name="10">10</a>Jeden každý jakž vzal od Boha dar, tak vespolek tím sobě přisluhujte, jako dobří šafáři rozličné milosti Boží.</span> <span class="verse"><a name="11">11</a>Mluví-li kdo, mluviž jako řeči Boží; jestliže kdo přisluhuje, činiž to jakožto z moci, kteréž jemu uděluje Bůh, aby ve všem slaven byl Bůh skrze Jezukrista, kterémuž jest sláva a císařství na věky věků. Amen.</span> <span class="verse"><a name="12">12</a>Nejmilejší, nebudiž vám divný ten přišlý na vás oheň, pro zkušení vás, jako by se vám něco nového přihodilo.</span> <span class="verse"><a name="13">13</a>Ale z toho, že jste účastni utrpení Kristových, radujte se, abyste i při zjevení slávy jeho radovali se s veselím.</span> <span class="verse"><a name="14">14</a>Trpíte-li pohanění pro jméno Kristovo, blahoslavení jste. Nebo Duch ten slávy a Boží na vás odpočívá, kterémužto z strany jich zajisté rouhání se děje, ale z strany vaší oslavován bývá.</span> <span class="verse"><a name="15">15</a>Žádný pak z vás netrp jako vražedlník, aneb zloděj, neb zločinec, anebo všetečný.</span> <span class="verse"><a name="16">16</a>Jestliže pak kdo trpí jako křesťan, nestyď se za to, ale oslavujž Boha v té částce.</span> <span class="verse"><a name="17">17</a>Neboť jest čas, aby se začal soud od domu Božího. A poněvadž nejprv začíná se od nás, jakýž bude konec těch, kteříž nejsou povolni evangelium Božímu?</span> <span class="verse"><a name="18">18</a>A poněvadž spravedlivý sotva k spasení přichází, bezbožný a hříšník kde se ukáže?</span> <span class="verse"><a name="19">19</a>A protož i ti, kteříž trpí podle vůle Boží, jakožto věrnému Stvořiteli ať poroučejí duše své, dobře činíce.</span> </p></div</div></div></body></html>