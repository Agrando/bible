<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/eph">Ephesians</a> &gt <strong>Chapter 5</strong></div><p><span class="verse"><a name="1">1</a>Buďtež tedy následovníci Boží, jakožto synové milí.</span> <span class="verse"><a name="2">2</a>A choďtež v lásce, jakož i Kristus miloval nás, a vydal sebe samého za nás, dar a obět Bohu u vůni rozkošnou.</span> <span class="verse"><a name="3">3</a>Smilstvo pak a všeliká nečistota, neb lakomství, aniž jmenováno buď mezi vámi, jakož sluší na svaté,</span> <span class="verse"><a name="4">4</a>A tolikéž mrzkost, ani bláznové mluvení, ani šprýmování, kteréžto věci jsou nenáležité, ale raději ať jest díků činění.</span> <span class="verse"><a name="5">5</a>Víte zajisté o tom, že žádný smilník aneb nečistý, ani lakomec, (jenž jest modloslužebník,) nemá dědictví v království Kristově a Božím.</span> <span class="verse"><a name="6">6</a>Žádný vás nesvoď marnými řečmi; nebo pro takové věci přichází hněv Boží na syny nepoddané.</span> <span class="verse"><a name="7">7</a>Nebývejtež tedy účastníci jejich.</span> <span class="verse"><a name="8">8</a>Byli jste zajisté někdy temnosti, ale již nyní jste světlo v Pánu. Jakožto synové světla choďte,</span> <span class="verse"><a name="9">9</a>(Nebo ovoce Ducha záleží ve vší dobrotě, a spravedlnosti, a v pravdě,)</span> <span class="verse"><a name="10">10</a>O to stojíce, což by se dobře líbilo Pánu.</span> <span class="verse"><a name="11">11</a>A neobcujte s skutky neužitečnými tmy, ale raději je trescete.</span> <span class="verse"><a name="12">12</a>Nebo což se tajně děje od nich, mrzko jest o tom i mluviti.</span> <span class="verse"><a name="13">13</a>Všecko pak, což bývá trestáno, od světla bývá zjeveno; nebo to, což všecko zjevuje, světlo jest.</span> <span class="verse"><a name="14">14</a>Protož praví: Probuď se ty, jenž spíš, a vstaň z mrtvých, a zasvítíť se tobě Kristus.</span> <span class="verse"><a name="15">15</a>Viztež tedy, kterak byste opatrně chodili, ne jako nemoudří, ale jako moudří,</span> <span class="verse"><a name="16">16</a>Vykupujíce čas; nebo dnové zlí jsou.</span> <span class="verse"><a name="17">17</a>Protož nebývejte neopatrní, ale rozumějící, která by byla vůle Páně.</span> <span class="verse"><a name="18">18</a>A neopíjejte se vínem, v němžto jest prostopášnost, ale naplněni buďte Duchem svatým,</span> <span class="verse"><a name="19">19</a>Mluvíce sobě vespolek v žalmích, a v chvalách, a v písničkách duchovních, zpívajíce a plésajíce v srdcích vašich Pánu,</span> <span class="verse"><a name="20">20</a>Díky činíce vždycky ze všeho ve jménu Pána našeho Jezukrista Bohu a Otci,</span> <span class="verse"><a name="21">21</a>Poddáni jsouce jedni druhým v bázni Boží.</span> <span class="verse"><a name="22">22</a>Ženy mužům svým poddány buďte jako Pánu.</span> <span class="verse"><a name="23">23</a>Nebo muž jest hlava ženy, jako i Kristus jest hlava církve, a onť jest Spasitel těla.</span> <span class="verse"><a name="24">24</a>A tak jakož církev poddána jest Kristu, tak i ženy mužům svým ať jsou poddány ve všem.</span> <span class="verse"><a name="25">25</a>Muži milujte ženy své, jako i Kristus miloval církev, a vydal sebe samého za ni,</span> <span class="verse"><a name="26">26</a>Aby ji posvětil, očistiv ji obmytím vody v slovu,</span> <span class="verse"><a name="27">27</a>Aby ji sobě postavil slavnou církev, nemající poskvrny, ani vrásky, neb cokoli takového, ale aby byla svatá a bez úhony.</span> <span class="verse"><a name="28">28</a>Takť jsou povinni muži milovati ženy své jako svá vlastní těla. Kdo miluje ženu svou, sebeť samého miluje.</span> <span class="verse"><a name="29">29</a>Žádný zajisté nikdy těla svého neměl v nenávisti, ale krmí a chová je, jakožto i Pán církev.</span> <span class="verse"><a name="30">30</a>Neboť jsme údové těla jeho, z masa jeho a z kostí jeho.</span> <span class="verse"><a name="31">31</a>A protoť opustí člověk otce i matku, a připojí se k manželce své, i budouť dva jedno tělo.</span> <span class="verse"><a name="32">32</a>Tajemství toto veliké jest, ale já pravím o Kristu a o církvi.</span> <span class="verse"><a name="33">33</a>Avšak i vy, jeden každý z vás, manželku svou tak jako sám sebe miluj. Žena pak ať se bojí muže svého.</span> </p></div</div></div></body></html>