<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/eph">Ephesians</a> &gt <strong>Chapter 6</strong></div><p><span class="verse"><a name="1">1</a>Dítky poslouchejte rodičů svých v Pánu; neboť jest to spravedlivé.</span> <span class="verse"><a name="2">2</a>Cti otce svého i matku, (toť jest přikázaní první s zaslíbením,)</span> <span class="verse"><a name="3">3</a>Aby dobře bylo tobě a abys byl dlouhověký na zemi.</span> <span class="verse"><a name="4">4</a>A vy otcové nepopouzejte k hněvu dítek vašich, ale vychovávejte je v cvičení a v napomínání Páně.</span> <span class="verse"><a name="5">5</a>Služebníci, buďte poslušni pánů tělesných s bázní a s strachem, v sprostnosti srdce vašeho, jako Krista,</span> <span class="verse"><a name="6">6</a>Ne na oko sloužíce, jako ti, jenž se lidem líbiti usilují, ale jako služebníci Kristovi, činíce vůli Boží z té duše,</span> <span class="verse"><a name="7">7</a>S dobrou myslí sloužíce, jakožto Pánu, a ne lidem,</span> <span class="verse"><a name="8">8</a>Vědouce, že, což by koli jeden každý učinil dobrého, za to odplatu vzíti má ode Pána, buďto služebník, buďto svobodný.</span> <span class="verse"><a name="9">9</a>A vy páni též se tak mějte k nim, zanechajíce pohrůžky, vědouce, že i vy také máte Pána v nebesích, a přijímání osob není u něho.</span> <span class="verse"><a name="10">10</a>Dále pak, bratří moji, posilňte se v Pánu a v moci síly jeho.</span> <span class="verse"><a name="11">11</a>Oblecte se v celé odění Boží, abyste mohli státi proti útokům ďábelským.</span> <span class="verse"><a name="12">12</a>Neboť není bojování naše proti tělu a krvi, ale proti knížatstvu, proti mocnostem, proti světa pánům temností věku tohoto, proti duchovním zlostem, kteréž jsou vysoko.</span> <span class="verse"><a name="13">13</a>A protož vezměte celé odění Boží, abyste mohli odolati v den zlý, a všecko vykonajíce, státi.</span> <span class="verse"><a name="14">14</a>Stůjtež tedy, majíce podpásaná bedra vaše pravdou, a oblečeni jsouce v pancíř spravedlnosti,</span> <span class="verse"><a name="15">15</a>A obuté majíce nohy v hotovost k evangelium pokoje,</span> <span class="verse"><a name="16">16</a>A zvláště pak vezmouce štít víry, kterýmž byste mohli všecky šípy ohnivé nešlechetníka toho uhasiti.</span> <span class="verse"><a name="17">17</a>A lebku spasení vezměte, i meč Ducha, jenž jest slovo Boží,</span> <span class="verse"><a name="18">18</a>Všelikou modlitbou a prosbou modléce se každého času v Duchu, a v tom bedlivi jsouce se vší ustavičností a prošením za všecky svaté,</span> <span class="verse"><a name="19">19</a>I za mne, aby mi dána byla řeč v otevření úst mých svobodně a směle, abych oznamoval tajemství evangelium svatého,</span> <span class="verse"><a name="20">20</a>Pro něžto úřad svůj konám v řetězu tomto, abych tak v něm svobodně a směle mluvil, jakž mně mluviti náleží.</span> <span class="verse"><a name="21">21</a>A abyste i vy věděli, co se se mnou děje a co činím, všecko vám to oznámí Tychikus, milý bratr a věrný služebník v Pánu,</span> <span class="verse"><a name="22">22</a>Jehož jsem pro to samo k vám poslal, abyste věděli o našich věcech a aby potěšil srdcí vašich.</span> <span class="verse"><a name="23">23</a>Pokoj budiž vám bratřím, a láska s věrou, od Boha Otce a Pána Jezukrista.</span> <span class="verse"><a name="24">24</a>Milost Boží budiž se všemi milujícími Pána našeho Jezukrista v neporušitelnosti. Amen. List tento k Efezským psán byl z Říma po Tychikovi.</span> </p></div</div></div></body></html>