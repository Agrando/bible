<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/hos/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/hos">Hosea</a> &gt <strong>Chapter 4</strong></div><p><span class="verse"><a name="1">1</a>Slyšte slovo Hospodinovo, ó synové Izraelští, neboť má rozepři Hospodin s obyvateli země této, proto že není žádné věrnosti, ani žádného milosrdenství, ani žádné známosti Boží v této zemi.</span> <span class="verse"><a name="2">2</a>Proklínání a lži a vraždy, a zlodějství i cizoložství na vrch zrostlo, a vražda vraždu postihá.</span> <span class="verse"><a name="3">3</a>Protož kvíliti bude tato země, a umdlí všecko, což v ní přebývá, živočichové polní i ptactvo nebeské, ano i ryby mořské zhynou.</span> <span class="verse"><a name="4">4</a>A však žádný jim nedomlouvej, aniž jich kdo tresci; nebo lid tvůj podobni jsou těm, kteříž se vadí s knězem.</span> <span class="verse"><a name="5">5</a>Protož ve dne padneš, padne také i prorok s tebou v noci, zahladím i matku tvou.</span> <span class="verse"><a name="6">6</a>Vyhlazen bude lid můj pro neumění. Poněvadž jsi ty pohrdl uměním, i tebou pohrdnu, abys mi kněžství nekonal; a že jsi zapomněl na zákon Boha svého, já také zapomenu se na syny tvé.</span> <span class="verse"><a name="7">7</a>Čím se více rozmohli, tím více hřešili proti mně; slávu jejich v pohanění směním.</span> <span class="verse"><a name="8">8</a>Oběti za hřích lidu mého jedí, protož k nepravosti jejich duše své pozdvihují.</span> <span class="verse"><a name="9">9</a>Pročež stane se jakž lidu tak knězi. Nebo vyhledávati budu na něm cest jeho, a skutky jeho jemu vrátím.</span> <span class="verse"><a name="10">10</a>I budou jísti, a však se nenasytí, smilniti budou, ale nerozmnoží se; nebo nechtějí pozoru míti na Hospodina.</span> <span class="verse"><a name="11">11</a>Smilství a víno a mest odjímá srdce.</span> <span class="verse"><a name="12">12</a>Lid můj dřeva svého se dotazuje, a hůl jeho oznamuje jemu; nebo je duch smilství v blud uvodí, aby smilnili, odcházejíce od Boha svého.</span> <span class="verse"><a name="13">13</a>Na vrších hor obětují, a na pahrbcích kadí, pod doubím a topolím a jilmovím, nebo jest příhodný stín jejich; protož smilní dcery vaše, a nevěsty vaše cizoloží.</span> <span class="verse"><a name="14">14</a>Nevyhledával-liž bych na dcerách vašich, že smilní, a na nevěstách vašich, že cizoloží, že tito s nevěstkami se oddělují, a s ženkami obětují? Anobrž lid, kterýž sobě nesrozumívá, padne.</span> <span class="verse"><a name="15">15</a>Jestliže smilníš ty Izraeli, nechažť nehřeší Juda. Protož nechoďtež do Galgala, aniž vstupujte do Betaven, aniž přisahejte: Živť jest Hospodin.</span> <span class="verse"><a name="16">16</a>Nebo jako jalovice tvrdošijná tvrdošijný jest Izrael, jižť je pásti bude Hospodin jako beránka na prostranně.</span> <span class="verse"><a name="17">17</a>Efraim stovaryšil se s modlami, nechej ho.</span> <span class="verse"><a name="18">18</a>Zpurné je činí nápoj jejich, velice smilní, milují: Dejte. Ochráncové jeho jsou ohyzda.</span> <span class="verse"><a name="19">19</a>Zachvátí je vítr křídly svými, i budou zahanbeni pro své oběti.</span> </p></div</div></div></body></html>