<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/hos/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/hos">Hosea</a> &gt <strong>Chapter 8</strong></div><p><span class="verse"><a name="1">1</a>Přičině k ústům svým troubu, rci: Aj, letí jako orlice na dům Hospodinův, proto že přestoupili smlouvu mou, a proti zákonu mému převráceně činili.</span> <span class="verse"><a name="2">2</a>Budouť sic volati: Bože můj, znáť tebe Izrael,</span> <span class="verse"><a name="3">3</a>Ale opustilť jest Izrael dobré, nepřítel jej stihati bude.</span> <span class="verse"><a name="4">4</a>Oniť ustanovují krále, ale beze mne; knížata vyzdvihují, k nimž já se neznám; z stříbra i z zlata svého činí sobě modly k svému zkažení.</span> <span class="verse"><a name="5">5</a>Opustíť je tele tvé, ó Samaří, když se zažhne prchlivost má na ně. Až dokudž nebudou moci ostříhati nevinnosti?</span> <span class="verse"><a name="6">6</a>Však i ono jest od Izraele, řemeslník je udělal, a neníť Bohem; nebo drtiny budou z toho telete Samařského.</span> <span class="verse"><a name="7">7</a>Poněvadž větru rozsívají, takéť vichřici žíti budou; ani stébla žádného míti nebudou; úroda nevydá mouky, a by pak i vydala, cizozemci to sehltí.</span> <span class="verse"><a name="8">8</a>Sehlcen bude Izrael, tudíž budou mezi pohany jako nádoba, v níž není žádné líbosti.</span> <span class="verse"><a name="9">9</a>Proto že se oni utíkají k Assurovi, oslu divokému, kterýž jest toliko sám svůj, a že Efraim sobě najímá milovníky,</span> <span class="verse"><a name="10">10</a>A že posílali dary mezi pohany: protož tudíž je zberu i já, anobrž jižť jsou okusili něčeho pro břímě krále knížat.</span> <span class="verse"><a name="11">11</a>Nebo vzdělal Efraim mnoho oltářů k hřešení, máť oltáře k hřešení.</span> <span class="verse"><a name="12">12</a>Vypsal jsem jemu znamenité věci v zákoně svém, ale neváží sobě rovně jako cizí věci.</span> <span class="verse"><a name="13">13</a>Z obětí darů mých obětují maso a jedí, Hospodin neoblibuje jich. Jižť zpomene na nepravost jejich, a vyhledávati bude hříchy jejich, že se oni do Egypta navracují,</span> <span class="verse"><a name="14">14</a>A že se zapomenul Izrael na Učinitele svého, a nastavěl chrámů, a Juda vzdělal mnoho měst hrazených. Protož pošli oheň na města jeho, a zžíře paláce jeho.</span> </p></div</div></div></body></html>