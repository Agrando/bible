<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/hos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/hos">Hosea</a> &gt <strong>Chapter 5</strong></div><p><span class="verse"><a name="1">1</a>Slyštež to, ó kněží, a pozorujte, dome Izraelský, i dome královský, poslouchejte, nebo proti vám soud tento jest, proto že jste osídlo v Masfa, a sítka rozestřená na vrchu Tábor.</span> <span class="verse"><a name="2">2</a>Nýbrž k zabíjení uchylujíce se, připadají k zemi, ale já ztresci každého z nich.</span> <span class="verse"><a name="3">3</a>Známť já Efraima, a Izrael není ukryt přede mnou; nebo nyní smilníš, Efraime, poškvrňuje se Izrael.</span> <span class="verse"><a name="4">4</a>Nemají se k tomu, aby se obrátili k Bohu svému, proto že duch smilství mezi nimi jest, Hospodina pak znáti nechtějí,</span> <span class="verse"><a name="5">5</a>Tak že hrdost Izraelova svědčí vůči proti němu; protož Izrael i Efraim padnou pro nepravost svou, padne také i Juda s nimi.</span> <span class="verse"><a name="6">6</a>S stády bravů a skotů svých půjdou hledati Hospodina, však nenaleznou; vzdáliltě se od nich.</span> <span class="verse"><a name="7">7</a>Hospodinu se zpronevěřili, nebo syny cizí zplodili; jižť je zžíře měsíc i s jměním jejich.</span> <span class="verse"><a name="8">8</a>Trubte trubou v Gabaa, a na pozoun v Ráma; křičte v Betaven: Po tobě, ó Beniamine.</span> <span class="verse"><a name="9">9</a>Efraim zpuštěn bude v den kázně, v němž po pokoleních Izraelských uvedu v známost pravdu.</span> <span class="verse"><a name="10">10</a>Knížata Judská jsou podobná těm, kteříž přenášejí mezník; vyleji na ně jako vodu prchlivost svou.</span> <span class="verse"><a name="11">11</a>Utištěn jest Efraim, potřín soudem, však sobě libuje choditi za rozkazem.</span> <span class="verse"><a name="12">12</a>Protož i já byl jsem jako mol Efraimovi, a jako hnis domu Judovu.</span> <span class="verse"><a name="13">13</a>Pročež vida Efraim neduh svůj, a Juda nežit svůj, utekl se Efraim k Assurovi, a poslal k králi, kterýž by se o něj zasadil. Ale on nebude moci zhojiti vás, ani uzdraviti vás od nežitů.</span> <span class="verse"><a name="14">14</a>Nebo já jsem jako lítý lev Efraimovi, a jako lvíče domu Judovu; já, já uchvátím a ujdu, vezmu, a žádný nevytrhne.</span> <span class="verse"><a name="15">15</a>Odejda, navrátím se na místo své, až se vinni dadí, a hledati budou tváři mé.</span> </p></div</div></div></body></html>