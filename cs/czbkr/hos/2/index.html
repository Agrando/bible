<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/hos/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/hos">Hosea</a> &gt <strong>Chapter 2</strong></div><p><span class="verse"><a name="1">1</a>Rcete bratřím vašim: Ó lide můj, a sestrám vašim: Ó milosrdenství došlá.</span> <span class="verse"><a name="2">2</a>Odpor veďte proti matce vaší, dokažte, že ona není manželka má, a že já nejsem muž její, leč odvaruje smilství svých od tváři své, a cizoložství svých z prostřed prsí svých,</span> <span class="verse"><a name="3">3</a>Abych jí nesvlékl do naha, a nepostavil jí tak, jakž byla v den narození svého, a učině ji podobnou poušti, a obrátě ji jako v zemi vyprahlou, umořil bych ji žízní.</span> <span class="verse"><a name="4">4</a>Neslitoval bych se ani nad syny jejími, proto že jsou synové z smilstva.</span> <span class="verse"><a name="5">5</a>Nebo smilní matka jejich, hanebnost páše rodička jejich; říká zajisté: Půjdu za frejíři svými, kteříž mi dodávají chleba mého, vody mé, vlny mé, lnu mého, oleje mého i nápojů mých.</span> <span class="verse"><a name="6">6</a>A protož aj, já opletu cestu její trním, a ohradím hradbou, aby stezek svých nalezti nemohla.</span> <span class="verse"><a name="7">7</a>Tehdy běhati bude za frejíři svými, a však nedostihne jich, hledati jich bude, ale nenalezne. I dí: Ej nu, již se navrátím k manželu svému prvnímu, proto že mi lépe tehdáž bylo než nyní.</span> <span class="verse"><a name="8">8</a>Nebo ona nezná toho, že jsem já dával jí obilé, a mest a olej, anobrž rozmnožoval stříbro i zlato, kteréž vynakládají na Bále.</span> <span class="verse"><a name="9">9</a>Protož poberu zase obilé své v čas jeho, i mest svůj v jistý čas jeho, a odejmu jí vlnu svou i len svůj k přiodívání nahoty její,</span> <span class="verse"><a name="10">10</a>A tak v brzce odkryji mrzkost její před očima frejířů jejích, a žádný jí nevytrhne z ruky mé.</span> <span class="verse"><a name="11">11</a>A učiním přítrž vší radosti její, svátkům jejím, novoměsícům jejím i sobotám jejím, a všechněm slavnostem jejím.</span> <span class="verse"><a name="12">12</a>Pohubím také révoví její a fíkoví její, proto že říká: Ty věci jsou mzda má, kterouž mi dali frejíři moji; a obrátím je v les, a sžerou je živočichové polní.</span> <span class="verse"><a name="13">13</a>A budu na ní vyhledávati dnů Bálů,v nichž jim kadí, a ozdoběci se náušnicemi svými a záponami svými, chodí za frejíři svými, na mne se pak zapomíná, praví Hospodin.</span> <span class="verse"><a name="14">14</a>Protož aj, já namluvím ji, když ji uvedu na poušť; nebo mluviti budu k srdci jejímu.</span> <span class="verse"><a name="15">15</a>A dám jí vinice její od téhož místa, i údolé Achor místo dveří naděje, i bude tam zpívati jako za dnů mladosti své, totiž jako tehdáž, když vycházela z země Egyptské.</span> <span class="verse"><a name="16">16</a>I stane se v ten den, dí Hospodin, že volati budeš: Muži můj, a nebudeš mne volati více: Báli můj.</span> <span class="verse"><a name="17">17</a>Nebo vyprázdním jména Bálů z úst tvých, aniž připomínáni budou více v jménu svém.</span> <span class="verse"><a name="18">18</a>A učiním pro tebe smlouvu v ten den s živočichy polními, a s ptactvem nebeským i s zeměplazy, lučiště pak a meč polámi, i válku odejmu z země, a způsobím to, aby bydleli bezpečně.</span> <span class="verse"><a name="19">19</a>I zasnoubím tě sobě na věčnost, zasnoubím tě sobě, pravím, v spravedlnosti a v soudu a v dobrotivosti a v hojném milosrdenství.</span> <span class="verse"><a name="20">20</a>Zasnoubím tě sobě také u víře, abys poznala Hospodina.</span> <span class="verse"><a name="21">21</a>I stane se v ten den, že vyslýchati budu, dí Hospodin, vyslýchati budu nebesa, a ona vyslyší zemi.</span> <span class="verse"><a name="22">22</a>Země pak vyslyší obilé, i mest, i olej, a ty věci vyslyší Jezreele.</span> <span class="verse"><a name="23">23</a>Nebo ji rozseji sobě na zemi, a smiluji se nad Loruchámou, Loammi pak řeknu: Lid můj jsi ty, a on dí: Bože můj.</span> </p></div</div></div></body></html>