<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/hos/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/hos">Hosea</a> &gt <strong>Chapter 12</strong></div><p><span class="verse"><a name="1">1</a>Efraim se větrem pase, a vítr východní honí, každého dne lež a zhoubu množí; nebo smlouvu s Assurem činí, a masti do Egypta donášejí se.</span> <span class="verse"><a name="2">2</a>I s Judou má soud Hospodin; pročež navštívě Jákoba podlé cest jeho, podlé snažností jeho odplatí jemu.</span> <span class="verse"><a name="3">3</a>V životě za patu držel bratra svého, a silou svou knížetsky se potýkal s Bohem.</span> <span class="verse"><a name="4">4</a>Knížetsky, pravím, potýkal se s andělem, a přemohl; plakal a pokorně ho prosil; v Bethel jej nalezl, a tam s námi mluvil.</span> <span class="verse"><a name="5">5</a>Toť jest Hospodin Bůh zástupů, pamětné jeho jest Hospodin.</span> <span class="verse"><a name="6">6</a>Protož ty k Bohu svému se obrať, milosrdenství a soudu ostříhej, a očekávej na Boha svého ustavičně.</span> <span class="verse"><a name="7">7</a>Kramářem jest, v jehož ruce jsou vážky falešné, rád utiskuje,</span> <span class="verse"><a name="8">8</a>A říká Efraim: Však jsem zbohatl, dobyl jsem sobě zboží; ve všech mých pracech nenajdou mi nepravosti, jenž by hříchem byla.</span> <span class="verse"><a name="9">9</a>Já pak Hospodin jsa Bohem tvým od vyjití z země Egyptské, ještě-liž bych tě seděti nechal v stáncích jako ve dnech svátečních?</span> <span class="verse"><a name="10">10</a>A mluvě skrze proroky, já abych vidění mnoho ukazoval, a skrze proroky podobenství předkládal?</span> <span class="verse"><a name="11">11</a>Zdali toliko v Gálád byla nepravost a marnost? I v Galgala voly obětují, přes to i oltářů jejich jest jako kopců na záhonech polí mých.</span> <span class="verse"><a name="12">12</a>Tamto utekl byl Jákob z krajiny Syrské, kdež sloužil Izrael pro ženu, a pro ženu byl pastýřem;</span> <span class="verse"><a name="13">13</a>Sem pak skrze proroka přivedl Hospodin Izraele z Egypta, též skrze proroka ostříhán jest.</span> <span class="verse"><a name="14">14</a>Vzbudilť Efraim hněv přehořký, a protož krev jeho na něj se vztáhne, a potupu svou vrátí jemu Pán jeho.</span> </p></div</div></div></body></html>