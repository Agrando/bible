<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 144</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/144"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 144</strong></div><p><span class="verse"><a name="1">1</a>Davidův. Požehnaný Hospodin skála má, kterýž učí ruce mé boji, a prsty mé bitvě.</span> <span class="verse"><a name="2">2</a>Milosrdenství mé a hrad můj, útočiště mé, vysvoboditel můj, a štít můj, protož v něhoť já doufám; onť mi podmaňuje lidi.</span> <span class="verse"><a name="3">3</a>Hospodine, co jest člověk, že se znáš k němu, a syn člověka, že ho sobě tak vážíš?</span> <span class="verse"><a name="4">4</a>Člověk marnosti podobný jest, dnové jeho jako stín pomíjející.</span> <span class="verse"><a name="5">5</a>Hospodine, nakloň svých nebes a sstup, dotkni se hor, a kouřiti se budou.</span> <span class="verse"><a name="6">6</a>Sešli hromobití a rozptyl je, vypusť střely své a poraz je.</span> <span class="verse"><a name="7">7</a>Vztáhni ruku svou s výsosti, vysvoboď mne, a vytrhni mne z vod mnohých, z ruky cizozemců.</span> <span class="verse"><a name="8">8</a>Jejichž ústa mluví marnost, a pravice jejich jest pravice lživá.</span> <span class="verse"><a name="9">9</a>Bože, píseň novou zpívati budu tobě na loutně, a na desíti strunách žalmy tobě prozpěvovati,</span> <span class="verse"><a name="10">10</a>Dávajícímu vítězství králům, a vysvobozujícímu Davida, služebníka svého od meče vražedlného.</span> <span class="verse"><a name="11">11</a>Vysvoboď mne, a vytrhni mne z ruky cizozemců, jejichž ústa mluví marnost, a pravice jejich pravice lživá.</span> <span class="verse"><a name="12">12</a>Aby synové naši byli jako štípkové zdárně rostoucí v mladosti své, a dcery naše jako úhelní kamenové, tesaní ku podobenství chrámu.</span> <span class="verse"><a name="13">13</a>Špižírny naše plné ať vydávají všelijaké potravy; dobytek náš ať rodí na tisíce, a na deset tisíců v stájích našich.</span> <span class="verse"><a name="14">14</a>Volové naši ať jsou vytylí; ať není vpádu ani zajetí, ani naříkání na ulicích našich.</span> <span class="verse"><a name="15">15</a>Blahoslavený lid, jemuž se tak děje, blahoslavený ten lid, jehož Hospodin Bohem jest.</span> </p></div</div></div></body></html>