<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 84</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/84"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 84</strong></div><p><span class="verse"><a name="1">1</a>Přednímu z kantorů na gittit, synů Chóre, žalm.</span> <span class="verse"><a name="2">2</a>Jak jsou milí příbytkové tvoji, Hospodine zástupů!</span> <span class="verse"><a name="3">3</a>Žádostiva jest a velice touží duše má po síňcích Hospodinových; srdce mé, i tělo mé pléše k Bohu živému.</span> <span class="verse"><a name="4">4</a>Ano i ten vrabec nalezl sobě místo a vlaštovice hnízdo, v němž by schránila mladé své, při oltářích tvých, Hospodine zástupů, králi můj a Bože můj.</span> <span class="verse"><a name="5">5</a>Blahoslavení, kteříž přebývají v domě tvém, tiť tebe na věky chváliti budou. Sélah.</span> <span class="verse"><a name="6">6</a>Blahoslavený člověk, jehož síla jest Hospodin, a v jejichž srdci jsou stezky kroků jejich,</span> <span class="verse"><a name="7">7</a>Ti, kteříž jdouce přes údolí moruší, za studnici jej sobě pokládají, na něž i déšť požehnání přichází.</span> <span class="verse"><a name="8">8</a>Berou se houf za houfem, a ukazují se před Bohem na Sionu.</span> <span class="verse"><a name="9">9</a>Hospodine Bože zástupů, vyslyš modlitbu mou, pozoruj, ó Bože Jákobův. Sélah.</span> <span class="verse"><a name="10">10</a>Pavézo naše, popatř, ó Bože, a viz tvář pomazaného svého.</span> <span class="verse"><a name="11">11</a>Nebo lepší jest den v síňcích tvých, než jinde tisíc; zvolil jsem sobě raději u prahu seděti v domě Boha svého, nežli přebývati v stáncích bezbožníků.</span> <span class="verse"><a name="12">12</a>Nebo Hospodin Bůh jest slunce a pavéza; tuť milosti i slávy udílí Hospodin, aniž odepře čeho dobrého chodícím v upřímnosti. [ (Psalms 84:13) Hospodine zástupů, blahoslavený člověk, kterýž naději skládá v tobě. ]</span> </p></div</div></div></body></html>