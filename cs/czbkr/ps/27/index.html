<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 27</strong></div><p><span class="verse"><a name="1">1</a>Davidův. Hospodin světlo mé a spasení mé, kohož se budu báti? Hospodin síla života mého, kohož se budu strašiti?</span> <span class="verse"><a name="2">2</a>Útok učinivše na mne zlostníci, k sežrání těla mého, protivníci moji a nepřátelé moji, sami se potkli a padli.</span> <span class="verse"><a name="3">3</a>Protož byť i stany své proti mně rozbili, nebude se lekati srdce mé; byť se pozdvihla proti mně i válka, na toť se já spouštím.</span> <span class="verse"><a name="4">4</a>Jedné věci žádal jsem od Hospodina, téť vždy hledati budu: Abych přebýval v domě Hospodinově po všecky dny života svého,a spatřoval okrasu Hospodinovu, a zpytoval v chrámě jeho.</span> <span class="verse"><a name="5">5</a>Nebo tu mne ukryje v stánku svém, v den zlý schová mne v skrýši stanu svého, a na skálu vyzdvihne mne.</span> <span class="verse"><a name="6">6</a>A tak vyvýšena bude hlava má nad nepřátely mými, kteříž mne obklíčili; i budu obětovati v stánku jeho oběti plésání, prozpěvovati a chvály vzdávati budu Hospodinu.</span> <span class="verse"><a name="7">7</a>Slyš mne, Hospodine, hlasem volajícího, a smiluj se nade mnou, i vyslyš mne.</span> <span class="verse"><a name="8">8</a>O tobě přemýšlí srdce mé, že velíš, řka: Hledejte tváři mé, a protož tváři tvé, Hospodine, hledati budu.</span> <span class="verse"><a name="9">9</a>Neskrývejž tváři své přede mnou, aniž zamítej v hněvě služebníka svého; spomožení mé býval jsi, neopouštěj mne, aniž se mne zhošťuj, Bože spasení mého.</span> <span class="verse"><a name="10">10</a>Ačkoli otec můj a matka má mne opustili, Hospodin však mne k sobě přivine.</span> <span class="verse"><a name="11">11</a>Vyuč mne, Hospodine, cestě své, a veď mne po stezce přímé pro ty, jenž mne střehou.</span> <span class="verse"><a name="12">12</a>Nevydávejž mne líbosti protivníků mých, neboť by ostáli proti mně svědkové lživí, i ten, jenž dýše ukrutností.</span> <span class="verse"><a name="13">13</a>Bychť nevěřil, že užívati budu dobroty Hospodinovy v zemi živých, nikoli bych neostál.</span> <span class="verse"><a name="14">14</a>Očekávejž na Hospodina, posilň se, a onť posilní srdce tvého; protož očekávej na Hospodina.</span> </p></div</div></div></body></html>