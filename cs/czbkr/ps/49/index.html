<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 49</strong></div><p><span class="verse"><a name="1">1</a>Přednímu kantoru z synů Chóre, žalm.</span> <span class="verse"><a name="2">2</a>Slyšte to všickni národové, pozorujte všickni obyvatelé zemští.</span> <span class="verse"><a name="3">3</a>Tak z lidu obecného, jako z povýšených, tak bohatý, jako chudý.</span> <span class="verse"><a name="4">4</a>Ústa má mluviti budou moudrost, a přemyšlování srdce mého rozumnost.</span> <span class="verse"><a name="5">5</a>Nakloním k přísloví ucha svého, a při harfě vykládati budu přípovídku svou.</span> <span class="verse"><a name="6">6</a>I proč se báti mám ve dnech zlých, aby nepravost těch, kteříž mi na paty šlapají, mne obklíčiti měla?</span> <span class="verse"><a name="7">7</a>Kteříž doufají v svá zboží, a množstvím bohatství svého se chlubí.</span> <span class="verse"><a name="8">8</a>Žádný bratra svého nijakž vykoupiti nemůže, ani Bohu za něj dáti mzdy vyplacení,</span> <span class="verse"><a name="9">9</a>(Neboť by velmi drahé musilo býti vyplacení duše jejich, protož nedovedeť toho na věky),</span> <span class="verse"><a name="10">10</a>Aby živ byl věčně, a neviděl porušení.</span> <span class="verse"><a name="11">11</a>Nebo se vídá, že i moudří umírají, blázen a hovadný člověk zaroveň hynou, zboží svého i cizím zanechávajíce.</span> <span class="verse"><a name="12">12</a>Myšlení jejich jest, že domové jejich věční jsou, a příbytkové jejich od národu do pronárodu; pročež je po krajinách nazývají jmény svými.</span> <span class="verse"><a name="13">13</a>Ale člověk v slávě netrvá, jsa podobný hovadům, kteráž hynou.</span> <span class="verse"><a name="14">14</a>Taková snažnost jejich jest bláznovstvím při nich, však potomci jejich ústy svými to schvalují. Sélah.</span> <span class="verse"><a name="15">15</a>Jako hovada v pekle skladeni budou, smrt je žráti bude, ale upřímí panovati budou nad nimi v jitře; způsob pak oněchno aby zvetšel, z příbytku svého octnou se v hrobě.</span> <span class="verse"><a name="16">16</a>Ale Bůh vykoupí duši mou z moci pekla, když mne přijme. Sélah.</span> <span class="verse"><a name="17">17</a>Neboj se, když by někdo zbohatl, a když by se rozmnožila sláva domu jeho.</span> <span class="verse"><a name="18">18</a>Při smrti zajisté ničeho nevezme, aniž sstoupí za ním sláva jeho.</span> <span class="verse"><a name="19">19</a>Ačťkoli duši své, pokudž jest živ, lahodí; k tomu chválí jej i jiní, když sobě čistě povoluje:</span> <span class="verse"><a name="20">20</a>A však musí se odebrati za věkem otců svých, a na věky světla neuzří. [ (Psalms 49:21) Summou: Člověk jsa ve cti, neusrozumí-li sobě, bývá učiněn podobný hovadům, kteráž hynou. ]</span> </p></div</div></div></body></html>