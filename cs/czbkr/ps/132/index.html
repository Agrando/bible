<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 132</strong></div><p><span class="verse"><a name="1">1</a>Píseň stupňů. Pamětliv buď, Hospodine, na Davida i na všecka trápení jeho,</span> <span class="verse"><a name="2">2</a>Jak se přísahou zavázal Hospodinu, a slib učinil Nejmocnějšímu Jákobovu, řka:</span> <span class="verse"><a name="3">3</a>Jistě že nevejdu do stánku domu svého, a nevstoupím na postel ložce svého,</span> <span class="verse"><a name="4">4</a>Aniž dám očím svým usnouti, ani víčkám svým zdřímati,</span> <span class="verse"><a name="5">5</a>Dokudž nenajdu místa Hospodinu, k příbytkům Nejmocnějšímu Jákobovu.</span> <span class="verse"><a name="6">6</a>Aj, uslyšavše o ní, že byla v kraji Efratském, našli jsme ji na polích Jaharských.</span> <span class="verse"><a name="7">7</a>Vejdemeť již do příbytků jeho, a skláněti se budeme u podnoží noh jeho.</span> <span class="verse"><a name="8">8</a>Povstaniž, Hospodine, a vejdi do odpočinutí svého, ty i truhla velikomocnosti tvé.</span> <span class="verse"><a name="9">9</a>Kněží tvoji ať se zobláčejí v spravedlnost, a svatí tvoji ať vesele prozpěvují.</span> <span class="verse"><a name="10">10</a>Pro Davida služebníka svého neodvracejž tváři pomazaného svého.</span> <span class="verse"><a name="11">11</a>Učinilť jest Hospodin pravdomluvnou přísahu Davidovi, aniž se od ní uchýlí, řka: Z plodu života tvého posadím na trůn tvůj.</span> <span class="verse"><a name="12">12</a>Budou-li ostříhati synové tvoji smlouvy mé a svědectví mých, kterýmž je vyučovati budu, také i synové jejich až na věky seděti budou na stolici tvé.</span> <span class="verse"><a name="13">13</a>Neboť jest vyvolil Hospodin Sion, oblíbil jej sobě za svůj příbytek, řka:</span> <span class="verse"><a name="14">14</a>Toť bude obydlí mé až na věky, tuť přebývati budu, nebo jsem sobě to oblíbil.</span> <span class="verse"><a name="15">15</a>Potravu jeho hojným požehnáním rozmnožím, chudé jeho chlebem nasytím,</span> <span class="verse"><a name="16">16</a>A kněží jeho v spasení zobláčím, a svatí jeho vesele prozpěvovati budou.</span> <span class="verse"><a name="17">17</a>Tuť způsobím, aby zkvetl roh Davidův; připravím svíci pomazanému svému.</span> <span class="verse"><a name="18">18</a>Nepřátely jeho v hanbu zobláčím, nad ním pak kvésti bude koruna jeho.</span> </p></div</div></div></body></html>