<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 73</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/73"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 73</strong></div><p><span class="verse"><a name="1">1</a>Žalm Azafovi. Jistě žeť jest Bůh dobrý Izraelovi, těm, kteříž jsou čistého srdce.</span> <span class="verse"><a name="2">2</a>Ale nohy mé téměř se byly ušinuly, o málo, že by byli sklouzli krokové moji,</span> <span class="verse"><a name="3">3</a>Když jsem horlil proti bláznivým, vida štěstí nešlechetných.</span> <span class="verse"><a name="4">4</a>Nebo nebývají vázáni až k smrti, ale zůstává v cele síla jejich.</span> <span class="verse"><a name="5">5</a>V práci lidské nejsou, a s lidmi trestáni nebývají.</span> <span class="verse"><a name="6">6</a>Protož otočeni jsou pýchou jako halží, a ukrutností jako rouchem ozdobným přiodíni.</span> <span class="verse"><a name="7">7</a>Vysedlo tukem oko jejich; majíce hojnost nad pomyšlení srdce,</span> <span class="verse"><a name="8">8</a>Rozpustilí jsou, a mluví zlostně, o nátisku velmi pyšně mluví.</span> <span class="verse"><a name="9">9</a>Stavějí proti nebi ústa svá, a jazyk jejich po zemi se vozí.</span> <span class="verse"><a name="10">10</a>A protož na to přichází lid jeho, když se jim vody až do vrchu nalívá,</span> <span class="verse"><a name="11">11</a>Že říkají: Jakť má o tom věděti Bůh silný? Aneb zdaž jest to známé Nejvyššímu?</span> <span class="verse"><a name="12">12</a>Nebo aj, ti bezbožní jsouce, mají pokoj v světě, a dosahují zboží.</span> <span class="verse"><a name="13">13</a>Nadarmo tedy v čistotě chovám srdce své, a v nevinnosti ruce své umývám.</span> <span class="verse"><a name="14">14</a>Poněvadž každý den trestán bývám, a kázeň přichází na mne každého jitra.</span> <span class="verse"><a name="15">15</a>Řeknu-li: Vypravovati budu věci takové, hle, rodina synů tvých dí, že jsem jim křiv.</span> <span class="verse"><a name="16">16</a>Chtěl jsem to rozumem vystihnouti, ale vidělo mi se pracno.</span> <span class="verse"><a name="17">17</a>Až jsem všel do svatyní Boha silného, tu jsem srozuměl poslední věci jejich.</span> <span class="verse"><a name="18">18</a>Jistě že jsi je na místech plzkých postavil, a uvržeš je v spustliny.</span> <span class="verse"><a name="19">19</a>Aj, jakť přicházejí na spuštění jako v okamžení! Mizejí a hynou hrůzami,</span> <span class="verse"><a name="20">20</a>Jako snové tomu, kdož procítí; Pane, když je probudíš, obraz ten jejich za nic položíš.</span> <span class="verse"><a name="21">21</a>Když zhořklo srdce mé, a ledví má bodena byla,</span> <span class="verse"><a name="22">22</a>Nesmyslný jsem byl, aniž jsem co znal, jako hovádko byl jsem před tebou.</span> <span class="verse"><a name="23">23</a>A však vždycky jsem byl s tebou, nebo jsi mne ujal za mou pravici.</span> <span class="verse"><a name="24">24</a>Podlé rady své veď mne, a potom v slávu přijmeš mne.</span> <span class="verse"><a name="25">25</a>Kohož bych měl na nebi? A mimo tebe v žádném líbosti nemám na zemi.</span> <span class="verse"><a name="26">26</a>Ač tělo i srdce mé hyne, skála srdce mého, a díl můj Bůh jest na věky.</span> <span class="verse"><a name="27">27</a>Nebo aj, ti, kteříž se vzdalují tebe, zahynou; vytínáš ty, kteříž cizoloží odcházením od tebe.</span> <span class="verse"><a name="28">28</a>Ale mně nejlépe jest přídržeti se Boha; pročež skládám v Panovníku Hospodinu doufání své, abych vypravoval všecky skutky jeho.</span> </p></div</div></div></body></html>