<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 105</strong></div><p><span class="verse"><a name="1">1</a>Oslavujte Hospodina, ohlašujte jméno jeho, oznamujte mezi národy skutky jeho.</span> <span class="verse"><a name="2">2</a>Zpívejte jemu, žalmy prozpěvujte jemu, rozmlouvejte o všech divných skutcích jeho.</span> <span class="verse"><a name="3">3</a>Chlubte se jménem svatým jeho; vesel se srdce těch, kteříž hledají Hospodina.</span> <span class="verse"><a name="4">4</a>Hledejte Hospodina a síly jeho, hledejte tváři jeho ustavičně.</span> <span class="verse"><a name="5">5</a>Rozpomínejte se na divné skutky jeho, kteréž činil, na zázraky jeho a na soudy úst jeho,</span> <span class="verse"><a name="6">6</a>Símě Abrahamovo, služebníka jeho, synové Jákobovi, vyvolení jeho.</span> <span class="verse"><a name="7">7</a>Onť jest Hospodin Bůh náš, na vší zemi soudové jeho.</span> <span class="verse"><a name="8">8</a>Pamatuje věčně na smlouvu svou, na slovo, kteréž přikázal až do tisíce pokolení,</span> <span class="verse"><a name="9">9</a>Kteréž upevnil s Abrahamem, a na přísahu svou učiněnou Izákovi.</span> <span class="verse"><a name="10">10</a>Nebo ji utvrdil Jákobovi za ustanovení, Izraelovi za smlouvu věčnou,</span> <span class="verse"><a name="11">11</a>Pravě: Tobě dám zemi Kananejskou za podíl dědictví vašeho,</span> <span class="verse"><a name="12">12</a>Ješto jich byl malý počet, malý počet, a ještě v ní byli pohostinu.</span> <span class="verse"><a name="13">13</a>Přecházeli zajisté z národu do národu, a z království k jinému lidu.</span> <span class="verse"><a name="14">14</a>Nedopustil žádnému ublížiti jim, ano i krále pro ně trestal, řka:</span> <span class="verse"><a name="15">15</a>Nedotýkejte se pomazaných mých, a prorokům mým nečiňte nic zlého.</span> <span class="verse"><a name="16">16</a>Když přivolav hlad na zemi, všecku hůl chleba polámal,</span> <span class="verse"><a name="17">17</a>Poslal před nimi muže znamenitého, jenž za služebníka prodán byl, totiž Jozefa.</span> <span class="verse"><a name="18">18</a>Jehož nohy sevřeli pouty, železa podniknouti musil,</span> <span class="verse"><a name="19">19</a>Až do toho času, když se zmínka stala o něm; řeč Hospodinova zkusila ho.</span> <span class="verse"><a name="20">20</a>Poslav král, propustiti ho rozkázal, panovník lidu svobodna ho učinil.</span> <span class="verse"><a name="21">21</a>Ustanovil ho pánem domu svého, a panovníkem všeho vládařství svého,</span> <span class="verse"><a name="22">22</a>Aby vládl i knížaty jeho podlé své líbosti, a starce jeho vyučoval moudrosti.</span> <span class="verse"><a name="23">23</a>Potom všel Izrael do Egypta, a Jákob pohostinu byl v zemi Chamově.</span> <span class="verse"><a name="24">24</a>Kdež rozmnožil Bůh lid svůj náramně, a učinil, aby silnější byl nad nepřátely své.</span> <span class="verse"><a name="25">25</a>Změnil mysl těchto, aby v nenávisti měli lid jeho, a aby ukládali lest o služebnících jeho.</span> <span class="verse"><a name="26">26</a>I poslal Mojžíše slouhu svého, a Arona, kteréhož vyvolil.</span> <span class="verse"><a name="27">27</a>Kteříž předložili jim slova znamení jeho a zázraků v zemi Chamově.</span> <span class="verse"><a name="28">28</a>Poslal tmu, a zatmělo se, aniž odporná byla slovu jeho.</span> <span class="verse"><a name="29">29</a>Obrátil vody jejich v krev, a zmořil ryby v nich.</span> <span class="verse"><a name="30">30</a>Vydala země jejich množství žab, i v pokoleních králů jejich.</span> <span class="verse"><a name="31">31</a>Řekl, i přišla směsice žížal, a stěnice na všecky končiny jejich.</span> <span class="verse"><a name="32">32</a>Dal místo deště krupobití, oheň hořící na zemi jejich,</span> <span class="verse"><a name="33">33</a>Tak že potloukl réví jejich i fíkoví jejich, a zpřerážel dříví v krajině jejich.</span> <span class="verse"><a name="34">34</a>Řekl, i přišly kobylky a chroustů nesčíslné množství.</span> <span class="verse"><a name="35">35</a>I sežrali všelikou bylinu v krajině jejich, a pojedli úrody země jejich.</span> <span class="verse"><a name="36">36</a>Nadto pobil všecko prvorozené v zemi jejich, počátek všeliké síly jejich.</span> <span class="verse"><a name="37">37</a>Tedy vyvedl své s stříbrem a zlatem, aniž byl v pokoleních jejich, ješto by se poklesl.</span> <span class="verse"><a name="38">38</a>Veselili se Egyptští, když tito vycházeli; nebo byl připadl na ně strach Izraelských.</span> <span class="verse"><a name="39">39</a>Roztáhl oblak k zastírání jich, a oheň k osvěcování noci.</span> <span class="verse"><a name="40">40</a>K žádosti přivedl křepelky, a chlebem nebeským sytil je.</span> <span class="verse"><a name="41">41</a>Otevřel skálu, i tekly vody, a odcházely přes vyprahlá místa jako řeka.</span> <span class="verse"><a name="42">42</a>Nebo pamětliv byl na slovo svatosti své, k Abrahamovi služebníku svému mluvené.</span> <span class="verse"><a name="43">43</a>Protož vyvedl lid svůj s radostí, s prozpěvováním vyvolené své.</span> <span class="verse"><a name="44">44</a>A dal jim země pohanů, a tak úsilí národů dědičně obdrželi,</span> <span class="verse"><a name="45">45</a>Aby zachovávali ustanovení jeho, a práv jeho ostříhali. Halelujah.</span> </p></div</div></div></body></html>