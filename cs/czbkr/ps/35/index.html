<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 35</strong></div><p><span class="verse"><a name="1">1</a>Žalm Davidův. Suď se, Hospodine, s těmi, kteříž se se mnou soudí; bojuj proti těm, kteříž proti mně bojují.</span> <span class="verse"><a name="2">2</a>Pochyť štít a pavézu, a povstaň mi ku pomoci.</span> <span class="verse"><a name="3">3</a>Vezmi i kopí, a vyjdi vstříc těm, kteříž táhnou proti mně. Rciž duši mé: Spasení tvé jáť jsem.</span> <span class="verse"><a name="4">4</a>Nechať se zahanbí a zapýří ti, kteříž hledají duše mé; zpět ať jsou obráceni a zahanbeni ti, kteříž mi zlé obmýšlejí.</span> <span class="verse"><a name="5">5</a>Ať jsou jako plevy před větrem, a anděl Hospodinův rozptylujž je.</span> <span class="verse"><a name="6">6</a>Cesta jejich budiž temná a plzká, a anděl Hospodinův stihej je.</span> <span class="verse"><a name="7">7</a>Nebo jsou bez příčiny polékli v jámě osídlo své, bez příčiny vykopali jámu duši mé.</span> <span class="verse"><a name="8">8</a>Připadniž na ně setření, jehož se nenadáli, a sít jejich, kterouž ukryli, ať je uloví; s hřmotem ať do ní vpadnou.</span> <span class="verse"><a name="9">9</a>Duše má pak ať se veselí v Hospodinu, a ať raduje se v spasení jeho.</span> <span class="verse"><a name="10">10</a>A tuť všecky kosti mé řeknou: Hospodine, kdo jest podobný tobě, ješto vytrhuješ ztrápeného z moci toho, kterýž nad něj silnější jest, tolikéž chudého a nuzného od toho, kterýž ho násilně loupí?</span> <span class="verse"><a name="11">11</a>Povstávají svědkové lživí, a na to, o čemž nevím, dotazují se mne.</span> <span class="verse"><a name="12">12</a>Zlým za dobré mi se odplacují, duše mé zbaviti mne chtíce,</span> <span class="verse"><a name="13">13</a>Ježto já v nemoci jejich pytlem jsem se přiodíval, duši svou postem trápil, a sám u sebe za ně často se modlil.</span> <span class="verse"><a name="14">14</a>Jako k příteli, jako k bratru vlastnímu jsem chodíval; jakožto ten, kterýž po matce kvílí, smutek nesa, tak jsem se ponižoval.</span> <span class="verse"><a name="15">15</a>Ale oni z mého zlého radovali se, a rotili se; shromažďovali se proti mně i ti nejnevážnější, o čemž jsem nevěděl; utrhali mi, a nemlčeli.</span> <span class="verse"><a name="16">16</a>S pokrytci, posměvači, fatkáři škřipěli na mne zuby svými.</span> <span class="verse"><a name="17">17</a>Pane, dlouho-liž se dívati budeš? Vytrhni duši mou od zhouby jejich, od lvů jedinkou mou.</span> <span class="verse"><a name="18">18</a>I budu tě oslavovati v shromáždění velikém, ve množství lidu tebe chváliti budu.</span> <span class="verse"><a name="19">19</a>Nechažť se nade mnou neradují ti, kteříž bezprávně ke mně se nepřátelsky mají; ti, kteříž mne nenávidí bez příčiny, ať nemhourají očima.</span> <span class="verse"><a name="20">20</a>Neboť nemluví ku pokoji, ale proti pokojným na zemi slova lstivá vymýšlejí.</span> <span class="verse"><a name="21">21</a>Anobrž rozdírají proti mně ústa svá, a říkají: Hahá, hahá, jižť vidí oko naše.</span> <span class="verse"><a name="22">22</a>Vidíš ty to, Hospodine, neodmlčujž se, Pane, nevzdalujž se ode mne.</span> <span class="verse"><a name="23">23</a>Probudiž se a prociť k soudu mému, Bože můj a Pane můj, k obhájení pře mé.</span> <span class="verse"><a name="24">24</a>Suď mne podlé spravedlnosti své, Hospodine Bože můj, ať se neradují nade mnou.</span> <span class="verse"><a name="25">25</a>Ať neříkají v srdci svém: Měhoděk duši naší; ať neříkají: Sehltili jsme jej.</span> <span class="verse"><a name="26">26</a>Ale ať se zahanbí a zapýří všickni radující se mému zlému, v stud a hanbu ať jsou oblečeni ti, kteříž se zpínají proti mně.</span> <span class="verse"><a name="27">27</a>Ti pak, kteříž mi přejí mé spravedlnosti, ať plésají, a radují se, a ať říkají vždycky: Veleslaven budiž Hospodin, kterýž přeje pokoje služebníku svému.</span> <span class="verse"><a name="28">28</a>I můj jazyk ohlašovati bude spravedlnost tvou, a na každý den chválu tvou.</span> </p></div</div></div></body></html>