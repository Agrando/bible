<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 143</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/143"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 143</strong></div><p><span class="verse"><a name="1">1</a>Žalm Davidův. Hospodine, slyš modlitbu mou, pozoruj pokorné prosby mé; pro pravdu svou vyslyš mne, i pro spravedlnost svou.</span> <span class="verse"><a name="2">2</a>A nevcházej v soud s služebníkem svým, neboť by nebyl spravedliv před tebou nižádný živý.</span> <span class="verse"><a name="3">3</a>Nebo stihá nepřítel duši mou, potírá až k zemi život můj; na to mne přivodí, abych bydlil v mrákotě, jako ti, kteříž již dávno zemřeli,</span> <span class="verse"><a name="4">4</a>Tak že se svírá úzkostmi duch můj ve mně, u vnitřnosti mé hyne srdce mé.</span> <span class="verse"><a name="5">5</a>Rozpomínaje se na dny předešlé, a rozvažuje všecky skutky tvé, a dílo rukou tvých rozjímaje,</span> <span class="verse"><a name="6">6</a>Vztahuji ruce své k tobě, duše má jako země vyprahlá žádá tebe. Sélah.</span> <span class="verse"><a name="7">7</a>Pospěšiž a vyslyš mne, Hospodine, hyne duch můj; neukrývejž tváři své přede mnou, neboť jsem podobný těm, kteříž sstupují do hrobu.</span> <span class="verse"><a name="8">8</a>Učiň to, ať v jitře slyším milosrdenství tvé, neboť v tobě naději mám; oznam mi cestu, po kteréž bych choditi měl, neboť k tobě pozdvihuji duše své.</span> <span class="verse"><a name="9">9</a>Vytrhni mne z nepřátel mých, Hospodine, u tebeť se skrývám.</span> <span class="verse"><a name="10">10</a>Nauč mne činiti vůle tvé, nebo ty jsi Bůh můj; duch tvůj dobrý vediž mne jako po rovné zemi.</span> <span class="verse"><a name="11">11</a>Pro jméno své, Hospodine, obživ mne, pro spravedlnost svou vyveď z úzkosti duši mou.</span> <span class="verse"><a name="12">12</a>A pro milosrdenství své vypleň nepřátely mé, a vyhlaď všecky, kteříž trápí duši mou; nebo já jsem služebník tvůj.</span> </p></div</div></div></body></html>