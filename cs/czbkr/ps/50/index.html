<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 50</strong></div><p><span class="verse"><a name="1">1</a>Žalm Azafovi. Bůh silný, Bůh Hospodin mluvil, a přivolal zemi od východu slunce i od západu jeho.</span> <span class="verse"><a name="2">2</a>Z Siona v dokonalé kráse Bůh zastkvěl se.</span> <span class="verse"><a name="3">3</a>Béřeť se Bůh náš, a nebude mlčeti; oheň před ním vše zžírati bude, a vůkol něho vichřice náramná.</span> <span class="verse"><a name="4">4</a>Zavolal nebes s hůry i země, aby soudil lid svůj, řka:</span> <span class="verse"><a name="5">5</a>Shromažďte mi svaté mé, kteříž smlouvu se mnou učinili při obětech.</span> <span class="verse"><a name="6">6</a>I budou vypravovati nebesa spravedlnost jeho; nebo sám Bůh soudce jest. Sélah.</span> <span class="verse"><a name="7">7</a>Slyš, lide můj, a buduť mluviti, Izraeli, a buduť tebou osvědčovati. Já zajisté Bůh, Bůh tvůj jsem.</span> <span class="verse"><a name="8">8</a>Nechci tě obviňovati z příčiny obětí tvých, ani zápalů tvých, že by vždycky přede mnou nebyli.</span> <span class="verse"><a name="9">9</a>Nevezmuť z domu tvého volka, ani z chlévů tvých kozlů.</span> <span class="verse"><a name="10">10</a>Nebo má jest všecka zvěř lesní, i hovada na tisíci horách.</span> <span class="verse"><a name="11">11</a>Já znám všecko ptactvo po horách, a zvěř polní před sebou mám.</span> <span class="verse"><a name="12">12</a>Zlačním-li, nic tobě o to nedím; nebo můj jest okršlek zemský i plnost jeho.</span> <span class="verse"><a name="13">13</a>Zdaliž jídám maso z volů, a pijím krev kozlovou?</span> <span class="verse"><a name="14">14</a>Obětuj Bohu obět chvály, a plň Nejvyššímu své sliby;</span> <span class="verse"><a name="15">15</a>A vzývej mne v den ssoužení, vytrhnu tě, a ty mne budeš slaviti.</span> <span class="verse"><a name="16">16</a>Sic jinak bezbožníku praví Bůh: Což tobě do toho, že ty vypravuješ ustanovení má, a béřeš smlouvu mou v ústa svá,</span> <span class="verse"><a name="17">17</a>Poněvadž jsi vzal v nenávist kázeň, a zavrhl jsi za sebe slova má.</span> <span class="verse"><a name="18">18</a>Vidíš-li zloděje, hned s ním běžíš, a s cizoložníky díl svůj máš.</span> <span class="verse"><a name="19">19</a>Ústa svá pouštíš ke zlému, a jazyk tvůj skládá lest.</span> <span class="verse"><a name="20">20</a>Usazuješ se, a mluvíš proti bratru svému, a na syna matky své lehkost uvodíš.</span> <span class="verse"><a name="21">21</a>To jsi činil, a já mlčel jsem. Měl-liž jsi ty se domnívati, že já tobě podobný budu? Nýbrž trestati tě budu, a představímť to před oči tvé.</span> <span class="verse"><a name="22">22</a>Srozumějtež tomu již aspoň vy, kteříž se zapomínáte na Boha, abych snad nepochytil, a nebyl by, kdo by vytrhl.</span> <span class="verse"><a name="23">23</a>Kdož obětuje obět chvály, tenť mne uctí, a tomu, kdož napravuje cestu svou, ukáži spasení Boží.</span> </p></div</div></div></body></html>