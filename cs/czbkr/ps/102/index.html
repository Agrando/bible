<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 102</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/102"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 102</strong></div><p><span class="verse"><a name="1">1</a>Modlitba chudého, když sevřín jsa, před Hospodinem vylévá žádosti své.</span> <span class="verse"><a name="2">2</a>Hospodine, slyš modlitbu mou, a volání mé přijdiž k tobě.</span> <span class="verse"><a name="3">3</a>Neskrývej tváři své přede mnou, v den ssoužení mého nakloň ke mně ucha svého; když k tobě volám, rychle vyslyš mne.</span> <span class="verse"><a name="4">4</a>Nebo mizejí jako dým dnové moji, a kosti mé jako ohniště vypáleny jsou.</span> <span class="verse"><a name="5">5</a>Poraženo jest jako bylina, a usvadlo srdce mé, tak že jsem chleba svého jísti zapomenul.</span> <span class="verse"><a name="6">6</a>Od hlasu lkání mého přilnuly kosti mé k kůži mé.</span> <span class="verse"><a name="7">7</a>Podobný jsem učiněn pelikánu na poušti, jsem jako výr na pustinách.</span> <span class="verse"><a name="8">8</a>Bdím, a jsem jako vrabec osamělý na střeše.</span> <span class="verse"><a name="9">9</a>Každý den utrhají mi nepřátelé moji, a posměvači moji proklínají mnou.</span> <span class="verse"><a name="10">10</a>Nebo jídám popel jako chléb, a k nápoji svému slz přiměšuji,</span> <span class="verse"><a name="11">11</a>Pro rozhněvání tvé a zažžený hněv tvůj; nebo zdvihna mne, hodils mnou.</span> <span class="verse"><a name="12">12</a>Dnové moji jsou jako stín nachýlený, a já jako tráva usvadl jsem.</span> <span class="verse"><a name="13">13</a>Ale ty, Hospodine, na věky zůstáváš, a památka tvá od národu až do pronárodu.</span> <span class="verse"><a name="14">14</a>Ty povstana, smiluješ se nad Sionem, nebo čas jest učiniti milost jemu, a čas uložený přišel.</span> <span class="verse"><a name="15">15</a>Nebo líbost mají služebníci tvoji v kamení jeho, a nad prachem jeho slitují se,</span> <span class="verse"><a name="16">16</a>Aby se báli pohané jména Hospodinova, a všickni králové země slávy tvé,</span> <span class="verse"><a name="17">17</a>Když by Hospodin vzdělal Sion, a ukázal se v slávě své,</span> <span class="verse"><a name="18">18</a>Když by popatřil k modlitbě poníženého lidu, nepohrdaje modlitbou jejich.</span> <span class="verse"><a name="19">19</a>Budeť to zapsáno pro budoucí potomky, a lid, kterýž má stvořen býti, chváliti bude Hospodina,</span> <span class="verse"><a name="20">20</a>Že shlédl s výsosti svatosti své. Hospodin s nebe na zemi že popatřil,</span> <span class="verse"><a name="21">21</a>Aby vyslyšel vzdychání vězňů, a rozvázal ty, kteříž již k smrti oddání byli,</span> <span class="verse"><a name="22">22</a>Aby vypravovali na Sionu jméno Hospodinovo, a chválu jeho v Jeruzalémě,</span> <span class="verse"><a name="23">23</a>Když se spolu shromáždí národové a království, aby sloužili Hospodinu.</span> <span class="verse"><a name="24">24</a>Ztrápilť jest na cestě sílu mou, ukrátil dnů mých,</span> <span class="verse"><a name="25">25</a>Až jsem řekl: Můj Bože, nebeř mne u prostřed dnů mých; od národu zajisté až do pronárodu jsou léta tvá,</span> <span class="verse"><a name="26">26</a>I prvé nežlis založil zemi, a dílo rukou svých, nebesa.</span> <span class="verse"><a name="27">27</a>Onať pominou, ty pak zůstáváš; všecky ty věci jako roucho zvetšejí, jako oděv změníš je, a změněny budou.</span> <span class="verse"><a name="28">28</a>Ty pak jsi tentýž, a léta tvá nikdy nepřestanou. [ (Psalms 102:29) Synové služebníků tvých bydliti budou, a símě jejich zmocní se před tebou. ]</span> </p></div</div></div></body></html>