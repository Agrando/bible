<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 103</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/103"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 103</strong></div><p><span class="verse"><a name="1">1</a>Davidův. Dobrořeč duše má Hospodinu, a všecky vnitřnosti mé jménu svatému jeho.</span> <span class="verse"><a name="2">2</a>Dobrořeč duše má Hospodinu, a nezapomínej se na všecka dobrodiní jeho,</span> <span class="verse"><a name="3">3</a>Kterýž odpouští tobě všecky nepravosti, kterýž uzdravuje všecky nemoci tvé,</span> <span class="verse"><a name="4">4</a>Kterýž vysvobozuje od zahynutí život tvůj, kterýž tě korunuje milosrdenstvím a mnohým slitováním,</span> <span class="verse"><a name="5">5</a>Kterýž nasycuje dobrými věcmi ústa tvá, tak že se obnovuje jako orlice mladost tvá.</span> <span class="verse"><a name="6">6</a>Činí, což spravedlivého jest, Hospodin, a soudy všechněm utištěným.</span> <span class="verse"><a name="7">7</a>Známé učinil Mojžíšovi cesty své, synům Izraelským skutky své.</span> <span class="verse"><a name="8">8</a>Lítostivý a milostivý jest Hospodin, dlouhoshovívající a mnohého milosrdenství.</span> <span class="verse"><a name="9">9</a>Nebudeť ustavičně žehrati, ani na věky hněvu držeti.</span> <span class="verse"><a name="10">10</a>Ne podlé hříchů našich nakládá s námi, ani vedlé nepravostí našich odplacuje nám.</span> <span class="verse"><a name="11">11</a>Nebo jakož jsou vysoko nebesa nad zemí, tak jest vyvýšené milosrdenství jeho nad těmi, kteříž se ho bojí.</span> <span class="verse"><a name="12">12</a>A jak daleko jest východ od západu, tak daleko vzdálil od nás přestoupení naše.</span> <span class="verse"><a name="13">13</a>Jakož se slitovává otec nad dítkami,tak se slitovává Hospodin nad těmi, kteříž se hobojí.</span> <span class="verse"><a name="14">14</a>Onť zajisté zná slepení naše, v paměti má, že prach jsme.</span> <span class="verse"><a name="15">15</a>Dnové člověka jsou jako tráva, a jako květ polní, tak kvete.</span> <span class="verse"><a name="16">16</a>Jakž vítr na něj povane, anť ho není, aniž ho již více pozná místo jeho.</span> <span class="verse"><a name="17">17</a>Milosrdenství pak Hospodinovo od věků až na věky nad těmi, kteříž se ho bojí, a spravedlnost jeho nad syny synů,</span> <span class="verse"><a name="18">18</a>Kteříž ostříhají smlouvy jeho, a pamatují na přikázaní jeho, aby je činili.</span> <span class="verse"><a name="19">19</a>Hospodin na nebesích utvrdil trůn svůj, a kralování jeho nade vším panuje.</span> <span class="verse"><a name="20">20</a>Dobrořečte Hospodinu andělé jeho, kteříž jste mocní v síle, a činíte slovo jeho, poslušní jsouc hlasu slova jeho.</span> <span class="verse"><a name="21">21</a>Dobrořečte Hospodinu všickni zástupové jeho, služebníci jeho, kteříž činíte vůli jeho.</span> <span class="verse"><a name="22">22</a>Dobrořečte Hospodinu všickni skutkové jeho, na všech místech panování jeho. Dobrořeč duše má Hospodinu.</span> </p></div</div></div></body></html>