<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 72</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/72"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 72</strong></div><p><span class="verse"><a name="1">1</a>Šalomounovi. Bože, soudy své králi dej, a spravedlnost svou synu královu,</span> <span class="verse"><a name="2">2</a>Aby soudil lid tvůj v spravedlnosti a chudé tvé v pravosti.</span> <span class="verse"><a name="3">3</a>Hory přinesou pokoj lidu i pahrbkové v spravedlnosti.</span> <span class="verse"><a name="4">4</a>Souditi bude chudé z lidu, a vysvobodí syny nuzného, násilníka pak potře.</span> <span class="verse"><a name="5">5</a>Báti se budou tebe, dokudž slunce a měsíc trvati bude, od národu až do pronárodu.</span> <span class="verse"><a name="6">6</a>Jako když sstupuje déšť na přisečenou trávu, a jako tiší déšťové skrápějící zemi:</span> <span class="verse"><a name="7">7</a>Tak zkvete ve dnech jeho spravedlivý, a bude hojnost pokoje, dokud měsíce stává.</span> <span class="verse"><a name="8">8</a>Panovati bude od moře až k moři, a od řeky až do končin země.</span> <span class="verse"><a name="9">9</a>Před ním skláněti se budou obyvatelé pustin vyprahlých, a nepřátelé jeho prach lízati budou.</span> <span class="verse"><a name="10">10</a>Králové při moři a z ostrovů pocty mu přinesou, králové Šebejští a Sabejští dary obětovati budou.</span> <span class="verse"><a name="11">11</a>Nadto klaněti se jemu budou všickni králové, všickni národové jemu sloužiti budou.</span> <span class="verse"><a name="12">12</a>Nebo vytrhne nuzného, volajícího a nátisk trpícího, kterýž nemá spomocníka.</span> <span class="verse"><a name="13">13</a>Smiluje se nad bídným a potřebným, a duše nuzných spasí.</span> <span class="verse"><a name="14">14</a>Od lsti a násilí vysvobodí duši jejich; neboť jest drahá krev jejich před očima jeho.</span> <span class="verse"><a name="15">15</a>Budeť dlouhověký, a dávati mu budou zlato Arabské, a ustavně za něj se modliti, na každý den jemu dobrořečiti budou.</span> <span class="verse"><a name="16">16</a>Když se vrže hrst obilí do země na vrchu hor, klátiti se budou jako Libán klasové jeho, a kvésti budou měšťané jako byliny země.</span> <span class="verse"><a name="17">17</a>Jméno jeho bude na věky; dokudž slunce trvá, děditi bude jméno jeho. A požehnání sobě dávajíce v něm všickni národové, budou ho blahoslaviti.</span> <span class="verse"><a name="18">18</a>Požehnaný Hospodin Bůh, Bůh Izraelský, kterýž sám činí divné věci,</span> <span class="verse"><a name="19">19</a>A požehnané jméno slávy jeho na věky. Budiž také naplněna slávou jeho všecka země, Amen i Amen.</span> <span class="verse"><a name="20">20</a>Skonávají se modlitby Davidovy, syna Izai.</span> </p></div</div></div></body></html>