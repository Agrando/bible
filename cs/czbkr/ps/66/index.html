<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 66</strong></div><p><span class="verse"><a name="1">1</a>Přednímu z kantorů, píseň žalmu. Plésej Bohu všecka země.</span> <span class="verse"><a name="2">2</a>Zpívejte žalmy k slávě jména jeho, ohlašujte slávu a chválu jeho.</span> <span class="verse"><a name="3">3</a>Rcete Bohu: Jak hrozný jsi v skutcích svých! Pro velikost síly tvé lháti budou tobě nepřátelé tvoji.</span> <span class="verse"><a name="4">4</a>Všecka země skláněti se tobě a prozpěvovati bude, žalmy zpívati bude jménu tvému. Sélah.</span> <span class="verse"><a name="5">5</a>Poďte a vizte skutky Boží, jak hrozný jest v správě při synech lidských.</span> <span class="verse"><a name="6">6</a>Obrátil moře v suchost, řeku přešli nohou po suše, tuť jsme se veselili v něm.</span> <span class="verse"><a name="7">7</a>Panuje v síle své nade vším světem, oči jeho spatřují národy, zpurní nebudou míti zniku. Sélah.</span> <span class="verse"><a name="8">8</a>Dobrořečte národové Bohu našemu, a ohlašujte hlas chvály jeho.</span> <span class="verse"><a name="9">9</a>Zachoval při životu duši naši, aniž dopustil, aby se poklesla noha naše.</span> <span class="verse"><a name="10">10</a>Nebo jsi nás zpruboval, ó Bože, přečistil jsi nás, tak jako přečištěno bývá stříbro.</span> <span class="verse"><a name="11">11</a>Uvedl jsi nás byl do leči, krutě jsi bedra naše ssoužil,</span> <span class="verse"><a name="12">12</a>Vsadils člověka na hlavu naši, vešli jsme byli do ohně i do vody, a však jsi nás vyvedl do rozvlažení.</span> <span class="verse"><a name="13">13</a>A protož vejdu do domu tvého s zápalnými obětmi, a plniti tobě budu sliby své,</span> <span class="verse"><a name="14">14</a>Kteréž vyřkli rtové moji, a vynesla ústa má, když jsem byl v ssoužení.</span> <span class="verse"><a name="15">15</a>Zápaly tučných beranů obětovati budu tobě s kaděním, volů i kozlů nastrojím tobě. Sélah.</span> <span class="verse"><a name="16">16</a>Poďte, slyšte, a vypravovati budu, kteříž se koli bojíte Boha, co jest učinil duši mé.</span> <span class="verse"><a name="17">17</a>Ústy svými k němu jsem volal, a vyvyšoval jsem ho jazykem svým.</span> <span class="verse"><a name="18">18</a>Bychť byl patřil k nepravosti srdcem svým, nebyl by vyslyšel Pán.</span> <span class="verse"><a name="19">19</a>Ale vyslyšelť Bůh, a pozoroval hlasu modlitby mé.</span> <span class="verse"><a name="20">20</a>Požehnaný Bůh, kterýž neodstrčil modlitby mé, a milosrdenství svého ode mne neodjal.</span> </p></div</div></div></body></html>