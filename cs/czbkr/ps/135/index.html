<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 135</strong></div><p><span class="verse"><a name="1">1</a>Halelujah. Chvalte jméno Hospodinovo, chvalte služebníci Hospodinovi,</span> <span class="verse"><a name="2">2</a>Kteříž stáváte v domě Hospodinově, v síňcích domu Boha našeho.</span> <span class="verse"><a name="3">3</a>Chvalte Hospodina, nebo jest dobrý Hospodin; žalmy zpívejte jménu jeho, nebo rozkošné jest.</span> <span class="verse"><a name="4">4</a>Jákoba zajisté sobě vyvolil Hospodin, a Izraele za svůj lid zvláštní.</span> <span class="verse"><a name="5">5</a>Jáť jsem jistě seznal, že veliký jest Hospodin, a Pán náš nade všecky bohy.</span> <span class="verse"><a name="6">6</a>Cožkoli chce Hospodin, to činí na nebi i na zemi, v moři i ve všech propastech.</span> <span class="verse"><a name="7">7</a>Kterýž způsobuje to, že páry vystupují od krajů země; blýskání s deštěm přivodí, a vyvodí vítr z pokladů svých.</span> <span class="verse"><a name="8">8</a>Kterýž zbil prvorozené v Egyptě, od člověka až do hovada.</span> <span class="verse"><a name="9">9</a>Poslal znamení a zázraky u prostřed tebe, Egypte, na Faraona i na všecky služebníky jeho.</span> <span class="verse"><a name="10">10</a>Kterýž pobil národy mnohé, a zbil krále mocné,</span> <span class="verse"><a name="11">11</a>Seona krále Amorejského, a Oga krále Bázan, i všecka království Kananejská.</span> <span class="verse"><a name="12">12</a>A dal zemi jejich v dědictví, v dědictví Izraelovi lidu svému.</span> <span class="verse"><a name="13">13</a>Hospodine, jméno tvé na věky, Hospodine, památka tvá od národu až do pronárodu.</span> <span class="verse"><a name="14">14</a>Souditi zajisté bude Hospodin lid svůj, a služebníkům svým bude milostiv.</span> <span class="verse"><a name="15">15</a>Ale modly pohanské stříbro a zlato, dílo rukou lidských,</span> <span class="verse"><a name="16">16</a>Ústa mají a nemluví, oči mají a nevidí.</span> <span class="verse"><a name="17">17</a>Uši mají a neslyší, nýbrž ani ducha není v ústech jejich.</span> <span class="verse"><a name="18">18</a>Buďtež jim podobní, kteříž je dělají, a kdožkoli naději svou v nich skládají.</span> <span class="verse"><a name="19">19</a>Dome Izraelský, dobrořečte Hospodinu; dome Aronův, dobrořečte Hospodinu.</span> <span class="verse"><a name="20">20</a>Dome Léví, dobrořečte Hospodinu; kteříž se bojíte Hospodina, dobrořečte Hospodinu.</span> <span class="verse"><a name="21">21</a>Požehnaný Hospodin z Siona, kterýž přebývá v Jeruzalémě. Halelujah.</span> </p></div</div></div></body></html>