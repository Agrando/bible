<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 22</strong></div><p><span class="verse"><a name="1">1</a>Přednímu zpěváku k času jitřnímu, žalm Davidův.</span> <span class="verse"><a name="2">2</a>Bože můj, Bože můj, pročež jsi mne opustil? Vzdálils se od spasení mého a od slov naříkání mého.</span> <span class="verse"><a name="3">3</a>Bože můj, přes celý den volám, a neslyšíš, i v noci, a nemohu se utajiti.</span> <span class="verse"><a name="4">4</a>Ty zajisté jsi svatý, zůstávající vždycky k veliké chvále Izraelovi.</span> <span class="verse"><a name="5">5</a>V toběť doufali otcové naši, doufali, a vysvobozovals je.</span> <span class="verse"><a name="6">6</a>K tobě volávali, a spomáhals jim; v tobě doufali, a nebývali zahanbeni.</span> <span class="verse"><a name="7">7</a>Já pak červ jsem, a ne člověk, útržka lidská a povrhel vůbec.</span> <span class="verse"><a name="8">8</a>Všickni, kteříž mne vidí, posmívají se mi, ošklebují se, a hlavami potřásají, říkajíce:</span> <span class="verse"><a name="9">9</a>Spustiltě se na Hospodina, nechť ho vysvobodí; nechať jej vytrhne, poněvadž se mu v něm zalíbilo.</span> <span class="verse"><a name="10">10</a>Ješto ty jsi, kterýž jsi mne vyvedl z života, ustaviv mne v doufání při prsích matky mé.</span> <span class="verse"><a name="11">11</a>Na tebeť jsem uvržen od narození svého, od života matky mé Bůh můj ty jsi.</span> <span class="verse"><a name="12">12</a>Nevzdalujž se ode mne, nebo ssoužení blízké jest, a nemám spomocníka.</span> <span class="verse"><a name="13">13</a>Obkličujíť mne býkové mnozí, silní volové z Bázan obstupují mne.</span> <span class="verse"><a name="14">14</a>Otvírají na mne ústa svá, jako lev rozsapávající a řvoucí.</span> <span class="verse"><a name="15">15</a>Jako voda rozplynul jsem se, a rozstoupily se všecky kosti mé, a srdce mé jako vosk rozpustilo se u prostřed vnitřností mých.</span> <span class="verse"><a name="16">16</a>Vyprahla jako střepina síla má, a jazyk můj přilnul k dásním mým, anobrž v prachu smrti položils mne.</span> <span class="verse"><a name="17">17</a>Nebo psi obskočili mne, rota zlostníků oblehla mne, zprobijeli ruce mé i nohy mé.</span> <span class="verse"><a name="18">18</a>Mohl bych sčísti všecky kosti své, oni pak hledí na mne, a dívají se mi.</span> <span class="verse"><a name="19">19</a>Dělí mezi sebou roucha má, a o můj oděv mecí los.</span> <span class="verse"><a name="20">20</a>Ale ty, Hospodine, nevzdalujž se, sílo má, přispěj k spomožení mému.</span> <span class="verse"><a name="21">21</a>Vychvať od meče duši mou, a z moci psů jedinkou mou.</span> <span class="verse"><a name="22">22</a>Zachovej mne od úst lva, a od rohů jednorožcových vyprosť mne.</span> <span class="verse"><a name="23">23</a>I budu vypravovati bratřím svým o jménu tvém, u prostřed shromáždění chváliti tě budu, řka:</span> <span class="verse"><a name="24">24</a>Kteříž se bojíte Hospodina, chvalte jej, všecko símě Jákobovo ctěte jej, a boj se ho všecka rodino Izraelova.</span> <span class="verse"><a name="25">25</a>Nebo nepohrdá, ani se odvrací od trápení ztrápeného, aniž skrývá tváři své od něho, nýbrž když k němu volá, vyslýchá jej.</span> <span class="verse"><a name="26">26</a>O tobě chvála má v shromáždění velikém, sliby své plniti budu před těmi, kteříž se bojí tebe.</span> <span class="verse"><a name="27">27</a>Jísti budou tiší a nasyceni budou, chváliti budou Hospodina ti, kteříž ho hledají, živo bude srdce vaše na věky.</span> <span class="verse"><a name="28">28</a>Rozpomenou a obrátí se k Hospodinu všecky končiny země, a skláněti se budou před ním všecky čeledi národů.</span> <span class="verse"><a name="29">29</a>Nebo Hospodinovo jest království, a onť panuje nad národy.</span> <span class="verse"><a name="30">30</a>Jísti budou a skláněti se před ním všickni tuční země, jemu se klaněti budou všickni sstupující do prachu, a kteříž duše své nemohou při životu zachovati.</span> <span class="verse"><a name="31">31</a>Símě jejich sloužiti mu bude, a přičteno bude ku Pánu v každém věku. [ (Psalms 22:32) Přijdouť, a lidu, kterýž z nich vyjde, vypravovati budou spravedlnost jeho; nebo ji skutkem vykonal. ]</span> </p></div</div></div></body></html>