<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 69</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/69"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 69</strong></div><p><span class="verse"><a name="1">1</a>Přednímu z kantorů na šošannim, žalm Davidův.</span> <span class="verse"><a name="2">2</a>Vysvoboď mne, ó Bože, neboť jsou dosáhly vody až k duši mé.</span> <span class="verse"><a name="3">3</a>Pohřížen jsem v hlubokém bahně, v němž dna není; všel jsem do hlubokosti vod, jejichž proud zachvátil mne.</span> <span class="verse"><a name="4">4</a>Ustal jsem, volaje, vyschlo hrdlo mé, zemdlely oči mé od ohlídání se na tě Boha svého.</span> <span class="verse"><a name="5">5</a>Více jest těch, kteříž mne nenávidí bez příčiny, než vlasů hlavy mé; zmocnili se ti, kteříž mne vyhladiti usilují, a jsou nepřátelé moji bez mého provinění; to, čehož jsem nevydřel, nahražovati jsem musil.</span> <span class="verse"><a name="6">6</a>Bože, ty znáš sám nemoudrost mou, a výstupkové moji nejsou skryti před tebou.</span> <span class="verse"><a name="7">7</a>Nechť nebývají zahanbeni příčinou mou ti, kteříž na tě očekávají, Pane, Hospodine zástupů; nechť nepřicházejí skrze mne k hanbě ti, kteříž tě hledají, ó Bože Izraelský.</span> <span class="verse"><a name="8">8</a>Neboť pro tebe snáším pohanění, a stud přikryl tvář mou.</span> <span class="verse"><a name="9">9</a>Cizí učiněn jsem bratřím svým, a cizozemec synům matky své,</span> <span class="verse"><a name="10">10</a>Proto že horlivost domu tvého snědla mne, a hanění hanějících tě na mne připadla.</span> <span class="verse"><a name="11">11</a>Když jsem plakal, postem trápiv duši svou, bylo mi to ku potupě obráceno.</span> <span class="verse"><a name="12">12</a>Když jsem bral na se pytel místo roucha, tehdy jsem jim byl za přísloví.</span> <span class="verse"><a name="13">13</a>Pomlouvali mne, sedíce v bráně, a písničkou byl jsem těm, kteříž pili víno.</span> <span class="verse"><a name="14">14</a>Já pak modlitbu svou k tobě odsílám, Hospodine, časť jest dobré líbeznosti tvé. Ó Bože, vedlé množství milosrdenství svého vyslyš mne, pro pravdu svou spasitelnou.</span> <span class="verse"><a name="15">15</a>Vytrhni mne z bláta, abych nebyl pohřížen; nechť jsem vytržen od těch, kteříž mne nenávidí, jako z hlubokostí vod,</span> <span class="verse"><a name="16">16</a>Aby mne nezachvátili proudové vod, a nesehltila hlubina, ani se nade mnou zavřela prohlubně.</span> <span class="verse"><a name="17">17</a>Vyslyšiž mne, Hospodine, neboť jest dobré milosrdenství tvé; vedlé množství slitování svých vzhlédniž na mne.</span> <span class="verse"><a name="18">18</a>A neskrývej tváři své od služebníka svého, neboť mám úzkost; rychle vyslyš mne.</span> <span class="verse"><a name="19">19</a>Přibliž se k duši mé, a vyprosť ji; pro nepřátely mé vykup mne.</span> <span class="verse"><a name="20">20</a>Ty znáš pohanění mé, a zahanbení mé, i potupu mou, před tebouť jsou všickni nepřátelé moji.</span> <span class="verse"><a name="21">21</a>Pohanění potřelo srdce mé, pročež jsem byl v žalosti. Očekával jsem, zdali by mne kdo politoval, ale žádného nebylo, zdali by kdo potěšiti chtěli, ale nedočkal jsem.</span> <span class="verse"><a name="22">22</a>Nýbrž místo pokrmu poskytli mi žluči, a v žízni mé napájeli mne octem.</span> <span class="verse"><a name="23">23</a>Budiž jim stůl jejich před nimi za osídlo, a pokojný způsob jejich místo síti.</span> <span class="verse"><a name="24">24</a>Ať se zatmí oči jejich, aby viděti nemohli, a bedra jejich k stálému přiveď zemdlení.</span> <span class="verse"><a name="25">25</a>Vylí na ně rozhněvání své, a prchlivost hněvu tvého ať je zachvátí.</span> <span class="verse"><a name="26">26</a>Budiž příbytek jejich pustý, v staních jejich kdo by obýval, ať není žádného.</span> <span class="verse"><a name="27">27</a>Nebo se tomu, jehož jsi ty zbil, protiví, a o bolesti zraněných tvých rozmlouvají.</span> <span class="verse"><a name="28">28</a>Přilož nepravost k nepravosti jejich, a ať nepřicházejí k spravedlnosti tvé.</span> <span class="verse"><a name="29">29</a>Nechť jsou vymazáni z knihy živých, a s spravedlivými ať nejsou zapsáni.</span> <span class="verse"><a name="30">30</a>Já pak ztrápený jsem, a bolestí sevřený, ale spasení tvé, ó Bože, na místě bezpečném postaví mne.</span> <span class="verse"><a name="31">31</a>I buduť chváliti jméno Boží s prozpěvováním, a velebiti je s děkováním.</span> <span class="verse"><a name="32">32</a>A bude to příjemnější Hospodinu nežli vůl, neb volek rohatý s rozdělenými kopyty.</span> <span class="verse"><a name="33">33</a>To když uhlédají tiší, radovati se budou, hledajíce Boha, a ožive srdce jejich.</span> <span class="verse"><a name="34">34</a>Neboť vyslýchá chudé Hospodin, a vězni svými nezhrzí.</span> <span class="verse"><a name="35">35</a>Chvaltež ho nebesa a země, moře i všeliký hmyz jejich.</span> <span class="verse"><a name="36">36</a>Bůhť zajisté zachová Sion, a vzdělá města Judská, i budou tu bydliti, a zemi tu dědičně obdrží. [ (Psalms 69:37) Tolikéž i símě služebníků jeho dědičně jí vládnouti budou, a milující jméno jeho v ní přebývati. ]</span> </p></div</div></div></body></html>