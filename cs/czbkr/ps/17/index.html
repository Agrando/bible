<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 17</strong></div><p><span class="verse"><a name="1">1</a>Modlitba Davidova. Vyslyš, Hospodine, spravedlnost, a pozoruj volání mého; nakloň uší k modlitbě mé, kteráž jest beze vší rtů ošemetnosti.</span> <span class="verse"><a name="2">2</a>Od tváři tvé vyjdiž soud můj, oči tvé nechať patří na upřímnost.</span> <span class="verse"><a name="3">3</a>Zkusils srdce mého, navštívils je v noci; ohněm jsi mne zpruboval, aniž jsi co shledal; to, což myslím, nepředstihá úst mých.</span> <span class="verse"><a name="4">4</a>Z strany pak skutků lidských, já podlé slova rtů tvých vystříhal jsem se stezky zhoubce.</span> <span class="verse"><a name="5">5</a>Zdržuj kroky mé na cestách svých, aby se neuchylovaly nohy mé.</span> <span class="verse"><a name="6">6</a>Já volám k tobě, nebo vyslýcháš mne, ó Bože silný; nakloň ke mně ucha svého, a slyš řeč mou.</span> <span class="verse"><a name="7">7</a>Prokaž milosrdenství svá, naději majících ochránce před těmi, kteříž povstávají proti pravici tvé.</span> <span class="verse"><a name="8">8</a>Ostříhej mne jako zřítelnice oka, v stínu křídel svých skrej mne,</span> <span class="verse"><a name="9">9</a>Od tváři bezbožných těch, kteříž mne hubí, od nepřátel mých úhlavních obkličujících mne,</span> <span class="verse"><a name="10">10</a>Kteříž tukem svým zarostli, mluví pyšně ústy svými.</span> <span class="verse"><a name="11">11</a>Jižť i kroky naše předstihají, oči své obrácené mají, aby nás porazili na zem.</span> <span class="verse"><a name="12">12</a>Každý z nich podoben jest lvu žádostivému loupeže, a lvíčeti sedícímu v skrýši.</span> <span class="verse"><a name="13">13</a>Povstaniž, Hospodine, předejdi tváři jeho, sehni jej, a vytrhni duši mou od bezbožníka mečem svým,</span> <span class="verse"><a name="14">14</a>Rukou svou od lidí, ó Hospodine, od lidí světských, jichžto oddíl jest v tomto životě, a jejichž břicho ty z špižírny své naplňuješ. Čímž i synové jejich nasyceni bývají, a ostatků zanechávají maličkým svým.</span> <span class="verse"><a name="15">15</a>Já pak v spravedlnosti spatřovati budu tvář tvou; nasycen budu obrazem tvým, když procítím.</span> </p></div</div></div></body></html>