<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 104</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/104"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 104</strong></div><p><span class="verse"><a name="1">1</a>Dobrořeč duše má Hospodinu. Hospodine Bože můj, velmi jsi veliký, velebnost a krásu jsi oblékl.</span> <span class="verse"><a name="2">2</a>Přioděls se světlem jako rouchem, roztáhls nebesa jako kortýnu.</span> <span class="verse"><a name="3">3</a>Kterýž sklenul na vodách paláce své, kterýž užívá hustých oblaků místo vozů, a vznáší se na peří větrovém.</span> <span class="verse"><a name="4">4</a>Kterýž činí posly své duchy, služebníky své oheň plápolající.</span> <span class="verse"><a name="5">5</a>Založil zemi na sloupích jejich, tak že se nepohne na věky věků.</span> <span class="verse"><a name="6">6</a>Propastí jako rouchem byl jsi ji přioděl, i nad horami stály vody.</span> <span class="verse"><a name="7">7</a>K žehrání tvému rozběhly se, před hřmotem hromu tvého pospíšily,</span> <span class="verse"><a name="8">8</a>(Vystoupily hory, snížilo se údolí), na místo, kteréž jsi jim založil.</span> <span class="verse"><a name="9">9</a>Meze jsi položil, aby jich nepřestupovaly, ani se navracovaly k přikrývání země.</span> <span class="verse"><a name="10">10</a>Kterýž vypouštíš potoky přes údolé, aby tekli mezi horami,</span> <span class="verse"><a name="11">11</a>A nápoj dávali všechněm živočichům polním. Tuť uhašují oslové divocí žízeň svou.</span> <span class="verse"><a name="12">12</a>Při nich hnízdí se ptactvo nebeské, a z prostřed ratolestí hlas svůj vydává.</span> <span class="verse"><a name="13">13</a>Kterýž svlažuješ hory z výsostí svých, aby ovocem činů tvých sytila se země.</span> <span class="verse"><a name="14">14</a>Dáváš, aby rostla tráva dobytku, a bylina ku potřebě člověku, abys tak vyvodil chléb z země,</span> <span class="verse"><a name="15">15</a>A víno, jenž obveseluje srdce člověka. Činí, aby se stkvěla tvář od oleje, ano i pokrmem zdržuje život lidský.</span> <span class="verse"><a name="16">16</a>Nasyceno bývá i dříví Hospodinovo, cedrové Libánští, kteréž štípil.</span> <span class="verse"><a name="17">17</a>Na nichž se ptáci hnízdí, i čáp příbytek svůj má na jedlí.</span> <span class="verse"><a name="18">18</a>Hory vysoké jsou kamsíků, skály útočiště králíků.</span> <span class="verse"><a name="19">19</a>Učinil měsíc k jistým časům, a slunce zná západ svůj.</span> <span class="verse"><a name="20">20</a>Uvodíš tmu, a bývá noc, v níž vybíhají všickni živočichové lesní:</span> <span class="verse"><a name="21">21</a>Lvíčata řvoucí po loupeži, aby hledali od Boha silného pokrmu svého.</span> <span class="verse"><a name="22">22</a>Když slunce vychází, zase shromažďují se, a v doupatech svých se ukládají.</span> <span class="verse"><a name="23">23</a>Člověk vychází ku práci své, a k dílu svému až do večera.</span> <span class="verse"><a name="24">24</a>Jak mnozí a velicí jsou skutkové tvoji, Hospodine! Všeckys je moudře učinil, plná jest země bohatství tvého.</span> <span class="verse"><a name="25">25</a>V moři pak velikém a přeširokém, tamť jsou hmyzové nesčíslní, a živočichové malí i velicí.</span> <span class="verse"><a name="26">26</a>Tuť bárky přecházejí i velryb, kteréhož jsi stvořil, aby v něm hrál.</span> <span class="verse"><a name="27">27</a>Všecko to na tě očekává, abys jim dával pokrm časem svým.</span> <span class="verse"><a name="28">28</a>Když jim dáváš, sbírají; když otvíráš ruku svou, nasyceni bývají dobrými věcmi.</span> <span class="verse"><a name="29">29</a>Když skrýváš tvář svou, rmoutí se; když odjímáš ducha jejich, hynou, a v prach svůj se navracejí.</span> <span class="verse"><a name="30">30</a>Vysíláš ducha svého, a zase stvořeni bývají, a obnovuješ tvář země.</span> <span class="verse"><a name="31">31</a>Budiž sláva Hospodinova na věky, rozveselujž se Hospodin v skutcích svých.</span> <span class="verse"><a name="32">32</a>On když pohledí na zemi, anať se třese; když se dotkne hor, anť se kouří.</span> <span class="verse"><a name="33">33</a>Zpívati budu Hospodinu, dokudž jsem živ; žalmy Bohu svému zpívati budu, pokudž mne stává.</span> <span class="verse"><a name="34">34</a>Libé bude přemyšlování mé o něm, jáť rozveselím se v Hospodinu.</span> <span class="verse"><a name="35">35</a>Ó by hříšníci vyhynuli z země, a bezbožných aby již nebylo. Dobrořeč duše má Hospodinu. Halelujah.</span> </p></div</div></div></body></html>