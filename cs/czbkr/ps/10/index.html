<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 10</strong></div><p><span class="verse"><a name="1">1</a>Proč, ó Hospodine, stojíš zdaleka, a skrýváš se v čas ssoužení?</span> <span class="verse"><a name="2">2</a>Z pychu bezbožník protivenství činí chudému. Ó by jati byli v zlých radách, kteréž vymýšlejí.</span> <span class="verse"><a name="3">3</a>Neboť se honosí bezbožník v líbostech života svého, a lakomý sobě pochlebuje, a Hospodina popouzí.</span> <span class="verse"><a name="4">4</a>Bezbožník pro pýchu, kterouž na sobě prokazuje, nedbá na nic; všecka myšlení jeho jsou, že není Boha.</span> <span class="verse"><a name="5">5</a>Dobře mu se daří na cestách jeho všelikého času, soudové tvoji vzdáleni jsou od něho, i na všecky nepřátely své fouká,</span> <span class="verse"><a name="6">6</a>Říkaje v srdci svém: Nepohnuť se od národu až do pronárodu, nebo nebojím se zlého.</span> <span class="verse"><a name="7">7</a>Ústa jeho plná jsou zlořečenství, i chytrosti a lsti; pod jazykem jeho trápení a starost.</span> <span class="verse"><a name="8">8</a>Sedí v zálohách ve vsech a v skrýších, aby zamordoval nevinného; očima svýma po chudém špehuje.</span> <span class="verse"><a name="9">9</a>Číhá v skrytě jako lev v jeskyni své, číhá, aby pochytil chudého, uchvacujeť jej, a táhne pod sítku svou.</span> <span class="verse"><a name="10">10</a>Připadá a stuluje se, dokudž by nevpadlo v silné pazoury jeho shromáždění chudých.</span> <span class="verse"><a name="11">11</a>Říká v srdci svém: Zapomenulť jest Bůh silný, skryl tvář svou, nepohledíť na věky.</span> <span class="verse"><a name="12">12</a>Povstaniž, Hospodine Bože silný, vznes ruku svou, nezapomínejž se nad chudými.</span> <span class="verse"><a name="13">13</a>Proč má bezbožník Boha popouzeti, říkaje v srdci svém, že toho vyhledávati nebudeš?</span> <span class="verse"><a name="14">14</a>Díváš se do času, nebo ty nátisk a bolest spatřuješ, abys jim odplatil rukou svou; na tebeť se spouští chudý, sirotku ty jsi spomocník.</span> <span class="verse"><a name="15">15</a>Potři rámě bezbožného, a vyhledej nepravosti zlostného, tak aby neostál.</span> <span class="verse"><a name="16">16</a>Hospodin jest králem věčných věků, národové z země své hynou.</span> <span class="verse"><a name="17">17</a>Žádost ponížených vyslýcháš, Hospodine, utvrzuješ srdce jejich, ucha svého k nim nakloňuješ,</span> <span class="verse"><a name="18">18</a>Abys soud činil sirotku a ssouženému, tak aby jich nessužoval více člověk bídný a zemský.</span> </p></div</div></div></body></html>