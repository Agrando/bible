<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 83</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/83"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 83</strong></div><p><span class="verse"><a name="1">1</a>Píseň a žalm Azafův.</span> <span class="verse"><a name="2">2</a>Bože, neodmlčujž se, nečiň se neslyše, aniž se upokojuj, ó Bože silný.</span> <span class="verse"><a name="3">3</a>Nebo aj, nepřátelé tvoji se bouří, a ti, kteříž tě v nenávisti mají, pozdvihují hlavy.</span> <span class="verse"><a name="4">4</a>Chytře tajné rady proti lidu tvému skládají, a radí se proti těm, kteréž ty skrýváš,</span> <span class="verse"><a name="5">5</a>Říkajíce: Poďte, a vyhlaďme je, ať nejsou národem, tak aby ani zpomínáno nebylo více jména Izraelova.</span> <span class="verse"><a name="6">6</a>Jednomyslněť se na tom spolu snesli, i smlouvou se proti tobě zavázali,</span> <span class="verse"><a name="7">7</a>Stánkové Idumejští a Izmaelitští, Moábští a Agarenští,</span> <span class="verse"><a name="8">8</a>Gebálští a Ammonitští, a Amalechitští, Filistinští s obyvateli Tyrskými.</span> <span class="verse"><a name="9">9</a>Ano i Assyrští spojili se s nimi, jsouce na ruku synům Lotovým. Sélah.</span> <span class="verse"><a name="10">10</a>Učiniž jim jako Madianským, jako Zizarovi, a jako Jabínovi při potoku Císon,</span> <span class="verse"><a name="11">11</a>Kteříž jsou do konce vyhlazeni v Endor, a učiněni hnůj země.</span> <span class="verse"><a name="12">12</a>Nalož s nimi a s vůdci jejich jako s Gorébem, jako s Zébem, jako s Zebahem, a jako s Salmunou, se všemi knížaty jejich.</span> <span class="verse"><a name="13">13</a>Neboť jsou řekli: Uvažme se dědičně v příbytky Boží.</span> <span class="verse"><a name="14">14</a>Můj Bože, učiň to, ať jsou jako chumelice, a jako stéblo před větrem.</span> <span class="verse"><a name="15">15</a>Jakož oheň spaluje les, a jako plamen zapaluje hory,</span> <span class="verse"><a name="16">16</a>Tak ty je vichřicí svou stihej, a bouří svou ohrom je.</span> <span class="verse"><a name="17">17</a>Naplň tváře jejich zahanbením, tak aby hledali jména tvého, Hospodine.</span> <span class="verse"><a name="18">18</a>Nechať se hanbí a děsí na věčné časy, a ať potupu nesou a zahynou. [ (Psalms 83:19) A tak ať poznají, že ty, kterýž sám jméno máš Hospodin, jsi nejvyšší nade vší zemí. ]</span> </p></div</div></div></body></html>