<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 106</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/106"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 106</strong></div><p><span class="verse"><a name="1">1</a>Halelujah. Oslavujte Hospodina, nebo dobrý jest, nebo na věky milosrdenství jeho.</span> <span class="verse"><a name="2">2</a>Kdo může vymluviti nesmírnou moc Hospodinovu, a vypraviti všecku chválu jeho?</span> <span class="verse"><a name="3">3</a>Blahoslavení, kteříž ostříhají soudu, a činí spravedlnost každého času.</span> <span class="verse"><a name="4">4</a>Pamatuj na mne, Hospodine, pro milost k lidu svému, navštěv mne spasením svým,</span> <span class="verse"><a name="5">5</a>Abych užíval dobrých věcí s vyvolenými tvými, a veselil se veselím národu tvého, a chlubil se spolu s dědictvím tvým.</span> <span class="verse"><a name="6">6</a>Zhřešili jsme i s otci svými, neprávě jsme činili, a bezbožnost páchali.</span> <span class="verse"><a name="7">7</a>Otcové naši v Egyptě nerozuměli předivným skutkům tvým, aniž pamatovali na množství milosrdenství tvých, ale odporni byli při moři, při moři Rudém.</span> <span class="verse"><a name="8">8</a>A však vysvobodil je pro jméno své, aby v známost uvedl moc svou.</span> <span class="verse"><a name="9">9</a>Nebo přimluvil moři Rudému, a vyschlo; i provedl je skrze hlubiny, jako po poušti.</span> <span class="verse"><a name="10">10</a>A tak zachoval je od ruky toho, jenž jich nenáviděl, a vyprostil je z ruky nepřítele.</span> <span class="verse"><a name="11">11</a>V tom přikryly vody ty, kteříž je ssužovali, nezůstalo ani jednoho z nich.</span> <span class="verse"><a name="12">12</a>A ačkoli věřili slovům jeho, a zpívali chválu jeho,</span> <span class="verse"><a name="13">13</a>Však rychle zapomenuli na skutky jeho, a nečekali na radu jeho;</span> <span class="verse"><a name="14">14</a>Ale jati jsouce žádostí na poušti, pokoušeli Boha silného na pustinách.</span> <span class="verse"><a name="15">15</a>I dal jim, čehož se jim chtělo, a však dopustil hubenost na život jejich.</span> <span class="verse"><a name="16">16</a>Potom, když horlili proti Mojžíšovi v vojště, a Aronovi, svatému Hospodinovu,</span> <span class="verse"><a name="17">17</a>Otevřevši se země, požřela Dátana, a přikryla zběř Abironovu.</span> <span class="verse"><a name="18">18</a>A roznícen byl oheň na rotu jejich, plamen spálil bezbožníky.</span> <span class="verse"><a name="19">19</a>Udělali i tele na Orébě, a skláněli se slitině.</span> <span class="verse"><a name="20">20</a>A změnivše slávu svou v podobiznu vola, jenž jí trávu,</span> <span class="verse"><a name="21">21</a>Zapomněli na Boha silného, spasitele svého, kterýž činil veliké věci v Egyptě.</span> <span class="verse"><a name="22">22</a>A předivné v zemi Chamově, přehrozné při moři Rudém.</span> <span class="verse"><a name="23">23</a>Pročež řekl, že je vypléní, kdyby se byl Mojžíš, vyvolený jeho, nepostavil v té mezeře před ním, a neodvrátil prchlivosti jeho, aby nehubil.</span> <span class="verse"><a name="24">24</a>Za tím zošklivili sobě zemi žádanou, nevěříce slovu jeho.</span> <span class="verse"><a name="25">25</a>A repcíce v staních svých, neposlouchali hlasu Hospodinova.</span> <span class="verse"><a name="26">26</a>A protož pozdvihl ruky své proti nim, aby je rozmetal po poušti,</span> <span class="verse"><a name="27">27</a>A aby rozptýlil símě jejich mezi pohany, a rozehnal je do zemí.</span> <span class="verse"><a name="28">28</a>Spřáhli se také byli s modlou Belfegor, a jedli oběti mrch.</span> <span class="verse"><a name="29">29</a>A tak dráždili Boha skutky svými, až se na ně obořila rána,</span> <span class="verse"><a name="30">30</a>Až se postavil Fínes, a pomstu vykonal, i přetržena jest rána ta.</span> <span class="verse"><a name="31">31</a>Což jest mu počteno za spravedlnost od národu do pronárodu, a až na věky.</span> <span class="verse"><a name="32">32</a>Opět ho byli popudili při vodách sváru, až se i Mojžíšovi zle stalo pro ně.</span> <span class="verse"><a name="33">33</a>Nebo k hořkosti přivedli ducha jeho, a pronesl ji rty svými.</span> <span class="verse"><a name="34">34</a>K tomu nevyplénili ani národů těch, o kterýchž jim byl Hospodin poručil,</span> <span class="verse"><a name="35">35</a>Ale směšujíce se s těmi národy, naučili se skutkům jejich,</span> <span class="verse"><a name="36">36</a>A sloužili modlám jejich, kteréž jim byly osídlem.</span> <span class="verse"><a name="37">37</a>Obětovali zajisté syny své a dcery své ďáblům.</span> <span class="verse"><a name="38">38</a>A vylili krev nevinnou, krev synů svých a dcer svých, kteréž obětovali trapidlům Kananejským, tak že poškvrněna jest země těmi vraždami.</span> <span class="verse"><a name="39">39</a>I zmazali se skutky svými, a smilnili činy svými.</span> <span class="verse"><a name="40">40</a>Protož rozpáliv se v prchlivosti Hospodin na lid svůj, v ošklivost vzal dědictví své.</span> <span class="verse"><a name="41">41</a>A vydal je v ruce pohanů. I panovali nad nimi ti, jenž je v nenávisti měli,</span> <span class="verse"><a name="42">42</a>A utiskali je nepřátelé jejich, tak že sníženi jsou pod ruku jejich.</span> <span class="verse"><a name="43">43</a>Mnohokrát je vysvobozoval, oni však popouzeli ho radou svou, pročež potlačeni jsou pro nepravost svou.</span> <span class="verse"><a name="44">44</a>A však patřil na úzkost jejich, a slyšel křik jejich.</span> <span class="verse"><a name="45">45</a>Nebo se rozpomenul na smlouvu svou s nimi, a želel toho podlé množství milosrdenství svých,</span> <span class="verse"><a name="46">46</a>Tak že naklonil k nim lítostí všecky, kteříž je u vězení drželi.</span> <span class="verse"><a name="47">47</a>Zachovej nás, Hospodine Bože náš, a shromažď nás z těch pohanů, abychom slavili jméno tvé svaté, a chlubili se v chvále tvé.</span> <span class="verse"><a name="48">48</a>Požehnaný Hospodin Bůh Izraelský od věků až na věky. Na to rciž všecken lid: Amen, Halelujah.</span> </p></div</div></div></body></html>