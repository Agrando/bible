<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 31</strong></div><p><span class="verse"><a name="1">1</a>Přednímu zpěváku, žalm Davidův.</span> <span class="verse"><a name="2">2</a>V tebe, Hospodine, doufám, nedejž mi zahanbenu býti na věky, pro spravedlnost svou vysvoboď mne.</span> <span class="verse"><a name="3">3</a>Nakloň ke mně ucha svého, rychle vytrhni mne; budiž mi pevnou skalou a domem ohraženým, abys mne zachoval.</span> <span class="verse"><a name="4">4</a>Nebo skála má a hrad můj ty jsi, protož pro jméno své veď i doveď mne.</span> <span class="verse"><a name="5">5</a>Vyveď mne z leči, kterouž polékli na mne; nebo síla má ty jsi.</span> <span class="verse"><a name="6">6</a>V ruce tvé poroučím ducha svého, nebo jsi mne vykoupil, Hospodine, Bože silný a věrný.</span> <span class="verse"><a name="7">7</a>Nenávidím těch, kteříž následují pouhých marností, nebo já v Hospodinu naději skládám.</span> <span class="verse"><a name="8">8</a>Plésati a radovati se budu v milosrdenství tvém, že jsi vzezřel na mé trápení, a poznal jsi v ssoužení duši mou.</span> <span class="verse"><a name="9">9</a>Aniž jsi mne zavřel v ruce nepřítele, ale postavil jsi na širokosti nohy mé.</span> <span class="verse"><a name="10">10</a>Smiluj se nade mnou, Hospodine, nebo jsem ssoužen, tak že usvadla zámutkem tvář má, duše má, i život můj.</span> <span class="verse"><a name="11">11</a>Žalostí zajisté zhynulo zdraví mé, a léta má od úpění, zemdlena bídou mou síla má, a kosti mé vyprahly.</span> <span class="verse"><a name="12">12</a>U všech nepřátel svých jsem v pohanění, a nejvíce u sousedů, známým pak svým jsem strašidlem; kteříž mne vídají vně, utíkají přede mnou.</span> <span class="verse"><a name="13">13</a>Vyšel jsem z paměti tak, jako mrtvý, učiněn jsem jako nádoba rozražená.</span> <span class="verse"><a name="14">14</a>Nebo slýchám utrhání mnohých, strach odevšad, když se proti mně spolu puntují, lstivě přemýšlejíce, jak by odjali duši mou.</span> <span class="verse"><a name="15">15</a>Ale já v tobě naději skládám, Hospodine; řekl jsem: Bůh můj jsi ty.</span> <span class="verse"><a name="16">16</a>V rukou tvých jsou časové moji, vytrhni mne z ruky nepřátel mých a těch, kteříž mne stihají.</span> <span class="verse"><a name="17">17</a>Osvěť tvář svou nad služebníkem svým, zachovej mne pro milosrdenství své.</span> <span class="verse"><a name="18">18</a>Hospodine, ať nejsem zahanben, nebo jsem tě vzýval; nechať jsou zahanbeni bezbožníci, a skroceni v pekle.</span> <span class="verse"><a name="19">19</a>Oněmějte rtové lživí, kteříž mluví proti spravedlivému tvrdě, pyšně a s potupou.</span> <span class="verse"><a name="20">20</a>Ó jak veliká jest dobrotivost tvá, kterouž jsi odložil těm, jenž se bojí tebe, a kterouž jsi činíval doufajícím v tebe před syny lidskými.</span> <span class="verse"><a name="21">21</a>Ty je skrýváš v skrýši oblíčeje svého před vysokomyslností člověka, skrýváš je jako v stanu před jazyky svárlivými.</span> <span class="verse"><a name="22">22</a>Požehnaný buď Hospodin, nebo prokázal ke mně divné milosrdenství své jako v městě ohraženém.</span> <span class="verse"><a name="23">23</a>Já zajisté když jsem pospíchal, řekl jsem: Zavrženť jsem od očí tvých, ale ty jsi vyslyšel hlas pokorných modliteb mých, když jsem k tobě volal.</span> <span class="verse"><a name="24">24</a>Milujtež Hospodina všickni svatí jeho, neboť ostříhá věřících Hospodin, a též odplací vrchovatě tomu, kdož pýchu provodí. [ (Psalms 31:25) Zmužile sobě čiňte, (a posilní Bůh srdce vašeho), všickni, kteříž naději máte v Hospodinu. ]</span> </p></div</div></div></body></html>