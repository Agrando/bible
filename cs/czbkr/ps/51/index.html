<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 51</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/51"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 51</strong></div><p><span class="verse"><a name="1">1</a>Přednímu z kantorů, žalm Davidův,</span> <span class="verse"><a name="2">2</a>Když k němu přišel Nátan prorok, po jeho vjití k Betsabé.</span> <span class="verse"><a name="3">3</a>Smiluj se nade mnou, Bože, podlé milosrdenství svého, podlé množství slitování svých shlaď přestoupení má.</span> <span class="verse"><a name="4">4</a>Dokonale obmej mne od nepravosti mé, a od hříchu mého očisť mne.</span> <span class="verse"><a name="5">5</a>Nebo já znám přestoupení svá, a hřích můj přede mnou jest ustavičně.</span> <span class="verse"><a name="6">6</a>Tobě, tobě samému, zhřešil jsem, a zlého se před očima tvýma dopustil, abys spravedlivý zůstal v řečech svých, a bez úhony v soudech svých.</span> <span class="verse"><a name="7">7</a>Aj, v nepravosti zplozen jsem, a v hříchu počala mne matka má.</span> <span class="verse"><a name="8">8</a>Aj, ty libuješ pravdu u vnitřnostech, nadto skrytou moudrost zjevil jsi mi.</span> <span class="verse"><a name="9">9</a>Vyčisť mne yzopem, a očištěn budu, umej mne, a nad sníh bělejší budu.</span> <span class="verse"><a name="10">10</a>Dej mi slyšeti radost a potěšení, tak ať zpléší kosti mé, kteréž jsi potřel.</span> <span class="verse"><a name="11">11</a>Odvrať tvář svou přísnou od hříšností mých, a vymaž všecky nepravosti mé.</span> <span class="verse"><a name="12">12</a>Srdce čisté stvoř mi, ó Bože, a ducha přímého obnov u vnitřnostech mých.</span> <span class="verse"><a name="13">13</a>Nezamítej mne od tváři své, a Ducha svatého svého neodjímej ode mne.</span> <span class="verse"><a name="14">14</a>Navrať mi radost spasení svého, a duchem dobrovolným utvrď mne.</span> <span class="verse"><a name="15">15</a>I budu vyučovati přestupníky cestám tvým, aby hříšníci k tobě se obraceli.</span> <span class="verse"><a name="16">16</a>Vytrhni mne z pomsty pro vylití krve, ó Bože, Bože spasiteli můj, a budeť s veselím prozpěvovati jazyk můj o spravedlnosti tvé.</span> <span class="verse"><a name="17">17</a>Pane, rty mé otevři, i budou ústa má zvěstovati chválu tvou.</span> <span class="verse"><a name="18">18</a>Nebo neoblíbil bys oběti, bychť ji i dal, aniž bys zápalu přijal.</span> <span class="verse"><a name="19">19</a>Oběti Boží duch skroušený; srdcem skroušeným a potřebným, Bože, nezhrzíš. [ (Psalms 51:20) Dobrotivě nakládej z milosti své s Sionem, vzdělej zdi Jeruzalémské. ] [ (Psalms 51:21) A tehdáž sobě zalíbíš oběti spravedlnosti, zápaly a pálení celých obětí, tehdážť voly na oltáři tvém obětovati budou. ]</span> </p></div</div></div></body></html>