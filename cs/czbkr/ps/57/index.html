<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 57</strong></div><p><span class="verse"><a name="1">1</a>Přednímu kantoru, jako: Nevyhlazuj, zlatý žalm Davidův, když utekl před Saulem do jeskyně.</span> <span class="verse"><a name="2">2</a>Smiluj se nade mnou, ó Bože, smiluj se nade mnou; neboť v tebe doufá duše má, a v stínu křídel tvých schráním se, až přejde ssoužení.</span> <span class="verse"><a name="3">3</a>Volati budu k Bohu nejvyššímu, k Bohu silnému, kterýž dokonává za mne.</span> <span class="verse"><a name="4">4</a>Onť pošle s nebe, a zachová mne od potupy usilujícího mne sehltiti. Sélah. Pošle Bůh milosrdenství své a pravdu svou.</span> <span class="verse"><a name="5">5</a>Duše má jest u prostřed lvů, bydlím mezi paliči, mezi lidmi, jejichž zubové kopí a střely, a jazyk jejich jako ostrý meč.</span> <span class="verse"><a name="6">6</a>Vyvyšiž se nad nebesa, ó Bože, a nade všecku zemi sláva tvá.</span> <span class="verse"><a name="7">7</a>Tenata roztáhli nohám mým, sklíčili duši mou, vykopali přede mnou jámu, ale sami upadli do ní. Sélah.</span> <span class="verse"><a name="8">8</a>Hotovo jest srdce mé, Bože, hotovo jest srdce mé, zpívati a oslavovati tě budu.</span> <span class="verse"><a name="9">9</a>Probuď se, slávo má, probuď se, loutno a harfo, když v svitání povstávám.</span> <span class="verse"><a name="10">10</a>Slaviti tě budu mezi lidmi, Pane, žalmy prozpěvovati tobě budu mezi národy.</span> <span class="verse"><a name="11">11</a>Nebo veliké jest až k nebi milosrdenství tvé, a až k nejvyšším oblakům pravda tvá. [ (Psalms 57:12) Vyvyšiž se nad nebesa, ó Bože, a nade všecku zemi sláva tvá. ]</span> </p></div</div></div></body></html>