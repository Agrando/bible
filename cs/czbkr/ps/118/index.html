<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 118</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/118"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 118</strong></div><p><span class="verse"><a name="1">1</a>Oslavujte Hospodina, nebo jest dobrý, nebo na věky trvá milosrdenství jeho.</span> <span class="verse"><a name="2">2</a>Rciž nyní, Izraeli, že na věky milosrdenství jeho.</span> <span class="verse"><a name="3">3</a>Rciž nyní, dome Aronův, že na věky milosrdenství jeho.</span> <span class="verse"><a name="4">4</a>Rcetež nyní bojící se Hospodina, že na věky milosrdenství jeho.</span> <span class="verse"><a name="5">5</a>V úzkosti vzýval jsem Hospodina, a vyslyšev, uprostrannil mi Hospodin.</span> <span class="verse"><a name="6">6</a>Hospodin se mnou, nebudu se báti. Co mi může učiniti člověk?</span> <span class="verse"><a name="7">7</a>Hospodin se mnou jest mezi pomocníky mými, pročež já podívám se těm, kteříž mne mají v nenávisti.</span> <span class="verse"><a name="8">8</a>Lépe jest doufati v Hospodina, než naději skládati v člověku.</span> <span class="verse"><a name="9">9</a>Lépe jest doufati v Hospodina, nežli naději skládati v knížatech.</span> <span class="verse"><a name="10">10</a>Všickni národové obklíčili mne, ale ve jménu Hospodinovu vyplénil jsem je.</span> <span class="verse"><a name="11">11</a>Mnohokrát obklíčili mne, ale ve jménu Hospodinovu vyplénil jsem je.</span> <span class="verse"><a name="12">12</a>Ssuli se na mne jako včely, však zhasli jako oheň z trní: nebo ve jménu Hospodinovu vyplénil jsem je.</span> <span class="verse"><a name="13">13</a>Velmi jsi ztuha na mne dotíral, abych padl, ale Hospodin spomohl mi.</span> <span class="verse"><a name="14">14</a>Síla má a písnička má jest Hospodin, on byl můj vysvoboditel.</span> <span class="verse"><a name="15">15</a>Hlas prokřikování a spasení v staních spravedlivých. Pravice Hospodinova dokázala síly,</span> <span class="verse"><a name="16">16</a>Pravice Hospodinova vyvýšila se, pravice Hospodinova dokázala síly.</span> <span class="verse"><a name="17">17</a>Neumruť, ale živ budu, abych vypravoval skutky Hospodinovy.</span> <span class="verse"><a name="18">18</a>Trestaltě mne přísně Hospodin, ale smrti mne nevydal.</span> <span class="verse"><a name="19">19</a>Otevřetež mi brány spravedlnosti,a vejda do nich, oslavovati budu Hospodina.</span> <span class="verse"><a name="20">20</a>Tať jest brána Hospodinova, kterouž spravedliví vcházejí.</span> <span class="verse"><a name="21">21</a>Tuť já tě oslavovati budu, nebo jsi mne vyslyšel, a byls můj vysvoboditel.</span> <span class="verse"><a name="22">22</a>Kámen, kterýž zavrhli stavitelé, učiněn jest v hlavu úhelní.</span> <span class="verse"><a name="23">23</a>Od Hospodina stalo se to, a jest divné před očima našima.</span> <span class="verse"><a name="24">24</a>Tentoť jest den, kterýž učinil Hospodin, a protož radujme se a veselme se v něm.</span> <span class="verse"><a name="25">25</a>Prosím, Hospodine, zachovávejž již; prosím, Hospodine, dávej již šťastný prospěch.</span> <span class="verse"><a name="26">26</a>Požehnaný, jenž se béře ve jménu Hospodinovu; dobrořečíme vám z domu Hospodinova.</span> <span class="verse"><a name="27">27</a>Bůh silný Hospodin, onť se zasvítil nám, važte beránky až k rohům oltáře.</span> <span class="verse"><a name="28">28</a>Bůh silný můj ty jsi, protož slaviti tě budu, Bože můj, vyvyšovati tě budu.</span> <span class="verse"><a name="29">29</a>Oslavujtež Hospodina, neboť jest dobrý, nebo na věky milosrdenství jeho.</span> </p></div</div></div></body></html>