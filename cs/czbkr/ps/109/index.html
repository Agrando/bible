<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 109</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/109"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 109</strong></div><p><span class="verse"><a name="1">1</a>Přednímu zpěváku, žalm Davidův. Ó Bože chvály mé, nečiň se neslyše.</span> <span class="verse"><a name="2">2</a>Nebo ústa nešlechetného a ústa lstivá proti mně se otevřela, mluvili proti mně jazykem lživým.</span> <span class="verse"><a name="3">3</a>A slovy jizlivými osočili mne, válčí proti mně beze vší příčiny.</span> <span class="verse"><a name="4">4</a>Protivili mi se za mé milování, ješto jsem se za ně modlíval.</span> <span class="verse"><a name="5">5</a>Odplacují se mi zlým za dobré, a nenávistí za milování mé.</span> <span class="verse"><a name="6">6</a>Postav nad ním bezbožníka, a protivník ať mu stojí po pravici.</span> <span class="verse"><a name="7">7</a>Když před soudem stane, ať zůstane za nešlechetného, a prosba jeho budiž jemu k hříchu.</span> <span class="verse"><a name="8">8</a>Budiž dnů jeho málo, a úřad jeho vezmi jiný.</span> <span class="verse"><a name="9">9</a>Buďtež děti jeho sirotci, a žena jeho vdovou.</span> <span class="verse"><a name="10">10</a>Buďtež běhouni a tuláci synové jeho, žebřete, vyhnáni jsouce z poustek svých.</span> <span class="verse"><a name="11">11</a>Přitáhni k sobě lichevník všecko, cožkoli má, a úsilé jeho rozchvátejte cizí.</span> <span class="verse"><a name="12">12</a>Nebudiž, kdo by mu chtěl milosrdenství prokázati, aniž buď, kdo by se smiloval nad sirotky jeho.</span> <span class="verse"><a name="13">13</a>Potomci jeho z kořen vyťati buďte, v druhém kolenu vyhlazeno buď jméno jejich.</span> <span class="verse"><a name="14">14</a>Přijdiž na pamět nepravost předků jeho před Hospodinem, a hřích matky jeho nebuď shlazen.</span> <span class="verse"><a name="15">15</a>Buďtež před Hospodinem ustavičně, až by vyhladil z země památku jejich,</span> <span class="verse"><a name="16">16</a>Proto že nepamatoval, aby činil milosrdenství, ale protivenství činil člověku chudému a nuznému a sevřenému bolestí srdce, aby jej zamordoval.</span> <span class="verse"><a name="17">17</a>Poněvadž miloval zlořečení, nechať přijde na něj; neměl líbosti v požehnání, nechať se vzdálí od něho.</span> <span class="verse"><a name="18">18</a>A tak budiž oblečen v zlořečenství jako v svůj oděv, a ať vejde do vnitřností jeho jako voda, a jako olej do kostí jeho.</span> <span class="verse"><a name="19">19</a>Budiž jemu to jako plášť k přiodívání, a jako pás k ustavičnému opasování.</span> <span class="verse"><a name="20">20</a>Taková mzda přijdiž mým protivníkům od Hospodina, a mluvícím zlé věci proti duši mé.</span> <span class="verse"><a name="21">21</a>Ty pak, Hospodine Pane, nalož se mnou laskavě pro jméno své, nebo dobré jest milosrdenství tvé; vytrhni mne.</span> <span class="verse"><a name="22">22</a>Jsemť zajisté chudý a nuzný, a srdce mé raněno jest u vnitřnostech mých.</span> <span class="verse"><a name="23">23</a>Jako stín, když se nachyluje, ucházeti musím; honí se za mnou jako za kobylkou.</span> <span class="verse"><a name="24">24</a>Kolena má klesají postem, a tělo mé vyschlo z tučnosti.</span> <span class="verse"><a name="25">25</a>Nadto jsem jim za posměch; když mne uhlédají, potřásají hlavami svými.</span> <span class="verse"><a name="26">26</a>Spomoz mi, ó Hospodine Bože můj, zachovej mne podlé milosrdenství svého,</span> <span class="verse"><a name="27">27</a>Tak aby poznati mohli, že jest to ruka tvá, a že jsi ty, Hospodine, učinil to.</span> <span class="verse"><a name="28">28</a>Nechť oni jakkoli zlořečí, ty dobrořeč; kteříž povstali, nechť se zastydí, aby se veselil služebník tvůj.</span> <span class="verse"><a name="29">29</a>Buďtež oblečeni protivníci moji v zahanbení, a nechť se odějí jako pláštěm hanbou svou.</span> <span class="verse"><a name="30">30</a>Slaviti budu Hospodina velice ústy svými, a u prostřed mnohých chváliti jej budu,</span> <span class="verse"><a name="31">31</a>Proto že stojí po pravici nuznému, aby ho zachoval od těch, kteříž odsuzují život jeho.</span> </p></div</div></div></body></html>