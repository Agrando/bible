<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 78</strong></div><p><span class="verse"><a name="1">1</a>Vyučující, Azafovi. Pozoruj, lide můj, zákona mého, nakloňte uší svých k slovům úst mých.</span> <span class="verse"><a name="2">2</a>Otevru v podobenství ústa svá, vypravovati budu přípovídky starobylé.</span> <span class="verse"><a name="3">3</a>Co jsme slýchali i poznali, a co nám otcové naši vypravovali,</span> <span class="verse"><a name="4">4</a>Nezatajíme toho před syny jejich, kteříž budoucím potomkům svým vypravovati budou chvály Hospodinovy, ano i moc jeho a divné skutky jeho, kteréž činil.</span> <span class="verse"><a name="5">5</a>Neboť jest vyzdvihl svědectví v Jákobovi, a zákon vydal v Izraeli, což přikázal otcům našim, aby v známost uvodili synům svým,</span> <span class="verse"><a name="6">6</a>Aby to poznal věk potomní, synové, kteříž se zroditi měli, a ti povstanouce, aby vypravovali dítkám svým,</span> <span class="verse"><a name="7">7</a>Aby pokládali v Bohu naději svou, a nezapomínali se na skutky Boha silného, ale ostříhali přikázaní jeho,</span> <span class="verse"><a name="8">8</a>Aby nebývali jako otcové jejich, pokolení zpurné a protivné, národ, kterýž nenapravil srdce svého, a nebyl věrný Bohu silnému duch jeho.</span> <span class="verse"><a name="9">9</a>Jako synové Efraim zbrojní, ač uměle z lučiště stříleli, však v čas boje zpět se obrátili,</span> <span class="verse"><a name="10">10</a>Nebo neostříhali smlouvy Boží, a v zákoně jeho zpěčovali se choditi.</span> <span class="verse"><a name="11">11</a>Zapomenuli se na činy jeho, a na divné skutky jeho, kteréž jim ukázal.</span> <span class="verse"><a name="12">12</a>Před otci jejich činil divy v zemi Egyptské, na poli Soan.</span> <span class="verse"><a name="13">13</a>Rozdělil moře, a převedl je; učinil, aby stály vody jako hromada.</span> <span class="verse"><a name="14">14</a>Vedl je ve dne v oblace, a každé noci v jasném ohni.</span> <span class="verse"><a name="15">15</a>Protrhl skály na poušti, a napájel je jako z propastí velikých.</span> <span class="verse"><a name="16">16</a>Vyvedl potoky z skály, a učinil, aby vody tekly jako řeky.</span> <span class="verse"><a name="17">17</a>A však vždy přičíněli hříchů proti němu, a popouzeli Nejvyššího na poušti.</span> <span class="verse"><a name="18">18</a>A pokoušeli Boha silného v srdci svém, žádajíce pokrmu podlé líbosti své.</span> <span class="verse"><a name="19">19</a>A mluvili proti Bohu, řkouce: Zdaliž bude moci Bůh silný připraviti stůl na této poušti?</span> <span class="verse"><a name="20">20</a>Aj, udeřilť jest v skálu, a tekly vody, a řeky se rozvodnily. Zdali také bude moci dáti chleba? Zdali nastrojí masa lidu svému?</span> <span class="verse"><a name="21">21</a>A protož uslyšav Hospodin, rozhněval se, a oheň zažžen jest proti Jákobovi, a prchlivost vstoupila na Izraele,</span> <span class="verse"><a name="22">22</a>Proto že se nedověřili Bohu, a neměli naděje v spasení jeho,</span> <span class="verse"><a name="23">23</a>Ačkoli rozkázal oblakům shůry, a průduchy nebeské otevřel,</span> <span class="verse"><a name="24">24</a>A dštil na ně mannou ku pokrmu, a obilé nebeské dával jim.</span> <span class="verse"><a name="25">25</a>Chléb mocných jedl člověk, seslal jim pokrmů do sytosti.</span> <span class="verse"><a name="26">26</a>Obrátil vítr východní u povětří, a přivedl mocí svou vítr polední.</span> <span class="verse"><a name="27">27</a>I dštil na ně masem jako prachem, a ptactvem pernatým jako pískem mořským.</span> <span class="verse"><a name="28">28</a>Spustil je do prostřed vojska jejich, a všudy vůkol stanů jejich.</span> <span class="verse"><a name="29">29</a>I jedli, a nasyceni jsou hojně, a dal jim to, čehož žádali.</span> <span class="verse"><a name="30">30</a>Ještě nevyplnili žádosti své, ještě pokrm byl v ústech jejich,</span> <span class="verse"><a name="31">31</a>A v tom prchlivost Boží připadla na ně, a zbil tučné jejich, a přední Izraelské porazil.</span> <span class="verse"><a name="32">32</a>S tím se vším vždy ještě hřešili, a nevěřili předivným skutkům jeho.</span> <span class="verse"><a name="33">33</a>A protož dopustil na ně, že marně skonali dny své, a léta svá s chvátáním.</span> <span class="verse"><a name="34">34</a>Když je hubil, jestliže ho hledali, a zase k Bohu silnému hned na úsvitě se navraceli,</span> <span class="verse"><a name="35">35</a>Rozpomínajíce se na to, že Bůh byl skála jejich, a Bůh silný nejvyšší vykupitel jejich:</span> <span class="verse"><a name="36">36</a>(Ačkoli mu s pochlebenstvím mluvili ústy svými, a jazykem svým lhali jemu.</span> <span class="verse"><a name="37">37</a>A srdce jejich nebylo upřímé před ním, aniž se věrně měli v smlouvě jeho),</span> <span class="verse"><a name="38">38</a>On jsa milosrdný, odpouštěl nepravosti jejich, a nezahladil jich; častokrát odvracel hněv svůj, a nevzbuzoval vší zůřivosti své.</span> <span class="verse"><a name="39">39</a>Nebo pamatoval, že jsou tělo, vítr, kterýž odchází, a nenavracuje se zase.</span> <span class="verse"><a name="40">40</a>Kolikrát jsou ho dráždili na poušti, a k bolesti přivodili na pustinách.</span> <span class="verse"><a name="41">41</a>Týž i týž navracujíce se, pokoušeli Boha silného, a svatému Izraelskému cíle vyměřovali.</span> <span class="verse"><a name="42">42</a>Nepamatovali na moc jeho, a na ten den, v kterémž je vysvobodil z ssoužení,</span> <span class="verse"><a name="43">43</a>Když činil v Egyptě znamení svá, a zázraky své na poli Soan,</span> <span class="verse"><a name="44">44</a>Když obrátil v krev řeky a potoky jejich, tak že jich píti nemohli.</span> <span class="verse"><a name="45">45</a>Dopustil na ně směsici žížal, aby je žraly, a žáby, aby je hubily.</span> <span class="verse"><a name="46">46</a>A dal chroustům úrody jejich, a úsilí jejich kobylkám.</span> <span class="verse"><a name="47">47</a>Stloukl krupami réví jejich, a stromy fíkové jejich ledem.</span> <span class="verse"><a name="48">48</a>Vydal krupobití na hovada jejich, a na dobytek jejich uhlí řeřavé.</span> <span class="verse"><a name="49">49</a>Poslal na ně prchlivost hněvu svého, rozpálení, zůřivost i ssoužení, dopustiv na ně anděly zlé.</span> <span class="verse"><a name="50">50</a>Uprostrannil stezku prchlivosti své, neuchoval od smrti duše jejich, ano i na hovada jejich mor dopustil.</span> <span class="verse"><a name="51">51</a>A pobil všecko prvorozené v Egyptě, prvotiny síly v staních Chamových.</span> <span class="verse"><a name="52">52</a>Ale lid svůj vyvedl jako ovce, a vodil se s nimi jako s stádem po poušti.</span> <span class="verse"><a name="53">53</a>Vodil je v bezpečnosti, tak že nestrašili, nepřátely pak jejich přikrylo moře,</span> <span class="verse"><a name="54">54</a>Až je přivedl ku pomezí svatosti své, na horu tu, kteréž dobyla pravice jeho.</span> <span class="verse"><a name="55">55</a>Vyhnav před tváří jejich národy, způsobil to, aby jim na provazec dědictví jejich přišli, a aby přebývala v staních jejich pokolení Izraelská.</span> <span class="verse"><a name="56">56</a>Však vždy předce pokoušeli a dráždili Boha nejvyššího, a svědectví jeho neostříhali.</span> <span class="verse"><a name="57">57</a>Ale zpět odšedše, převráceně činili, jako i předkové jejich; uchýlili se jako mylné lučiště.</span> <span class="verse"><a name="58">58</a>Nebo popouzeli ho výsostmi svými, a rytinami svými k horlení přivedli jej.</span> <span class="verse"><a name="59">59</a>Slyšel Bůh, a rozhněval se, a u velikou ošklivost vzal Izraele,</span> <span class="verse"><a name="60">60</a>Tak že opustiv příbytek v Sílo, stánek, kterýž postavil mezi lidmi,</span> <span class="verse"><a name="61">61</a>Vydal v zajetí sílu svou, a slávu svou v ruce nepřítele.</span> <span class="verse"><a name="62">62</a>Dal pod meč lid svůj, a na dědictví své se rozhněval.</span> <span class="verse"><a name="63">63</a>Mládence jeho sežral oheň, a panny jeho nebyly chváleny.</span> <span class="verse"><a name="64">64</a>Kněží jejich od meče padli, a vdovy jejich neplakaly.</span> <span class="verse"><a name="65">65</a>Potom pak procítil Pán jako ze sna, jako silný rek, kterýž po víně sobě vykřikuje.</span> <span class="verse"><a name="66">66</a>A ranil nepřátely své po zadu, a u věčné pohanění je vydal.</span> <span class="verse"><a name="67">67</a>Ačkoli pak pohrdl stánkem Jozefovým, a pokolení Efraimova nevyvolil,</span> <span class="verse"><a name="68">68</a>Však vyvolil pokolení Judovo, horu Sion, kterouž zamiloval.</span> <span class="verse"><a name="69">69</a>A vystavěl sobě, jako hrad vysoký, svatyni svou, jako zemi, kterouž utvrdil na věky.</span> <span class="verse"><a name="70">70</a>A vyvolil Davida služebníka svého, vzav jej od chlévů stáda.</span> <span class="verse"><a name="71">71</a>Když chodil za ovcemi březími, zavedl jej, aby pásl Jákoba, lid jeho, a Izraele, dědictví jeho.</span> <span class="verse"><a name="72">72</a>Kterýž pásl je v upřímnosti srdce svého, a zvláštní opatrností rukou svých vodil je.</span> </p></div</div></div></body></html>