<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 68</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/68"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 68</strong></div><p><span class="verse"><a name="1">1</a>Přednímu z kantorů, Davidův žalm k zpívání.</span> <span class="verse"><a name="2">2</a>Povstane Bůh, a rozprchnou se nepřátelé jeho, a utekou od tváři jeho ti, kteříž ho mají v nenávisti.</span> <span class="verse"><a name="3">3</a>Jakož rozehnán bývá dým, tak je rozženeš; jakož se rozplývá vosk před ohněm, tak bezbožní zahynou před tváří Boží.</span> <span class="verse"><a name="4">4</a>Spravedliví pak veselíce se, poskakovati budou před Bohem, a plésati budou radostí.</span> <span class="verse"><a name="5">5</a>Prozpěvujte Bohu, žalmy zpívejte jménu jeho, vyrovnejte cestu tomu, kterýž se vznáší na oblacích. Hospodin jest jméno jeho, plésejtež před ním.</span> <span class="verse"><a name="6">6</a>Otec jest sirotků a ochránce vdov, Bůh v příbytku svatém svém.</span> <span class="verse"><a name="7">7</a>Bůh samotné rozmnožuje v domy, vyvodí vězně z okovů, zpurní pak bydliti musejí v zemi vyprahlé.</span> <span class="verse"><a name="8">8</a>Bože, když jsi předcházel lid svůj, když jsi kráčel po poušti, Sélah,</span> <span class="verse"><a name="9">9</a>Země se třásla, též i nebesa rozplývala se před tváří Boží, i ta hora Sinai před přítomností Boží, Boha Izraelského.</span> <span class="verse"><a name="10">10</a>Deštěm štědrosti hojné skropoval jsi, Bože, dědictví své, a když zemdlívalo, ty jsi je zase očerstvoval.</span> <span class="verse"><a name="11">11</a>Zástupové tvoji přebývají v něm, kteréžs ty nastrojil dobrotivostí svou pro chudého, ó Bože.</span> <span class="verse"><a name="12">12</a>Pán dal slovo své, i těch, kteréž potěšeně zvěstovaly, zástup veliký, řkoucích:</span> <span class="verse"><a name="13">13</a>Králové s vojsky utíkali, utíkali, a doma hlídající dělily kořisti.</span> <span class="verse"><a name="14">14</a>Ačkoli jste mezi kotly ležeti musili, však jste jako holubice, mající křídla postříbřená, a brky z ryzího zlata.</span> <span class="verse"><a name="15">15</a>Když Všemohoucí rozptýlí krále v této zemi, zbělíš jako sníh na hoře Salmon.</span> <span class="verse"><a name="16">16</a>Hoře veliké, hoře v Bázan, hoře pahrbkovaté, hoře v Bázan.</span> <span class="verse"><a name="17">17</a>Pročež vyskakujete, hory pahrbkovaté? Na tétoť hoře zalíbilo se Bohu přebývati,jistě žeť na ní Hospodin na věky přebývati bude.</span> <span class="verse"><a name="18">18</a>Vozů Božích jest dvadceti tisíců, mnoho tisíců andělů, Pán pak mezi nimi jako na Sinai v svatyni přebývá.</span> <span class="verse"><a name="19">19</a>Vstoupil jsi na výsost, jaté jsi vedl vězně, vzal jsi dary pro lidi. I nejzpurnější k přebývání s námi, Hospodine Bože, přivozuješ.</span> <span class="verse"><a name="20">20</a>Požehnaný Pán, každého dne nás osýpá dary svými, Bůh silný spasení našeho. Sélah.</span> <span class="verse"><a name="21">21</a>Onť jest Bůh silný náš, Bůh silný k hojnému spasení. Hospodin Pán z smrti vyvodí.</span> <span class="verse"><a name="22">22</a>Raní zajisté Bůh hlavu nepřátel svých, a vrch hlavy vlasatý chodícího v hříších svých.</span> <span class="verse"><a name="23">23</a>Řekltě Pán: Zaseť vyvedu své, jako z Bázan, zase vyvedu z hlubokosti mořské.</span> <span class="verse"><a name="24">24</a>A protož noha tvá zbrocena bude ve krvi, i jazyk psů tvých krví nepřátelskou.</span> <span class="verse"><a name="25">25</a>Spatřili slavné jití tvé, Bože, jití silného Boha mého a krále mého v svatyni.</span> <span class="verse"><a name="26">26</a>Napřed šli zpěváci, z zadu hrající na nástroje hudebné, u prostřed pak děvečky bubnující.</span> <span class="verse"><a name="27">27</a>V shromážděních dobrořečte Bohu Pánu, kteříž jste z národu Izraelského.</span> <span class="verse"><a name="28">28</a>Tu ať jest Beniamin maličký, kterýž je opanoval, tu knížata z Judy a houfové jejich, knížata z Zabulona, i knížata z Neftalíma.</span> <span class="verse"><a name="29">29</a>Obdařil tě Bůh tvůj silou. Potvrdiž, Bože, což jsi mezi námi vzdělal,</span> <span class="verse"><a name="30">30</a>Z chrámu svého nad Jeruzalémem, do něhož tobě přinášeti budou králové dary.</span> <span class="verse"><a name="31">31</a>Zahub zástup kopidlníků, sebrání mocných vůdců i lidu bujného, pyšně vykračující s kusy stříbra; rozptyl lidi žádostivé válek.</span> <span class="verse"><a name="32">32</a>Přijdouť nejvzácnější z Egypta, Mouřenínská země rychle vztáhne ruku svou k Bohu.</span> <span class="verse"><a name="33">33</a>Království země zpívejte Bohu, žalmy zpívejte Pánu, Sélah,</span> <span class="verse"><a name="34">34</a>Tomu, kterýž se vznáší nad nebem nebes starodávních; aj, vydává hlas svůj, hlas přemocný.</span> <span class="verse"><a name="35">35</a>Dejte čest síly Bohu, jehož důstojnost nad Izraelem, a velikomocnost jeho na oblacích. [ (Psalms 68:36) Přehrozný jsi, ó Bože, z svatých příbytků svých. Bůh silný Izraelský, onť dává moc a sílu lidu svému, Bůh požehnaný. ]</span> </p></div</div></div></body></html>