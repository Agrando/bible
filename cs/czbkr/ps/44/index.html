<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 44</strong></div><p><span class="verse"><a name="1">1</a>Přednímu zpěváku z synů Chóre, vyučující.</span> <span class="verse"><a name="2">2</a>Bože, ušima svýma slýchali jsme, a otcové naši vypravovali nám o skutcích, kteréž jsi činíval za dnů jejich, za dnů starodávních.</span> <span class="verse"><a name="3">3</a>Tys sám rukou svou vyhnal pohany, a vštípil jsi je; potřel jsi lidi, a je jsi rozplodil.</span> <span class="verse"><a name="4">4</a>Neboť jsou neopanovali země mečem svým, aniž jim rámě jejich spomohlo, ale pravice tvá a rámě tvé, a světlost oblíčeje tvého, proto že jsi je zamiloval.</span> <span class="verse"><a name="5">5</a>Ty jsi sám král můj, ó Bože, udílejž hojného spasení Jákobova.</span> <span class="verse"><a name="6">6</a>V toběť jsme protivníky naše potírali, a ve jménu tvém pošlapávali jsme povstávající proti nám.</span> <span class="verse"><a name="7">7</a>Neboť jsem v lučišti svém naděje neskládal, aniž mne kdy obránil meč můj.</span> <span class="verse"><a name="8">8</a>Ale ty jsi nás vysvobozoval od nepřátel našich, a kteříž nás nenávidí, ty jsi zahanboval.</span> <span class="verse"><a name="9">9</a>A protož chválíme tě Boha na každý den, a jméno tvé ustavičně oslavujeme. Sélah.</span> <span class="verse"><a name="10">10</a>Ale nyní jsi nás zahnal i zahanbil, a nevycházíš s vojsky našimi.</span> <span class="verse"><a name="11">11</a>Obrátil jsi nás nazpět, a ti, kteříž nás nenávidí, rozchvátali mezi sebou jmění naše.</span> <span class="verse"><a name="12">12</a>Oddal jsi nás, jako ovce k snědení, i mezi pohany rozptýlil jsi nás.</span> <span class="verse"><a name="13">13</a>Prodal jsi lid svůj bez peněz, a nenadsadils mzdy jejich.</span> <span class="verse"><a name="14">14</a>Vydal jsi nás k utrhání sousedům našim, ku posměchu a ku potupě těm, kteříž jsou vůkol nás.</span> <span class="verse"><a name="15">15</a>Uvedl jsi nás v přísloví mezi národy, a mezi lidmi, aby nad námi hlavou zmítáno bylo.</span> <span class="verse"><a name="16">16</a>Na každý den styděti se musím, a hanba tváři mé přikrývá mne,</span> <span class="verse"><a name="17">17</a>A to z příčiny řeči utrhajícího a hanějícího, z příčiny nepřítele a vymstívajícího se.</span> <span class="verse"><a name="18">18</a>Všecko to přišlo na nás, a však jsme se nezapomenuli na tě, aniž jsme zrušili smlouvy tvé.</span> <span class="verse"><a name="19">19</a>Neobrátilo se nazpět srdce naše, aniž se uchýlil krok náš od stezky tvé,</span> <span class="verse"><a name="20">20</a>Ačkoli jsi nás byl potřel na místě draků, a přikryl jsi nás stínem smrti.</span> <span class="verse"><a name="21">21</a>Kdybychom se byli zapomenuli na jméno Boha svého, a pozdvihli rukou svých k bohu cizímu,</span> <span class="verse"><a name="22">22</a>Zdaliž by toho Bůh byl nevyhledával? Nebo on zná skrytosti srdce.</span> <span class="verse"><a name="23">23</a>Anobrž pro tebe mordováni býváme každého dne, jmíni jsme jako ovce k zabití oddané.</span> <span class="verse"><a name="24">24</a>Procitiž, proč spíš, ó Pane? Probudiž se, a nezaháněj nás na věky.</span> <span class="verse"><a name="25">25</a>I pročež tvář svou skrýváš, a zapomínáš se na trápení a ssoužení naše?</span> <span class="verse"><a name="26">26</a>Nebotě se již sklonila až k prachu duše naše, přilnul k zemi život náš. [ (Psalms 44:27) Povstaniž k našemu spomožení, a vykup nás pro své milosrdenství. ]</span> </p></div</div></div></body></html>