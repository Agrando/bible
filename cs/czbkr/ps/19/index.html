<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 19</strong></div><p><span class="verse"><a name="1">1</a>Přednímu z kantorů, žalm Davidův.</span> <span class="verse"><a name="2">2</a>Nebesa vypravují slávu Boha silného, a dílo rukou jeho obloha zvěstuje.</span> <span class="verse"><a name="3">3</a>Den po dni vynáší řeč, a noc po noci ukazuje umění.</span> <span class="verse"><a name="4">4</a>Neníť řeči ani slov, kdež by nemohl slyšán býti hlas jejich.</span> <span class="verse"><a name="5">5</a>Po vší zemi rozchází se zpráva jejich, a až do končin okršlku slova jich, slunci pak rozbil stánek na nich.</span> <span class="verse"><a name="6">6</a>Kteréž jako ženich vychází z pokoje svého, veselí se jako udatný rek, cestou běžeti maje.</span> <span class="verse"><a name="7">7</a>Od končin nebes východ jeho, a obcházení jeho až zase do končin jejich, a ničeho není, což by se ukryti mohlo před horkostí jeho.</span> <span class="verse"><a name="8">8</a>Zákon Hospodinův jest dokonalý, očerstvující duši, Hospodinovo svědectví pravé, moudrost dávající neumělým.</span> <span class="verse"><a name="9">9</a>Rozkazové Hospodinovi přímí, obveselující srdce, přikázaní Hospodinovo čisté, osvěcující oči.</span> <span class="verse"><a name="10">10</a>Bázeň Hospodinova čistá, zůstávající na věky, soudové Hospodinovi praví, a k tomu i spravedliví.</span> <span class="verse"><a name="11">11</a>Mnohem žádostivější jsou než zlato, a než mnoho ryzího zlata, sladší než med a stred z plástů.</span> <span class="verse"><a name="12">12</a>Služebník tvůj zajisté jimi osvěcován bývá, a kdož jich ostříhá, užitek hojný má.</span> <span class="verse"><a name="13">13</a>Ale poblouzením kdo vyrozumí? Protož i od tajných očisť mne.</span> <span class="verse"><a name="14">14</a>I od zúmyslných zdržuj služebníka svého, aby nade mnou nepanovali, a tehdyť dokonalý budu, a očištěný od přestoupení velikého. [ (Psalms 19:15) Ó ať jsou slova úst mých tobě příjemná, i přemyšlování srdce mého před tebou, Hospodine skálo má, a vykupiteli můj. ]</span> </p></div</div></div></body></html>