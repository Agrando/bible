<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 79</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/79"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 79</strong></div><p><span class="verse"><a name="1">1</a>Žalm Azafovi. Bože, vtrhli pohané do dědictví tvého, poškvrnili chrámu svatosti tvé, obrátili Jeruzalém v hromady.</span> <span class="verse"><a name="2">2</a>Dali těla mrtvá služebníků tvých za pokrm ptákům nebeským, těla svatých tvých šelmám zemským.</span> <span class="verse"><a name="3">3</a>Vylili krev jejich jako vodu okolo Jeruzaléma, a nebyl, kdo by je pochovával.</span> <span class="verse"><a name="4">4</a>Vydáni jsme v pohanění sousedům našim, v posměch a žert těm, kteříž jsou vůkol nás.</span> <span class="verse"><a name="5">5</a>Až dokud, ó Hospodine? Na věky-liž se hněvati budeš, a hořeti bude jako oheň horlení tvé?</span> <span class="verse"><a name="6">6</a>Vylí hněv svůj na národy, kteříž tě neznají, a na království, kteráž jména tvého nevzývají.</span> <span class="verse"><a name="7">7</a>Neboť jsou sežrali Jákoba, a obydlí jeho v poustku obrátili.</span> <span class="verse"><a name="8">8</a>Nezpomínejž nám dřevních nepravostí našich, rychle ať předejdou nás milosrdenství tvá, neboť jsme velmi znuzeni.</span> <span class="verse"><a name="9">9</a>Pomoz nám, ó Bože spasení našeho, pro slávu jména svého; vytrhni nás, a buď milostiv hříchům našim pro jméno své.</span> <span class="verse"><a name="10">10</a>Proč mají říkati pohané: Kdež jest Bůh jejich? Budiž znám mezi pohany, před očima našima, skrze pomstu krve služebníků svých, kteráž jest vylita.</span> <span class="verse"><a name="11">11</a>Vstupiž před oblíčej tvůj lkání vězňů, a podlé velikosti síly své zanechej ostatků k smrti oddaných.</span> <span class="verse"><a name="12">12</a>A odplať sousedům našim sedmernásobně do lůna jejich za pohanění, kteréž jsou tobě činili, ó Pane.</span> <span class="verse"><a name="13">13</a>My pak, lid tvůj a ovce pastvy tvé, slaviti tě budeme na věky; od národu do pronárodu vypravovati budeme chválu tvou.</span> </p></div</div></div></body></html>