<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 85</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/85"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 85</strong></div><p><span class="verse"><a name="1">1</a>Přednímu z kantorů, synů Chóre, žalm.</span> <span class="verse"><a name="2">2</a>Laskavěs se, Hospodine, někdy ukazoval k zemi své, přivedls zase z vězení Jákoba.</span> <span class="verse"><a name="3">3</a>Odpustil jsi nepravost lidu svého, přikryls všeliký hřích jejich. Sélah.</span> <span class="verse"><a name="4">4</a>Zdržels všecken hněv svůj, odvrátils od zůřivosti prchlivost svou.</span> <span class="verse"><a name="5">5</a>Navratiž se zase k nám, ó Bože spasení našeho, a učiň přítrž hněvu svému proti nám.</span> <span class="verse"><a name="6">6</a>Zdaliž na věky hněvati se budeš na nás? A protáhneš zůřivost svou od národu do pronárodu?</span> <span class="verse"><a name="7">7</a>Zdaliž ty obrátě se, neobživíš nás, tak aby se lid tvůj veselil v tobě?</span> <span class="verse"><a name="8">8</a>Ukaž nám, Hospodine, milosrdenství své, a spasení své dej nám.</span> <span class="verse"><a name="9">9</a>Ale poslechnu, co říká Bůh ten silný, Hospodin. Jistě žeť mluví pokoj k lidu svému, a k svatým svým, než aby se nenavracovali zase k bláznovství.</span> <span class="verse"><a name="10">10</a>Zajisté žeť jest blízké těm, kteříž se ho bojí, spasení jeho, a přebývati bude sláva v zemi naší.</span> <span class="verse"><a name="11">11</a>Milosrdenství a víra potkají se spolu, spravedlnost a pokoj dadí sobě políbení.</span> <span class="verse"><a name="12">12</a>Víra z země pučiti se bude, a spravedlnost s nebe vyhlédati.</span> <span class="verse"><a name="13">13</a>Dáť také Hospodin i časné dobré, tak že země naše vydá úrody své. [ (Psalms 85:14) Způsobí to, aby spravedlnost před ním šla, když obrátí k cestě nohy své. ]</span> </p></div</div></div></body></html>