<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 71</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/71"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 71</strong></div><p><span class="verse"><a name="1">1</a>V tebeť, Hospodine, doufám, nechť nejsem zahanben na věky.</span> <span class="verse"><a name="2">2</a>Vedlé spravedlnosti své vytrhni mne, a vyprosť mne; nakloň ke mně ucha svého, a spas mne.</span> <span class="verse"><a name="3">3</a>Budiž mi skalou obydlí, na niž bych ustavičně utíkal; přikázal jsi ostříhati mne, nebo skála má i pevnost má ty jsi.</span> <span class="verse"><a name="4">4</a>Bože můj, vytrhni mne z ruky bezbožníka, z ruky převráceného a násilníka.</span> <span class="verse"><a name="5">5</a>Nebo ty jsi má naděje, Pane; Hospodine, v tebeť doufám od své mladosti.</span> <span class="verse"><a name="6">6</a>Na tebe jsem zpolehl hned od života, z břicha matky mé ty jsi mne vyvedl, v tobě jest chvála má vždycky.</span> <span class="verse"><a name="7">7</a>Jako zázrak byl jsem mnohým, a však ty jsi mé silné doufání.</span> <span class="verse"><a name="8">8</a>Ó ať jsou naplněna ústa má chválením tebe, přes celý den slavením tebe.</span> <span class="verse"><a name="9">9</a>Nezamítejž mne v věku starosti; když zhyne síla má, neopouštějž mne.</span> <span class="verse"><a name="10">10</a>Nebo mluvili nepřátelé moji proti mně, a ti, jenž střehou duše mé, radili se spolu,</span> <span class="verse"><a name="11">11</a>Pravíce: Bůh jej opustil, hoňte a popadněte jej, nebo kdo by ho vytrhl, není žádného.</span> <span class="verse"><a name="12">12</a>Bože, nevzdalujž se ode mne, Bože můj, přispějž mi na pomoc.</span> <span class="verse"><a name="13">13</a>Nechť jsou zahanbeni, a zhynou protivníci duše mé; přikryti buďte lehkostí a hanbou, kteříž hledají pádu mého.</span> <span class="verse"><a name="14">14</a>Já pak ustavičně čekati, a vždy víc a víc tě chváliti budu.</span> <span class="verse"><a name="15">15</a>Ústa má budou vypravovati spravedlnost tvou, každého dne spasení tvé, ačkoli mu počtu nevím.</span> <span class="verse"><a name="16">16</a>Přistoupě k všelijaké moci Panovníka Hospodina, připomínati budu tvou vlastní spravedlnost.</span> <span class="verse"><a name="17">17</a>Bože, učinil jsi mne od mladosti mé, a až po dnes vypravuji o divných činech tvých.</span> <span class="verse"><a name="18">18</a>Protož také i do starosti a šedin, Bože, neopouštěj mne, až v známost uvedu rámě tvé tomuto věku, a všechněm potomkům sílu tvou.</span> <span class="verse"><a name="19">19</a>Nebo spravedlnost tvá, Bože, vyvýšená jest, provodíš zajisté věci veliké. Bože, kdo jest podobný tobě?</span> <span class="verse"><a name="20">20</a>Kterýž ač jsi mi dal okusiti úzkostí velikých a hrozných, však zase k životu navrátíš mne, a z propastí země zase mne vyzdvihneš.</span> <span class="verse"><a name="21">21</a>Rozmnožíš důstojnost mou, a zase utěšíš mne.</span> <span class="verse"><a name="22">22</a>I jáť také budu tě slaviti na nástroji hudebném, i pravdu tvou, Bože můj; žalmy tobě zpívati budu na harfě, ó svatý Izraelský.</span> <span class="verse"><a name="23">23</a>Plésati budou rtové moji, když žalmy zpívati budu tobě, i duše má, kterouž jsi vykoupil.</span> <span class="verse"><a name="24">24</a>Nadto i jazyk můj každý den vypravovati bude spravedlnost tvou; nebo se zastyděti a zahanbiti musili ti, jenž mého pádu hledali.</span> </p></div</div></div></body></html>