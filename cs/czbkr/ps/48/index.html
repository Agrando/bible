<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 48</strong></div><p><span class="verse"><a name="1">1</a>Píseň žalmu synů Chóre.</span> <span class="verse"><a name="2">2</a>Veliký jest Hospodin, a převelmi chvalitebný v městě Boha našeho, na hoře svatosti své.</span> <span class="verse"><a name="3">3</a>Ozdoba krajiny, útěcha vší země jestiť hora Sion, k straně půlnoční, město krále velikého.</span> <span class="verse"><a name="4">4</a>Bůh na palácích jeho, a znají ho býti vysokým hradem.</span> <span class="verse"><a name="5">5</a>Nebo aj, králové když se shromáždili a spolu táhli,</span> <span class="verse"><a name="6">6</a>Sami to uzřevše, velmi se divili, a předěšeni byvše, náhle utíkali.</span> <span class="verse"><a name="7">7</a>Tuť jest je strach popadl, a bolest jako ženu rodící.</span> <span class="verse"><a name="8">8</a>Větrem východním rozrážíš lodí Tarské.</span> <span class="verse"><a name="9">9</a>Jakž jsme slýchali, tak jsme spatřili, v městě Hospodina zástupů, v městě Boha našeho. Bůh upevní je až na věky.</span> <span class="verse"><a name="10">10</a>Rozjímáme, ó Bože, milosrdenství tvé u prostřed chrámu tvého.</span> <span class="verse"><a name="11">11</a>Jakož jméno tvé, Bože, tak i chvála tvá až do končin země; pravice tvá zajisté plná jest spravedlnosti.</span> <span class="verse"><a name="12">12</a>Raduj se, horo Sione, plésejte, dcery Judské, z příčiny soudů Božích.</span> <span class="verse"><a name="13">13</a>Obejděte Sion, a obstupte jej, sečtěte věže jeho.</span> <span class="verse"><a name="14">14</a>Přiložte mysl svou k ohradě, popatřte na paláce jeho, abyste uměli vypravovati věku potomnímu, [ (Psalms 48:15) Že tento Bůh jest Bůh náš na věčné věky, a že on vůdce náš bude až do smrti. ]</span> </p></div</div></div></body></html>