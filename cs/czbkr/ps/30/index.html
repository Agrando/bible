<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 30</strong></div><p><span class="verse"><a name="1">1</a>Žalm písně, při posvěcení domu Davidova.</span> <span class="verse"><a name="2">2</a>Vyvyšovati tě budu, Hospodine, nebo jsi vyvýšil mne, aniž jsi obradoval nepřátel mých nade mnou.</span> <span class="verse"><a name="3">3</a>Hospodine Bože můj, k toběť jsem volal, a uzdravil jsi mne.</span> <span class="verse"><a name="4">4</a>Hospodine, vyvedl jsi z pekla duši mou, obživil jsi mne, abych s jinými nesstoupil do hrobu.</span> <span class="verse"><a name="5">5</a>Žalmy zpívejte Hospodinu svatí jeho, a oslavujte památku svatosti jeho.</span> <span class="verse"><a name="6">6</a>Nebo na kratičko trvá v hněvě svém, všecken pak život v dobré líbeznosti své; z večera potrvá pláč, ale z jitra navrátí se prozpěvování.</span> <span class="verse"><a name="7">7</a>I jáť jsem řekl, když mi se šťastně vedlo: Nepohnu se na věky.</span> <span class="verse"><a name="8">8</a>Nebo ty, Hospodine, podlé dobře líbezné vůle své silou upevnil jsi horu mou, ale jakž jsi skryl tvář svou, byl jsem přestrašen.</span> <span class="verse"><a name="9">9</a>I volal jsem k tobě, Hospodine, Pánu pokorně jsem se modlil, řka:</span> <span class="verse"><a name="10">10</a>Jaký bude užitek z mé krve, jestliže sstoupím do jámy? Zdaliž tě prach oslavovati bude? Zdaliž zvěstovati bude pravdu tvou?</span> <span class="verse"><a name="11">11</a>Vyslyšiž, Hospodine, a smiluj se nade mnou, Hospodine, budiž můj spomocník.</span> <span class="verse"><a name="12">12</a>I obrátil jsi mi pláč můj v plésání, odvázal jsi pytel můj, a přepásals mne veselím. [ (Psalms 30:13) Protož tobě žalmy zpívati bude jazyk můj, a nebude mlčeti. Hospodine Bože můj, na věky tě oslavovati budu. ]</span> </p></div</div></div></body></html>