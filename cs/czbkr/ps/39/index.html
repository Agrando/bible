<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 39</strong></div><p><span class="verse"><a name="1">1</a>Přednímu zpěváku Jedutunovi, žalm Davidův.</span> <span class="verse"><a name="2">2</a>Řekl jsem: Ostříhati budu cest svých, abych nezhřešil jazykem svým; pojmu v uzdu ústa svá, dokudž bude bezbožník přede mnou.</span> <span class="verse"><a name="3">3</a>Mlčením byl jsem k němému podobný, umlčel jsem se i spravedlivého odporu, ale bolest má více zbouřena jest.</span> <span class="verse"><a name="4">4</a>Hořelo ve mně srdce mé, roznícen jest oheň v přemyšlování mém, tak že jsem mluvil jazykem svým, řka:</span> <span class="verse"><a name="5">5</a>Dej mi znáti, Hospodine, konec života mého, a odměření dnů mých jaké jest, abych věděl, jak dlouho trvati mám.</span> <span class="verse"><a name="6">6</a>Aj, na dlaň odměřil jsi mi dnů, a věk můj jest jako nic před tebou, a jistě žeť není než pouhá marnost každý člověk, jakkoli pevně stojící. Sélah.</span> <span class="verse"><a name="7">7</a>Jistě tak pomíjí člověk jako stín, nadarmo zajisté kvaltuje se; shromažďuje, a neví, kdo to pobéře.</span> <span class="verse"><a name="8">8</a>Načež bych tedy nyní očekával, Pane? Očekávání mé jest na tebe.</span> <span class="verse"><a name="9">9</a>A protož ode všech přestoupení mých vysvoboď mne, za posměch bláznu nevystavuj mne.</span> <span class="verse"><a name="10">10</a>Oněměl jsem, a neotevřel úst svých, proto že jsi ty učinil to.</span> <span class="verse"><a name="11">11</a>Odejmi ode mne metlu svou, nebo od švihání ruky tvé docela zhynul jsem.</span> <span class="verse"><a name="12">12</a>Ty, když žehráním pro nepravost tresceš člověka, hned jako mol k zetlení přivodíš zdárnost jeho; marnost zajisté jest všeliký člověk. Sélah.</span> <span class="verse"><a name="13">13</a>Vyslyšiž modlitbu mou, Hospodine, a volání mé přijmi v uši své; neodmlčujž se kvílení mému, nebo jsem příchozí a podruh u tebe, jako i všickni otcové moji. [ (Psalms 39:14) Ponechej mne, ať se posilím, prvé než bych se odebral, a již zde více nebyl. ]</span> </p></div</div></div></body></html>