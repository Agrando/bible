<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 89</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/89"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 89</strong></div><p><span class="verse"><a name="1">1</a>Vyučující, složený od Etana Ezrachitského.</span> <span class="verse"><a name="2">2</a>O milosrdenstvích Hospodinových na věky zpívati budu, od národu do pronárodu zvěstovati budu pravdu tvou ústy svými.</span> <span class="verse"><a name="3">3</a>Nebo jsem řekl: Na věky milosrdenství vzdělávati se bude, na nebi utvrdíš pravdu svou, o nížs řekl:</span> <span class="verse"><a name="4">4</a>Učinil jsem smlouvu s vyvoleným svým, přisáhl jsem Davidovi služebníku svému,</span> <span class="verse"><a name="5">5</a>Že až na věky utvrdím símě tvé, a vzdělám od národu do národu trůn tvůj. Sélah.</span> <span class="verse"><a name="6">6</a>Protož oslavují nebesa div tvůj, Hospodine, i pravdu tvou v shromáždění svatých.</span> <span class="verse"><a name="7">7</a>Nebo kdo na nebi přirovnán býti může Hospodinu? Kdo jest podobný Hospodinu mezi syny silných?</span> <span class="verse"><a name="8">8</a>Bůh i v shromáždění svatých strašlivý jest náramně, a hrozný nade všecky vůkol něho.</span> <span class="verse"><a name="9">9</a>Hospodine Bože zástupů, kdo jest jako ty, silný Hospodin? Nebo pravda tvá tobě přístojí všudy vůkol.</span> <span class="verse"><a name="10">10</a>Ty panuješ nad dutím moře; když se zdvihají vlny jeho, ty je skrocuješ.</span> <span class="verse"><a name="11">11</a>Ty jsi jako raněného potřel Egypt, a silným ramenem svým rozptýlil jsi nepřátely své.</span> <span class="verse"><a name="12">12</a>Tváť jsou nebesa, tvá také i země, okršlek i plnost jeho ty jsi založil.</span> <span class="verse"><a name="13">13</a>Půlnoční i polední strana, kteréž jsi ty stvořil, i Tábor a Hermon o tvém jménu zpívají.</span> <span class="verse"><a name="14">14</a>Tvé rámě jest přemocné, silná ruka tvá, a vyvýšená pravice tvá.</span> <span class="verse"><a name="15">15</a>Spravedlnost a soud jsou základem trůnu tvého, milosrdenství a pravda předcházejí tvář tvou.</span> <span class="verse"><a name="16">16</a>Blahoslavený lid, kterýž zná zvuk tvůj; tiť, Hospodine, v světle oblíčeje tvého choditi budou.</span> <span class="verse"><a name="17">17</a>Ve jménu tvém plésati budou každého dne, a v spravedlnosti tvé vyvýší se.</span> <span class="verse"><a name="18">18</a>Nebo sláva síly jejich ty jsi, a z milosti tvé k zvýšení přijde roh náš.</span> <span class="verse"><a name="19">19</a>Nebo štít náš jest Hospodinův, a svatého Izraelského král náš.</span> <span class="verse"><a name="20">20</a>Tehdy mluvě u vidění k svatému svému, řekl jsi: Složil jsem pomoc v reku udatném, zvýšil jsem vybraného z lidu.</span> <span class="verse"><a name="21">21</a>Nalezl jsem Davida služebníka svého, olejem svým svatým pomazal jsem ho.</span> <span class="verse"><a name="22">22</a>A protož budeť s ním stále ruka má, ano i ramenem svým posilovati ho budu.</span> <span class="verse"><a name="23">23</a>Nebudeť ho moci nuziti nepřítel, ani člověk nešlechetný trápiti.</span> <span class="verse"><a name="24">24</a>Nebo potru před tváří jeho protivníky jeho, a ty, kteříž ho nenávidí, porazím.</span> <span class="verse"><a name="25">25</a>Nadto pravda má a milosrdenství mé s ním bude, a ve jménu mém vyvýšen bude roh jeho.</span> <span class="verse"><a name="26">26</a>A vložím na moře ruku jeho, a na řeky pravici jeho.</span> <span class="verse"><a name="27">27</a>On volaje ke mně, dí: Ty jsi otec můj, Bůh silný můj a skála spasení mého.</span> <span class="verse"><a name="28">28</a>Já také za prvorozeného vystavím jej, a za vyššího králů zemských.</span> <span class="verse"><a name="29">29</a>Na věky zachovám jemu milosrdenství své, a smlouva s ním stálá bude.</span> <span class="verse"><a name="30">30</a>Učiním i to, aby na věky trvalo símě jeho, a trůn jeho jako dnové nebes.</span> <span class="verse"><a name="31">31</a>Jestliže by pak synové jeho opustili zákon můj, a v soudech mých nechodili,</span> <span class="verse"><a name="32">32</a>Jestliže by ustanovení mých poškvrnili, a přikázaní mých neostříhali:</span> <span class="verse"><a name="33">33</a>Tedy navštívím metlou přestoupení jejich, a trestáním nepravost jejich,</span> <span class="verse"><a name="34">34</a>Ale milosrdenství svého neodejmu od něho, aniž klamati budu proti pravdě své.</span> <span class="verse"><a name="35">35</a>Nepoškvrnímť smlouvy své, a toho, což vyšlo z úst mých, nezměním.</span> <span class="verse"><a name="36">36</a>Jednou jsem přisáhl skrze svatost svou, nesklamámť Davidovi,</span> <span class="verse"><a name="37">37</a>Že símě jeho na věky bude, a trůn jeho jako slunce přede mnou,</span> <span class="verse"><a name="38">38</a>Jako měsíc utvrzeno bude na věky, a jako svědkové na obloze hodnověrní.</span> <span class="verse"><a name="39">39</a>Ale ty jsi jej zavrhl a potupil, rozhněvals se na pomazaného svého.</span> <span class="verse"><a name="40">40</a>Zavrhl jsi smlouvu s služebníkem svým, povrhls korunu jeho na zem.</span> <span class="verse"><a name="41">41</a>Roztrhal jsi všecky ohrady jeho, a bašty jeho jsi rozválel.</span> <span class="verse"><a name="42">42</a>Derou jej všickni, kteříž tudy jdou; jest ku posměchu i sousedům svým.</span> <span class="verse"><a name="43">43</a>Vyvýšil jsi pravici protivníků jeho, obveselils všecky nepřátely jeho.</span> <span class="verse"><a name="44">44</a>Ztupils i ostří meče jeho, aniž jsi dal jemu, aby ostáti mohl v boji.</span> <span class="verse"><a name="45">45</a>Učinils přítrž okrase jeho, a trůn jeho svrhl jsi na zem.</span> <span class="verse"><a name="46">46</a>Ukrátil jsi dnů mladosti jeho, a hanbous jej přiodíl. Sélah.</span> <span class="verse"><a name="47">47</a>Až dokud, Hospodine? Na věky-liž se skrývati budeš? Tak-liž hořeti bude jako oheň prchlivost tvá?</span> <span class="verse"><a name="48">48</a>Rozpomeniž se na mne, jak kratičký jest věk můj. Zdaliž jsi pak nadarmo stvořil všecky syny lidské?</span> <span class="verse"><a name="49">49</a>Kdo z lidí může tak živ býti, aby neokusil smrti? Kdo vytrhne život svůj z hrobu? Sélah.</span> <span class="verse"><a name="50">50</a>Kdež jsou milosrdenství tvá první, ó Pane? Přísahuť jsi učinil Davidovi, v pravdě své.</span> <span class="verse"><a name="51">51</a>Pamatuj, Pane, na útržky činěné služebníkům tvým, a jak jsem já nosil v lůně svém potupu ode všech nejmocnějších národů,</span> <span class="verse"><a name="52">52</a>Jak jsou utrhali nepřátelé tvoji, Hospodine, jak jsou utrhali šlepějím pomazaného tvého. [ (Psalms 89:53) Budiž pochválen Hospodin na věky, Amen i Amen. ]</span> </p></div</div></div></body></html>