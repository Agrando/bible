<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 36</strong></div><p><span class="verse"><a name="1">1</a>Přednímu z kantorů, služebníka Hospodinova Davida.</span> <span class="verse"><a name="2">2</a>Převrácenost bezbožníka pojišťuje u vnitřnosti srdce mého, že není žádné bázně Boží před očima jeho.</span> <span class="verse"><a name="3">3</a>Nebo mu ona pochlebuje před očima jeho, aby vykonal nepravost svou až do zošklivení.</span> <span class="verse"><a name="4">4</a>Slova úst jeho jsou nepravá a lstivá, přestal srozumívati, aby dobře činil.</span> <span class="verse"><a name="5">5</a>Nepravost smýšlí i na ložci svém, ustavuje se na cestě nedobré, zlého se nevaruje.</span> <span class="verse"><a name="6">6</a>Hospodine, až do nebes milosrdenství tvé, pravda tvá až do nejvyšších oblaků.</span> <span class="verse"><a name="7">7</a>Spravedlnost tvá jako nejvyšší hory, soudové tvoji jako hlubokost nesmírná; lidi i hovada sám zachováváš, Hospodine.</span> <span class="verse"><a name="8">8</a>Jak převelmi drahé jest milosrdenství tvé, Bože, a protož synové lidští v stínu křídel tvých doufají.</span> <span class="verse"><a name="9">9</a>Tučností domu tvého rozvlažováni bývají, a potokem rozkoší svých napájíš je.</span> <span class="verse"><a name="10">10</a>Nebo u tebe jest studnice života, a v světle tvém světlo vidíme.</span> <span class="verse"><a name="11">11</a>Rozprostři milosrdenství své na ty, kteříž tebe znají, a spravedlnost tvou na upřímé srdcem.</span> <span class="verse"><a name="12">12</a>Nechažť nedotírá na mne noha pyšných, a ruka bezbožníků ať mne nezavozuje. [ (Psalms 36:13) Tam, kdež padají činitelé nepravosti, poraženi bývají, a nemohou povstati. ]</span> </p></div</div></div></body></html>