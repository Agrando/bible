<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 94</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/94"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 94</strong></div><p><span class="verse"><a name="1">1</a>Bože silný pomst, Hospodine, Bože silný pomst, zastkvěj se.</span> <span class="verse"><a name="2">2</a>Zdvihni se, ó soudce vší země, a dej odplatu pyšným.</span> <span class="verse"><a name="3">3</a>Až dokud bezbožní, Hospodine, až dokud bezbožní budou plésati,</span> <span class="verse"><a name="4">4</a>Žváti a hrdě mluviti, honosíce se, všickni činitelé nepravosti?</span> <span class="verse"><a name="5">5</a>Lid tvůj, Hospodine, potírati a dědictví tvé bědovati?</span> <span class="verse"><a name="6">6</a>Vdovy a příchozí mordovati, a sirotky hubiti,</span> <span class="verse"><a name="7">7</a>Říkajíce: Nehledíť na to Hospodin, aniž tomu rozumí Bůh Jákobův?</span> <span class="verse"><a name="8">8</a>Rozumějte, ó vy hovadní v lidu, a vy blázni, kdy srozumíte?</span> <span class="verse"><a name="9">9</a>Zdali ten, jenž učinil ucho, neslyší? A kterýž stvořil oko, zdali nespatří?</span> <span class="verse"><a name="10">10</a>Zdali ten, jenž tresce národy, nebude kárati, kterýž učí lidi umění?</span> <span class="verse"><a name="11">11</a>Hospodinť zná myšlení lidská, že jsou pouhá marnost.</span> <span class="verse"><a name="12">12</a>Blahoslavený jest ten muž, kteréhož ty cvičíš, Hospodine, a z zákona svého jej vyučuješ.</span> <span class="verse"><a name="13">13</a>Abys mu způsobil pokoj před časy zlými, až by za tím vykopána byla bezbožníku jáma.</span> <span class="verse"><a name="14">14</a>Neboť neopustí Hospodin lidu svého, a dědictví svého nezanechá,</span> <span class="verse"><a name="15">15</a>Ale až k spravedlnosti navrátí se soud, a za ním všickni upřímého srdce.</span> <span class="verse"><a name="16">16</a>Kdož by se byl o mne zasadil proti zlostníkům? Kdo by se byl za mne postavil proti těm, jenž páší nepravost?</span> <span class="verse"><a name="17">17</a>Kdyby mi Hospodin nebyl ku pomoci, tudíž by se byla octla duše má v mlčení.</span> <span class="verse"><a name="18">18</a>Již jsem byl řekl: Klesla noha má, ale milosrdenství tvé, ó Hospodine, zdrželo mne.</span> <span class="verse"><a name="19">19</a>Ve množství přemyšlování mých u vnitřnosti mé, tvá potěšování obveselovala duši mou.</span> <span class="verse"><a name="20">20</a>Zdaliž se k tobě přitovaryší stolice převráceností těch, jenž vynášejí nátisk mimo spravedlnost,</span> <span class="verse"><a name="21">21</a>Jenž se shlukují proti duši spravedlivého, a krev nevinnou odsuzují?</span> <span class="verse"><a name="22">22</a>Ale Hospodin jest mým hradem vysokým, a Bůh můj skalou útočiště mého.</span> <span class="verse"><a name="23">23</a>Onť obrátí na ně nepravost jejich, a zlostí jejich zahladí je, zahladí je Hospodin Bůh náš.</span> </p></div</div></div></body></html>