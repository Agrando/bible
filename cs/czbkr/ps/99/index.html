<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 99</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/99"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 99</strong></div><p><span class="verse"><a name="1">1</a>Hospodin kraluje, užasněte se národové; sedí nad cherubíny, pohniž se země.</span> <span class="verse"><a name="2">2</a>Hospodin na Sionu veliký, a vyvýšený jest nade všecky lidi.</span> <span class="verse"><a name="3">3</a>Oslavujte jméno tvé veliké a hrozné, nebo svaté jest.</span> <span class="verse"><a name="4">4</a>Moc zajisté králova miluje soud; ty jsi ustanovil práva, soud a spravedlnost v Jákobovi ty konáš.</span> <span class="verse"><a name="5">5</a>Vyvyšujte Hospodina Boha našeho, a sklánějte se u podnoží noh jeho, svatýť jest.</span> <span class="verse"><a name="6">6</a>Mojžíš a Aron mezi kněžími jeho, a Samuel mezi vzývajícími jméno jeho; volávali k Hospodinu, a on je vyslýchal.</span> <span class="verse"><a name="7">7</a>V sloupu oblakovém mluvíval k nim; kteřížto když ostříhali svědectví jeho, i ustanovení jim vydal.</span> <span class="verse"><a name="8">8</a>Hospodine Bože náš, tys je vyslýchal, Bože, bývals jim milostiv, i když jsi je trestal pro výstupky jejich.</span> <span class="verse"><a name="9">9</a>Vyvyšujte Hospodina Boha našeho, a sklánějte se na hoře svaté jeho; neboť jest svatý Hospodin Bůh náš.</span> </p></div</div></div></body></html>