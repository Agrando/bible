<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 59</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/59"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 59</strong></div><p><span class="verse"><a name="1">1</a>Přednímu z kantorů, jako: Nevyhlazujž, Davidův žalm zlatý, když poslal Saul, aby střehouc domu, zabili ho.</span> <span class="verse"><a name="2">2</a>Vytrhni mne od nepřátel mých, Bože můj; před těmi, kteříž povstávají proti mně, bezpečna mne učiň.</span> <span class="verse"><a name="3">3</a>Vytrhni mne od těch, kteříž páší nepravost, a od mužů vražedlných zachovej mne.</span> <span class="verse"><a name="4">4</a>Neb aj, zálohy činí duši mé, sbírají se proti mně mocní, bez mého provinění a bez hříchu mého, ó Hospodine.</span> <span class="verse"><a name="5">5</a>Beze vší mé nepravosti sbíhají se, a strojí; povstaniž mně vstříc, a popatř.</span> <span class="verse"><a name="6">6</a>Sám ty, Hospodine Bože zástupů, Bože Izraelský, prociť, abys navštívil všecky národy, aniž se smilovávej nad kterým z těch převrácenců nešlechetných. Sélah.</span> <span class="verse"><a name="7">7</a>Navracejí se k večerou, štěkají jako psi, a běhají okolo města.</span> <span class="verse"><a name="8">8</a>Aj, coť vynášejí ústy svými! Mečové jsou ve rtech jejich, nebo říkají: Zdaliž kdo slyší?</span> <span class="verse"><a name="9">9</a>Ale ty, Hospodine, směješ se jim, posmíváš se všechněm národům.</span> <span class="verse"><a name="10">10</a>Když on moc provozuje, na tebe pozor míti budu, nebo ty, Bože, jsi hrad můj vysoký.</span> <span class="verse"><a name="11">11</a>Bůh mně milosrdný předejdeť mne, Bůh dá mi viděti pomstu nad nepřátely mými.</span> <span class="verse"><a name="12">12</a>Nezbijej jich, aby nezapomněl lid můj, ale zmítej jimi mocí svou, a sházej je, pavézo naše, ó Pane.</span> <span class="verse"><a name="13">13</a>Hřích úst svých, slova rtů svých, (postiženi jsouce v pýše své, pro prokletí a chřadnutí), ať vypravují.</span> <span class="verse"><a name="14">14</a>Zahlaď v prchlivosti, zahlaď je, ať jich není, ať poznají, že Bůh panuje v Jákobovi i do končin země. Sélah.</span> <span class="verse"><a name="15">15</a>I nechažť se pak zase navracejí k večerou, štěkají jako psi, a běhají okolo města.</span> <span class="verse"><a name="16">16</a>Nechať těkají, a potravy hledají, však hladovití jsouce, uložiti se musejí.</span> <span class="verse"><a name="17">17</a>Já pak zpívati budu o síle tvé, hned z jitra hlasitě slaviti budu milosrdenství tvé, nebo jsi byl hrad můj vysoký, a útočiště v den ssoužení mého. [ (Psalms 59:18) A posilen jsa, žalmy tobě zpívati budu; nebo jsi Bůh, vysoký hrad můj, Bůh mně milosrdný. ]</span> </p></div</div></div></body></html>