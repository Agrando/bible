<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 18</strong></div><p><span class="verse"><a name="1">1</a>Přednímu zpěváku, služebníka Hospodinova Davida, kterýž mluvil Hospodinu slova písně této v ten den, v němž ho vysvobodil Hospodin z ruky všech nepřátel jeho i z ruky Saulovy, a řekl:</span> <span class="verse"><a name="2">2</a>Z vnitřnosti srdce miluji tě, Hospodine, sílo má.</span> <span class="verse"><a name="3">3</a>Hospodin skála má a hrad můj, i vysvoboditel můj, Bůh silný můj, skála má, v němž naději skládám, štít můj a roh spasení mého, mé útočiště.</span> <span class="verse"><a name="4">4</a>Chvály hodného vzýval jsem Hospodina, a od nepřátel svých byl jsem vyproštěn.</span> <span class="verse"><a name="5">5</a>Obklíčilyť mne byly bolesti smrti, a proudové nešlechetných předěsili mne.</span> <span class="verse"><a name="6">6</a>Bylyť jsou mne obklíčily bolesti hrobu, osídla smrti zachvátila mne.</span> <span class="verse"><a name="7">7</a>V úzkosti své vzýval jsem Hospodina, a k Bohu svému volal jsem, i vyslyšel z chrámu svého hlas můj, a volání mé před oblíčejem jeho přišlo v uši jeho.</span> <span class="verse"><a name="8">8</a>Tehdy pohnula se a zatřásla země, základové hor pohnuli se, a třásli se pro rozhněvání jeho.</span> <span class="verse"><a name="9">9</a>Dým vystupoval z chřípí jeho, a oheň zžírající z úst jeho, od něhož se uhlí rozpálilo.</span> <span class="verse"><a name="10">10</a>Nakloniv nebes, sstoupil, a mrákota byla pod nohami jeho.</span> <span class="verse"><a name="11">11</a>A sedě na cherubínu, letěl, letěl na peří větrovém.</span> <span class="verse"><a name="12">12</a>Udělal sobě z temností skrýši,vůkol sebe stánek svůj z temných vod a hustých oblaků.</span> <span class="verse"><a name="13">13</a>Od blesku před ním oblakové jeho rozehnáni jsou, krupobití i uhlí řeřavé.</span> <span class="verse"><a name="14">14</a>I hřímal na nebi Hospodin, a Nejvyšší vydal zvuk svůj, i krupobití a uhlí řeřavé.</span> <span class="verse"><a name="15">15</a>Vystřelil i střely své, a rozptýlil je, a blýskáním častým porazil je.</span> <span class="verse"><a name="16">16</a>I ukázaly se hlubiny vod, a odkryti jsou základové okršlku pro žehrání tvé, Hospodine, pro dchnutí větru chřípí tvých.</span> <span class="verse"><a name="17">17</a>Poslav s výsosti, uchopil mne, vytáhl mne z velikých vod.</span> <span class="verse"><a name="18">18</a>Vytrhl mne od nepřítele mého silného, a od těch, kteříž mne nenáviděli, ačkoli silnější mne byli.</span> <span class="verse"><a name="19">19</a>Předstihliť jsou mne byli v den trápení mého, ale Hospodin byl mi podpora.</span> <span class="verse"><a name="20">20</a>Kterýž vyvedl mne na prostranno, vytrhl mne, nebo mne sobě oblíbil.</span> <span class="verse"><a name="21">21</a>Odplatil mi Hospodin podlé spravedlnosti mé, podlé čistoty rukou mých nahradil mi.</span> <span class="verse"><a name="22">22</a>Nebo jsem ostříhal cest Hospodinových, aniž jsem se bezbožně strhl Boha svého.</span> <span class="verse"><a name="23">23</a>Všickni zajisté soudové jeho jsou přede mnou, a ustanovení jeho neodložil jsem od sebe.</span> <span class="verse"><a name="24">24</a>Nýbrž upřímě choval jsem se k němu, a vystříhal jsem se nepravosti své.</span> <span class="verse"><a name="25">25</a>Protož odplatil mi Hospodin podlé spravedlnosti mé, podlé čistoty rukou mých, kteráž jest před očima jeho.</span> <span class="verse"><a name="26">26</a>Ty, Pane, s milosrdným milosrdně nakládáš, a k člověku upřímému upřímě se máš.</span> <span class="verse"><a name="27">27</a>K sprostnému sprostně se ukazuješ, a s převráceným převráceně zacházíš.</span> <span class="verse"><a name="28">28</a>Lid pak ssoužený vysvobozuješ, a oči vysoké snižuješ.</span> <span class="verse"><a name="29">29</a>Ty zajisté rozsvěcuješ svíci mou; Hospodin Bůh můj osvěcuje temnosti mé.</span> <span class="verse"><a name="30">30</a>Nebo v tobě proběhl jsem vojsko, a v Bohu svém přeskočil jsem i zed.</span> <span class="verse"><a name="31">31</a>Boha tohoto silného cesta jest dokonalá, výmluvnosti Hospodinovy jsou přečištěné, onť jest štít všech, kteříž v něho doufají.</span> <span class="verse"><a name="32">32</a>Nebo kdo jest Bohem kromě Hospodina, a kdo skalou kromě Boha našeho?</span> <span class="verse"><a name="33">33</a>Ten Bůh silný přepasuje mne udatností, a činí dokonalou cestu mou.</span> <span class="verse"><a name="34">34</a>Činí nohy mé jako laní, a na vysokostech mých postavuje mne.</span> <span class="verse"><a name="35">35</a>Učí ruce mé boji, tak že lámi i lučiště ocelivé rukama svýma.</span> <span class="verse"><a name="36">36</a>Tys mi také dodal štítu spasení svého, a pravice tvá podpírala mne, a dobrotivost tvá mne zvelebila.</span> <span class="verse"><a name="37">37</a>Rozšířil jsi krokům mým místo pode mnou, a nepodvrtly se nohy mé.</span> <span class="verse"><a name="38">38</a>Honil jsem nepřátely své, a postihl jsem je, aniž jsem se navrátil, až jsem je vyhubil.</span> <span class="verse"><a name="39">39</a>Tak jsem je zranil, že nemohli povstati, padše pod nohy mé.</span> <span class="verse"><a name="40">40</a>Ty jsi zajisté mne přepásal udatností k boji, povstávající proti mně sehnul jsi pode mne.</span> <span class="verse"><a name="41">41</a>Nýbrž dals mi šíji nepřátel mých, abych ty, kteříž mne nenáviděli, vyplénil.</span> <span class="verse"><a name="42">42</a>Volaliť jsou, ale nebylo spomocníka k Hospodinu, ale nevyslyšel jich.</span> <span class="verse"><a name="43">43</a>I potřel jsem je jako prach u povětří, jako bláto na ulicích rozšlapal jsem je.</span> <span class="verse"><a name="44">44</a>Ty jsi mne vyprostil z různic lidu, a postavils mne v hlavu národům; lid, kteréhož jsem neznal, sloužil mi.</span> <span class="verse"><a name="45">45</a>Jakž jen zaslechli, uposlechli mne, cizozemci lhali mi.</span> <span class="verse"><a name="46">46</a>Cizozemci svadli a třásli se v ohradách svých.</span> <span class="verse"><a name="47">47</a>Živť jest Hospodin, a požehnaná skála má; protož buď vyvyšován Bůh spasení mého,</span> <span class="verse"><a name="48">48</a>Bůh silný, kterýž mi pomsty poroučí, a podmaňuje mi lidi.</span> <span class="verse"><a name="49">49</a>Ty jsi vysvoboditel můj z moci nepřátel mých, také i nad povstávající proti mně vyvýšils mne, a od člověka ukrutného vyprostils mne.</span> <span class="verse"><a name="50">50</a>A protož chváliti tě budu mezi národy, ó Hospodine, a jménu tvému žalmy prozpěvovati, [ (Psalms 18:51) Kterýž tak důstojně vysvobozuješ krále svého, a činíš milosrdenství pomazanému svému Davidovi, i semeni jeho až na věky. ]</span> </p></div</div></div></body></html>