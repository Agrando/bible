<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 33</strong></div><p><span class="verse"><a name="1">1</a>Veselte se spravedliví v Hospodinu, na upříméť přísluší chválení.</span> <span class="verse"><a name="2">2</a>Oslavujte Hospodina na harfě, na loutně, a na nástroji o desíti strunách, žalmy zpívejte jemu.</span> <span class="verse"><a name="3">3</a>Zpívejte jemu píseň novou, a huďte dobře a zvučně.</span> <span class="verse"><a name="4">4</a>Nebo pravé jest slovo Hospodinovo, a všeliké dílo jeho stálé.</span> <span class="verse"><a name="5">5</a>Milujeť spravedlnost a soud, milosrdenství Hospodinova plná jest země.</span> <span class="verse"><a name="6">6</a>Slovem Hospodinovým nebesa učiněna jsou, a duchem úst jeho všecko vojsko jejich.</span> <span class="verse"><a name="7">7</a>Onť shrnul jako na hromadu vody mořské, a složil na poklad propasti.</span> <span class="verse"><a name="8">8</a>Boj se Hospodina všecka země, děstež se před ním všickni obyvatelé okršlku zemského.</span> <span class="verse"><a name="9">9</a>Nebo on řekl, a stalo se, on rozkázal, a postavilo se.</span> <span class="verse"><a name="10">10</a>Hospodin ruší rady národů, a v nic obrací přemyšlování lidská.</span> <span class="verse"><a name="11">11</a>Rada pak Hospodinova na věky trvá, myšlení srdce jeho od národu do pronárodu.</span> <span class="verse"><a name="12">12</a>Blahoslavený národ, kteréhož Hospodin jest Bohem jeho, lid ten, kterýž sobě on vyvolil za dědictví.</span> <span class="verse"><a name="13">13</a>Hospodin patře s nebe, vidí všecky syny lidské,</span> <span class="verse"><a name="14">14</a>Z příbytku trůnu svého dohlédá ke všechněm obyvatelům země.</span> <span class="verse"><a name="15">15</a>Ten, kterýž stvořil srdce jednoho každého z nich, spatřuje všecky skutky jejich.</span> <span class="verse"><a name="16">16</a>Nebývá král zachován skrze mnohý zástup, ani udatný rek vysvobozen skrze velikou moc svou.</span> <span class="verse"><a name="17">17</a>Oklamavatelný jest kůň k spomožení, aniž ve množství síly své vytrhuje.</span> <span class="verse"><a name="18">18</a>Aj, oči Hospodinovy patří na ty, kteříž se ho bojí, a na ty, kteříž očekávají milosrdenství jeho,</span> <span class="verse"><a name="19">19</a>Aby vyprostil od smrti duše jejich, a živil je v čas hladu.</span> <span class="verse"><a name="20">20</a>Duše naše očekává na Hospodina, on jest spomožení naše, a pavéza naše.</span> <span class="verse"><a name="21">21</a>V něm zajisté rozveselí se srdce naše, nebo ve jménu jeho svatém naději skládáme.</span> <span class="verse"><a name="22">22</a>Budiž milosrdenství tvé nad námi, Hospodine, jakož naději máme v tobě.</span> </p></div</div></div></body></html>