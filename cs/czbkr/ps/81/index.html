<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 81</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/81"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 81</strong></div><p><span class="verse"><a name="1">1</a>Přednímu z kantorů na gittit, Azafovi.</span> <span class="verse"><a name="2">2</a>Plésejte Bohu, síle naší, prokřikujte Bohu Jákobovu.</span> <span class="verse"><a name="3">3</a>Vezměte žaltář, přidejte buben, harfu libou a loutnu.</span> <span class="verse"><a name="4">4</a>Trubte trubou na novměsíce, v uložený čas, v den slavnosti naší.</span> <span class="verse"><a name="5">5</a>Nebo toť jest ustavení v Izraeli, řád Boha Jákobova.</span> <span class="verse"><a name="6">6</a>Na svědectví v Jozefovi vyzdvihl jej, když byl vyšel proti zemi Egyptské, kdež jsme jazyk neznámý slýchati musili.</span> <span class="verse"><a name="7">7</a>Osvobodil jsem, dí Bůh, od břemene rameno jeho, a ruce jeho nádob zednických zproštěny byly.</span> <span class="verse"><a name="8">8</a>V ssoužení tom, když jsi volal, vytrhl jsem tě, vyslyšel jsem tě z skrýše hromu, zkušoval jsem tě při vodách sváru. Sélah.</span> <span class="verse"><a name="9">9</a>Řeklť jsem: Slyš, lide můj, a osvědčím se tobě, ó Izraeli, budeš-li mne poslouchati,</span> <span class="verse"><a name="10">10</a>A nebude-li mezi vámi Boha jiného, a nebudeš-li se klaněti bohu cizímu.</span> <span class="verse"><a name="11">11</a>Já jsem Hospodin Bůh tvůj, kterýž jsem tě vyvedl z země Egyptské, otevři jen ústa svá, a naplnímť je.</span> <span class="verse"><a name="12">12</a>Ale neuposlechl lid můj hlasu mého, a Izrael nepřestal na mně,</span> <span class="verse"><a name="13">13</a>A protož pustil jsem je v žádost srdce jejich, i chodili po radách svých.</span> <span class="verse"><a name="14">14</a>Ó byť mne byl lid můj poslouchal, a Izrael po cestách mých chodil,</span> <span class="verse"><a name="15">15</a>Tudíž bych já byl nepřátely jejich snížil, a na protivníky jejich obrátil ruku svou.</span> <span class="verse"><a name="16">16</a>A ti, kteříž v nenávisti mají Hospodina, úlisně by se jim poddávati musili, i byl by čas jejich až na věky. [ (Psalms 81:17) A krmil bych je byl jádrem pšenice, a medem z skály sytil bych je. ]</span> </p></div</div></div></body></html>