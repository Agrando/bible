<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 139</strong></div><p><span class="verse"><a name="1">1</a>Přednímu zpěváku, žalm Davidův. Hospodine, ty jsi mne zkusil a seznal.</span> <span class="verse"><a name="2">2</a>Ty znáš sednutí mé i povstání mé, rozumíš myšlení mému zdaleka.</span> <span class="verse"><a name="3">3</a>Chození mé i ležení mé ty obsahuješ, a všech mých cest svědom jsi.</span> <span class="verse"><a name="4">4</a>Než ještě mám na jazyku slovo, aj, Hospodine, ty to všecko víš.</span> <span class="verse"><a name="5">5</a>Z zadu i z předu obklíčils mne, a vzložils na mne ruku svou.</span> <span class="verse"><a name="6">6</a>Divnější jest umění tvé nad můj vtip; vysoké jest, nemohu k němu.</span> <span class="verse"><a name="7">7</a>Kamž bych zašel od ducha tvého? Aneb kam bych před tváří tvou utekl?</span> <span class="verse"><a name="8">8</a>Jestliže bych vstoupil na nebe, tam jsi ty; pakli bych sobě ustlal v hrobě, aj, přítomen jsi.</span> <span class="verse"><a name="9">9</a>Vzal-li bych křídla záře jitřní, abych bydlil při nejdalším moři:</span> <span class="verse"><a name="10">10</a>I tamť by mne ruka tvá provedla, a pravice tvá by mne popadla.</span> <span class="verse"><a name="11">11</a>Dím-li pak: Aspoň tmy, jako v soumrak, přikryjí mne, ale i noc jest světlem vůkol mne.</span> <span class="verse"><a name="12">12</a>Aniž ty tmy před tebou ukryti mohou, anobrž noc jako den tobě svítí, rovně tma jako světlo.</span> <span class="verse"><a name="13">13</a>Ty zajisté v moci máš ledví má, přioděl jsi mne v životě matky mé.</span> <span class="verse"><a name="14">14</a>Oslavuji tě, proto že se hrozným a divným skutkům tvým divím, a duše má zná je výborně.</span> <span class="verse"><a name="15">15</a>Neníť ukryta žádná kost má před tebou, jakž jsem učiněn v skrytě, a řemeslně složen, v nejhlubších místech země.</span> <span class="verse"><a name="16">16</a>Trupel můj viděly oči tvé, v knihu tvou všickni oudové jeho zapsáni jsou, i dnové,v nichž formováni byli, když ještě žádného z nich nebylo.</span> <span class="verse"><a name="17">17</a>Protož u mne ó jak drahá jsou myšlení tvá, Bože silný, a jak jest jich nesčíslná summa!</span> <span class="verse"><a name="18">18</a>Chtěl-li bych je sčísti, více jest jich než písku; procítím-li, a já jsem vždy s tebou.</span> <span class="verse"><a name="19">19</a>Zabil-li bys, ó Bože, bezbožníka, tehdážť by muži vražedlní odstoupili ode mne,</span> <span class="verse"><a name="20">20</a>Kteříž mluví proti tobě nešlechetně; marně vyvyšují nepřátely tvé.</span> <span class="verse"><a name="21">21</a>Zdaliž těch, kteříž tě v nenávisti mají, ó Hospodine, v nenávisti nemám? A ti, kteříž proti tobě povstávají, zdaž mne nemrzejí?</span> <span class="verse"><a name="22">22</a>Úhlavní nenávistí jich nenávidím, a mám je za nepřátely.</span> <span class="verse"><a name="23">23</a>Vyzpytuj mne, Bože silný, a poznej srdce mé; zkus mne, a poznej myšlení má.</span> <span class="verse"><a name="24">24</a>A popatř, chodím-liť já cestou odpornou tobě, a veď mne cestou věčnou.</span> </p></div</div></div></body></html>