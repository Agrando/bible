<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 86</strong></div><p><span class="verse"><a name="1">1</a>Modlitba Davidova. Nakloň, Hospodine, ucha svého, a vyslyš mne, neboť jsem chudý a nuzný.</span> <span class="verse"><a name="2">2</a>Ostříhejž duše mé, neboť jsem ten, jehož miluješ; zachovej služebníka svého, ty Bože můj, v tobě naději majícího.</span> <span class="verse"><a name="3">3</a>Smiluj se nade mnou, Hospodine, k toběť zajisté každého dne volám.</span> <span class="verse"><a name="4">4</a>Potěš duše služebníka svého, neboť k tobě, ó Pane, duše své pozdvihuji.</span> <span class="verse"><a name="5">5</a>Nebo ty jsi, Pane, dobrotivý a lítostivý, a hojný v milosrdenství ke všechněm, kteříž tě vzývají.</span> <span class="verse"><a name="6">6</a>Slyš, Hospodine, modlitbu mou, a pozoruj hlasu žádostí mých.</span> <span class="verse"><a name="7">7</a>V den ssoužení svého vzývám tě, nebo mne vyslýcháš.</span> <span class="verse"><a name="8">8</a>Neníť žádného tobě podobného mezi bohy, ó Pane, a není takových skutků, jako jsou tvoji.</span> <span class="verse"><a name="9">9</a>Všickni národové, kteréž jsi učinil, přicházejíce, skláněti se budou před tebou, Pane, a ctíti jméno tvé.</span> <span class="verse"><a name="10">10</a>Nebo jsi ty veliký, a činíš divné věci, ty jsi Bůh sám.</span> <span class="verse"><a name="11">11</a>Vyuč mne, Hospodine, cestě své, abych chodil v pravdě tvé; ustav srdce mé v bázni jména svého.</span> <span class="verse"><a name="12">12</a>I budu tě oslavovati, Pane Bože můj, z celého srdce svého a ctíti jméno tvé na věky,</span> <span class="verse"><a name="13">13</a>Poněvadž milosrdenství tvé veliké jest nade mnou, a vytrhls duši mou z jámy nejhlubší.</span> <span class="verse"><a name="14">14</a>Ó Bože, povstaliť jsou pyšní proti mně, a rota násilníků hledají bezživotí mého, ti, kteříž tě sobě nepředstavují.</span> <span class="verse"><a name="15">15</a>Ale ty Pane, Bože silný, lítostivý a milostivý, shovívající a hojný v milosrdenství, i pravdomluvný,</span> <span class="verse"><a name="16">16</a>Vzhlédniž na mne, a smiluj se nade mnou, obdař silou svou služebníka svého, a zachovávej syna děvky své.</span> <span class="verse"><a name="17">17</a>Prokaž ke mně znamení dobrotivosti, tak aby vidouce to ti, kteříž mne nenávidí, zahanbeni byli, že jsi ty mi, Hospodine, spomohl, a mne potěšil.</span> </p></div</div></div></body></html>