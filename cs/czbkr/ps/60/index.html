<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 60</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/60"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 60</strong></div><p><span class="verse"><a name="1">1</a>Přednímu z kantorů na šušan eduth, zlatý žalm Davidův, k vyučování,</span> <span class="verse"><a name="2">2</a>Když válku vedl proti Syrii Naharaim, a proti Syrii Soba, kdyžto navrátil se Joáb, pobiv Idumejských v údolí slaném dvanácte tisíců.</span> <span class="verse"><a name="3">3</a>Bože, zavrhl jsi byl nás, roztrhls nás a hněvals se, navratiž se zase k nám.</span> <span class="verse"><a name="4">4</a>Zatřásl jsi byl zemí a roztrhls ji, uzdraviž rozsedliny její, neboť se chvěje.</span> <span class="verse"><a name="5">5</a>Ukazoval jsi lidu svému tvrdé věci, napájels nás vínem zkormoucení.</span> <span class="verse"><a name="6">6</a>Ale nyní dal jsi těm, kteříž se tebe bojí, korouhev, aby ji vyzdvihli pro pravdu tvou. Sélah.</span> <span class="verse"><a name="7">7</a>Ať jsou vysvobozeni milí tvoji, zachovávejž jich pravicí svou, a vyslyš mne.</span> <span class="verse"><a name="8">8</a>Bůh mluvil skrze svatost svou, veseliti se budu, budu děliti Sichem, a údolí Sochot rozměřím.</span> <span class="verse"><a name="9">9</a>Můjť jest Galád, můj i Manasses, a Efraim síla hlavy mé, Juda učitel můj.</span> <span class="verse"><a name="10">10</a>Moáb medenice k umývání mému, na Edoma uvrhu obuv svou, proti mně, Palestino, trub.</span> <span class="verse"><a name="11">11</a>Kdo mne uvede do města ohraženého? Kdo mne zprovodí až do Idumee?</span> <span class="verse"><a name="12">12</a>Zdali ne ty, ó Bože, kterýž jsi nás byl zavrhl, a nevycházels, Bože, s vojsky našimi? [ (Psalms 60:13) Uděliž nám pomoci před nepřítelem, nebo marná jest pomoc lidská. ] [ (Psalms 60:14) V Bohu udatně sobě počínati budeme, a onť pošlapá nepřátely naše. ]</span> </p></div</div></div></body></html>