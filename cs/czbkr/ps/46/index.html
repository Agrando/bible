<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 46</strong></div><p><span class="verse"><a name="1">1</a>Přednímu kantoru z synů Chóre, píseň na alamot.</span> <span class="verse"><a name="2">2</a>Bůh jest naše útočiště i síla, ve všelikém ssoužení pomoc vždycky hotová.</span> <span class="verse"><a name="3">3</a>A protož nebudeme se báti, byť se pak i země podvrátila, a zpřevracely se hory do prostřed moře.</span> <span class="verse"><a name="4">4</a>Byť i ječely, a kormoutily se vody jeho, a hory se rozrážely od dutí jeho. Sélah.</span> <span class="verse"><a name="5">5</a>Potok a pramenové jeho obveselují město Boží, nejsvětější z příbytků Nejvyššího.</span> <span class="verse"><a name="6">6</a>Bůh jest u prostřed něho, nepohneť se; přispějeť jemu Bůh na pomoc hned v jitře.</span> <span class="verse"><a name="7">7</a>Když hlučeli národové, a pohnula se království, vydal hlas svůj, a rozplynula se země.</span> <span class="verse"><a name="8">8</a>Hospodin zástupů jest s námi, hradem vysokým jest nám Bůh Jákobův. Sélah.</span> <span class="verse"><a name="9">9</a>Poďte, vizte skutky Hospodinovy, jakýchť jest pustin nadělal na zemi.</span> <span class="verse"><a name="10">10</a>Přítrž činí bojům až do končin země, lučiště láme, kopí posekává, a vozy spaluje ohněm,</span> <span class="verse"><a name="11">11</a>Mluvě: Upokojtež se, a vězte, žeť jsem já Bůh, kterýž vyvýšen budu mezi národy, vyvýšen budu na zemi. [ (Psalms 46:12) Hospodin zástupů jest s námi, hradem vysokým jest nám Bůh Jákobův. Sélah. ]</span> </p></div</div></div></body></html>