<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 107</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/107"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 107</strong></div><p><span class="verse"><a name="1">1</a>Oslavujte Hospodina, nebo jest dobrý, nebo na věky milosrdenství jeho.</span> <span class="verse"><a name="2">2</a>Nechť o tom vypravují ti, kteříž jsou vykoupeni skrze Hospodina, jak je on vykoupil z ruky těch, kteříž je ssužovali,</span> <span class="verse"><a name="3">3</a>A shromáždil je z zemí, od východu a od západu, od půlnoci i od moře.</span> <span class="verse"><a name="4">4</a>Bloudili po poušti, po cestách pustých, města k přebývání nenacházejíce.</span> <span class="verse"><a name="5">5</a>Hladovití a žízniví byli, až v nich svadla duše jejich.</span> <span class="verse"><a name="6">6</a>Když volali k Hospodinu v ssoužení svém, z úzkostí jejich vytrhl je,</span> <span class="verse"><a name="7">7</a>A vedl je po cestě přímé, aby přišli do města k bydlení.</span> <span class="verse"><a name="8">8</a>Nechať oslavují před Hospodinem milosrdenství jeho, a divné skutky jeho před syny lidskými,</span> <span class="verse"><a name="9">9</a>Poněvadž napájí duši žíznivou, a duši hladovitou naplňuje dobrými věcmi.</span> <span class="verse"><a name="10">10</a>Kteříž sedí ve tmě a v stínu smrti, sevříni jsouce bídou i železy,</span> <span class="verse"><a name="11">11</a>Protože odporni byli řečem Boha silného, a radou Nejvyššího pohrdli.</span> <span class="verse"><a name="12">12</a>Pročež ponížil bídou srdce jejich, padli, a nebylo pomocníka.</span> <span class="verse"><a name="13">13</a>Když volají k Hospodinu v ssoužení svém, z úzkostí je vysvobozuje.</span> <span class="verse"><a name="14">14</a>Vyvodí je z temností a stínu smrti, a svazky jejich trhá.</span> <span class="verse"><a name="15">15</a>Nechať oslavují před Hospodinem milosrdenství jeho, a divné skutky jeho před syny lidskými,</span> <span class="verse"><a name="16">16</a>Poněvadž láme brány měděné, a závory železné posekává.</span> <span class="verse"><a name="17">17</a>Blázni pro cestu převrácenosti své, a pro nepravosti své v trápení bývají.</span> <span class="verse"><a name="18">18</a>Oškliví se jim všeliký pokrm, až se i k branám smrti přibližují.</span> <span class="verse"><a name="19">19</a>Když volají k Hospodinu v ssoužení svém, z úzkostí jejich je vysvobozuje.</span> <span class="verse"><a name="20">20</a>Posílá slovo své, a uzdravuje je, a vysvobozuje je z hrobu.</span> <span class="verse"><a name="21">21</a>Nechať oslavují před Hospodinem milosrdenství jeho, a divné skutky jeho před syny lidskými,</span> <span class="verse"><a name="22">22</a>A obětujíce oběti chvály, ať vypravují skutky jeho s prozpěvováním.</span> <span class="verse"><a name="23">23</a>Kteří se plaví po moři na lodech, pracujíce na velikých vodách,</span> <span class="verse"><a name="24">24</a>Tiť vídají skutky Hospodinovy, a divy jeho v hlubokosti.</span> <span class="verse"><a name="25">25</a>Jakž jen dí, hned se strhne vítr bouřlivý, a dme vlny mořské.</span> <span class="verse"><a name="26">26</a>Vznášejí se k nebi, sstupují do propasti, duše jejich v nebezpečenství rozplývá se.</span> <span class="verse"><a name="27">27</a>Motají se a nakloňují jako opilý, a všecko umění jejich mizí.</span> <span class="verse"><a name="28">28</a>Když volají k Hospodinu v ssoužení svém, z úzkostí jejich je vysvobozuje.</span> <span class="verse"><a name="29">29</a>Proměňuje bouři v utišení, tak že umlkne vlnobití jejich.</span> <span class="verse"><a name="30">30</a>I veselí se, že utichlo; a tak přivodí je k břehu žádostivému.</span> <span class="verse"><a name="31">31</a>Nechať oslavují před Hospodinem milosrdenství jeho, a divné skutky jeho před syny lidskými.</span> <span class="verse"><a name="32">32</a>Nechť ho vyvyšují v shromáždění lidu, a v radě starců chválí jej.</span> <span class="verse"><a name="33">33</a>Obrací řeky v poušť, a prameny vod v suchost,</span> <span class="verse"><a name="34">34</a>Zemi úrodnou v slatinnou, pro zlost obyvatelů jejích.</span> <span class="verse"><a name="35">35</a>Pustiny obrací v jezera, a zemi vyprahlou v prameny vod.</span> <span class="verse"><a name="36">36</a>I osazuje na ní hladovité, aby stavěli města k bydlení.</span> <span class="verse"><a name="37">37</a>Kteříž osívají pole, a dělají vinice, a shromažďují sobě užitek úrody.</span> <span class="verse"><a name="38">38</a>Takť on jim žehná, že se rozmnožují velmi, a dobytka jejich neumenšuje.</span> <span class="verse"><a name="39">39</a>A někdy pak umenšeni a sníženi bývají ukrutenstvím, bídou a truchlostí,</span> <span class="verse"><a name="40">40</a>Když vylévá pohrdání na knížata, dopouštěje, aby bloudili po poušti bezcestné.</span> <span class="verse"><a name="41">41</a>Onť vyzdvihuje nuzného z trápení, a rozmnožuje rodinu jako stádo.</span> <span class="verse"><a name="42">42</a>Nechť to spatřují upřímí, a rozveselí se, ale všeliká nepravost ať zacpá ústa svá.</span> <span class="verse"><a name="43">43</a>Ale kdo jest tak moudrý, aby toho šetřil, a vyrozumíval mnohému milosrdenství Hospodinovu?</span> </p></div</div></div></body></html>