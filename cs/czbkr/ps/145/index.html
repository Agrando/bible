<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 145</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/145"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 145</strong></div><p><span class="verse"><a name="1">1</a>Chvalitebná píseň Davidova. Vyvyšovati tě budu, Bože můj králi, a dobrořečiti jménu tvému na věky věků.</span> <span class="verse"><a name="2">2</a>Na každý den dobrořečiti budu tobě, a chváliti jméno tvé na věky věků.</span> <span class="verse"><a name="3">3</a>Hospodin veliký jest, a vší chvály hodný, a velikost jeho nemůž vystižena býti.</span> <span class="verse"><a name="4">4</a>Rodina rodině vychvalovati bude skutky tvé, a předivnou moc tvou zvěstovati.</span> <span class="verse"><a name="5">5</a>O slávě a kráse velebnosti tvé, i o věcech tvých předivných mluviti budu.</span> <span class="verse"><a name="6">6</a>A moc přehrozných skutků tvých rozhlašovati budou; i já důstojnost tvou budu vypravovati.</span> <span class="verse"><a name="7">7</a>Pamět mnohé dobroty tvé hlásati budou, a o spravedlnosti tvé zpívati, řkouce:</span> <span class="verse"><a name="8">8</a>Milostivý a lítostivý jest Hospodin, dlouhoshovívající a velikého milosrdenství.</span> <span class="verse"><a name="9">9</a>Dobrotivý Hospodin všechněm, a slitování jeho nade všecky skutky jeho.</span> <span class="verse"><a name="10">10</a>Oslavujtež tebe, Hospodine, všickni skutkové tvoji, a svatí tvoji tobě dobrořečte.</span> <span class="verse"><a name="11">11</a>Slávu království tvého ať vypravují, a o síle tvé mluví,</span> <span class="verse"><a name="12">12</a>Aby v známost uvedli synům lidským moci jeho, a slávu i ozdobu království jeho.</span> <span class="verse"><a name="13">13</a>Království tvé jest království všech věků, a panování tvé nad jedním každým pokolením.</span> <span class="verse"><a name="14">14</a>Zdržujeť Hospodin všecky padající, a pozdvihuje všechněch sklíčených.</span> <span class="verse"><a name="15">15</a>Oči všechněch v tebe doufají, a ty dáváš jim pokrm jejich v čas příhodný.</span> <span class="verse"><a name="16">16</a>Otvíráš ruku svou, a nasycuješ každý živočich podlé dobře líbezné vůle své.</span> <span class="verse"><a name="17">17</a>Spravedlivý jest Hospodin ve všech cestách svých, a milosrdný ve všech skutcích svých.</span> <span class="verse"><a name="18">18</a>Blízký jest Hospodin všechněm, kteříž ho vzývají, všechněm, kteříž ho vzývají v pravdě.</span> <span class="verse"><a name="19">19</a>Vůli těch, kteříž se ho bojí, činí, a křik jejich slyší, a spomáhá jim.</span> <span class="verse"><a name="20">20</a>Ostříhá Hospodin všech, kdož jej milují, ale všecky bezbožné zatratí.</span> <span class="verse"><a name="21">21</a>Chválu Hospodinovu vypravovati budou ústa má, a dobrořečiti bude všeliké tělo jménu svatému jeho od věků až na věky.</span> </p></div</div></div></body></html>