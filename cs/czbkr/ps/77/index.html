<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 77</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ps/77"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ps">Psalms</a> &gt <strong>Chapter 77</strong></div><p><span class="verse"><a name="1">1</a>Přednímu kantoru z potomků Jedutunových, s Azafem, žalm.</span> <span class="verse"><a name="2">2</a>Hlas můj k Bohu, když volám, hlas můj k Bohu, aby ucha naklonil ke mně.</span> <span class="verse"><a name="3">3</a>V den ssoužení svého Pána hledal jsem, v noci ruce své rozprostíral jsem bez přestání, a nedala se potěšiti duše má.</span> <span class="verse"><a name="4">4</a>Na Boha zpomínal jsem a kormoutil se, přemyšloval jsem, a úzkostmi svírán byl duch můj. Sélah.</span> <span class="verse"><a name="5">5</a>Zdržoval jsi oči mé, aby bděly; potřín jsem byl, aniž jsem mluviti mohl.</span> <span class="verse"><a name="6">6</a>I přicházeli mi na pamět dnové předešlí, a léta dávní.</span> <span class="verse"><a name="7">7</a>Rozpomínal jsem se v noci na zpěvy své, v srdci svém přemyšloval jsem, a zpytoval to duch můj, pravě:</span> <span class="verse"><a name="8">8</a>Zdali na věky zažene Bůh? Nikdy-liž již více lásky neukáže?</span> <span class="verse"><a name="9">9</a>Zdali do konce přestane milosrdenství jeho? A konec vezme slovo od pokolení až do pokolení?</span> <span class="verse"><a name="10">10</a>Zdali se zapomněl smilovávati Bůh silný? Zdaž zadržel v hněvě milosrdenství svá? Sélah.</span> <span class="verse"><a name="11">11</a>I řekl jsem: Toť jest má smrt. Ale učiníť proměnu pravice Nejvyššího.</span> <span class="verse"><a name="12">12</a>Rozpomínati se budu na skutky Hospodinovy, a připomínati sobě divné činy tvé, od starodávna.</span> <span class="verse"><a name="13">13</a>A přemyšlovati o všelikém díle tvém, a o skutcích tvých mluviti.</span> <span class="verse"><a name="14">14</a>Bože, svatá jest cesta tvá. Kdo jest silný, veliký, jako Bůh?</span> <span class="verse"><a name="15">15</a>Ty jsi ten Bůh silný, jenž činíš divné věci; uvedl jsi v známost mezi národy sílu svou.</span> <span class="verse"><a name="16">16</a>Vysvobodil jsi ramenem lid svůj, syny Jákobovy a Jozefovy. Sélah.</span> <span class="verse"><a name="17">17</a>Vidělyť jsou tě vody, Bože, viděly tě vody, a zstrašily se; pohnuly se také i hlubiny.</span> <span class="verse"><a name="18">18</a>Vydali povodně oblakové, vydala hřmot nebesa, ano i kameníčko tvé skákalo.</span> <span class="verse"><a name="19">19</a>Vznělo hřímání tvé po obloze, blýskání osvěcovalo okršlek zemský, pohybovala se a třásla země.</span> <span class="verse"><a name="20">20</a>Skrze moře byla cesta tvá, a stezky tvé skrze vody veliké, a však šlepějí tvých nebylo znáti. [ (Psalms 77:21) Vedl jsi jako stádo lid svůj skrze Mojžíše a Arona. ]</span> </p></div</div></div></body></html>