<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 20</strong></div><p><span class="verse"><a name="1">1</a>I mluvil Bůh všecka slova tato, řka:</span> <span class="verse"><a name="2">2</a>Já jsem Hospodin Bůh tvůj, kterýž jsem tě vyvedl z země Egyptské, z domu služby.</span> <span class="verse"><a name="3">3</a>Nebudeš míti bohů jiných přede mnou.</span> <span class="verse"><a name="4">4</a>Neučiníš sobě rytiny, ani jakého podobenství těch věcí, kteréž jsou na nebi svrchu, ani těch, kteréž na zemi dole, ani těch, kteréž u vodách pod zemí.</span> <span class="verse"><a name="5">5</a>Nebudeš se jim klaněti, ani jich ctíti. Nebo já jsem Hospodin Bůh tvůj, Bůh silný, horlivý, navštěvující nepravost otců na synech do třetího i čtvrtého pokolení těch, kteříž nenávidí mne,</span> <span class="verse"><a name="6">6</a>A činící milosrdenství nad tisíci těmi, kteříž mne milují, a ostříhají přikázaní mých.</span> <span class="verse"><a name="7">7</a>Nevezmeš jména Hospodina Boha svého nadarmo; neboť nenechá bez pomsty Hospodin toho, kdož by bral jméno jeho nadarmo.</span> <span class="verse"><a name="8">8</a>Pomni na den sobotní, abys jej světil.</span> <span class="verse"><a name="9">9</a>Šest dní pracovati budeš, a dělati všeliké dílo své;</span> <span class="verse"><a name="10">10</a>Ale dne sedmého odpočinutí jest Hospodina Boha tvého. Nebudeš dělati žádného díla, ty i syn tvůj i dcera tvá, služebník tvůj i děvka tvá, hovado tvé i příchozí, kterýž jest v branách tvých.</span> <span class="verse"><a name="11">11</a>Nebo v šesti dnech učinil Hospodin nebe a zemi, moře a všecko, což v nich jest, a odpočinul dne sedmého; protož požehnal Hospodin dne sobotního, a posvětil ho.</span> <span class="verse"><a name="12">12</a>Cti otce svého i matku svou, ať se prodlejí dnové tvoji na zemi, kterouž Hospodin Bůh tvůj dá tobě.</span> <span class="verse"><a name="13">13</a>Nezabiješ.</span> <span class="verse"><a name="14">14</a>Nesesmilníš.</span> <span class="verse"><a name="15">15</a>Nepokradeš.</span> <span class="verse"><a name="16">16</a>Nepromluvíš proti bližnímu svému křivého svědectví.</span> <span class="verse"><a name="17">17</a>Nepožádáš domu bližního svého, aniž požádáš manželky bližního svého, ani služebníka jeho, ani děvky jeho, ani vola jeho, ani osla jeho, ani cožkoli jest bližního tvého.</span> <span class="verse"><a name="18">18</a>Veškeren pak lid viděl hřímání to a blýskání, a zvuk trouby, a horu kouřící se. To když viděl lid, pohnuli se a stáli zdaleka.</span> <span class="verse"><a name="19">19</a>A řekli Mojžíšovi: Mluv ty s námi, a poslouchati budeme; a nechť nemluví s námi Bůh, abychom nezemřeli.</span> <span class="verse"><a name="20">20</a>Odpověděl Mojžíš lidu: Nebojte se; nebo pro zkušení vás sám Bůh přišel, aby bázeň jeho byla mezi vámi, abyste nehřešili.</span> <span class="verse"><a name="21">21</a>Tedy stál lid zdaleka; Mojžíš pak přistoupil k mrákotě, kdež byl Bůh.</span> <span class="verse"><a name="22">22</a>I řekl Hospodin Mojžíšovi: Tak povíš synům Izraelským: Vy jste sami viděli, že s nebe mluvil jsem s vámi.</span> <span class="verse"><a name="23">23</a>Protož nevyzdvihujte ničehož ku poctě se mnou; bohů stříbrných a bohů zlatých neučiníte sobě.</span> <span class="verse"><a name="24">24</a>Oltář z země uděláš mi a obětovati budeš na něm zápaly své, a pokojné oběti své, ovce své a voly své. Na kterémkoli místě rozkáži slaviti památku jména svého, přijdu k tobě a požehnám tobě.</span> <span class="verse"><a name="25">25</a>Jestliže mi pak vzděláš oltář kamenný, nedělej ho z kamene tesaného; nebo jestliže pozdvihneš železa na něj, poškvrníš ho.</span> <span class="verse"><a name="26">26</a>Aniž po stupních vstupovati budeš k oltáři mému, aby hanba tvá u něho odkryta nebyla.</span> </p></div</div></div></body></html>