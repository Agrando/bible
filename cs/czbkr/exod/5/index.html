<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 5</strong></div><p><span class="verse"><a name="1">1</a>Potom pak přišli Mojžíš s Aronem, a řekli Faraonovi: Takto praví Hospodin, Bůh Izraelský: Propusť lid můj, ať mi slaví svátky na poušti.</span> <span class="verse"><a name="2">2</a>Odpověděl Farao: Kdo jest Hospodin, abych poslechl hlasu jeho a propustil Izraele? Hospodina neznám, Izraele také nepropustím.</span> <span class="verse"><a name="3">3</a>I řekli: Bůh Hebrejský potkal se s námi. Nechť medle jdeme cestou tří dní na poušť, a obětujeme Hospodinu Bohu našemu, aby nedopustil na nás moru neb meče.</span> <span class="verse"><a name="4">4</a>I řekl jim král Egyptský: Proč ty Mojžíši a Arone, odtrhujete lid od prací jejich? Jděte k robotám svým.</span> <span class="verse"><a name="5">5</a>Řekl také Farao: Hle, již nyní mnoho jest lidu toho v zemi, a vy odvozujete je od robot jejich.</span> <span class="verse"><a name="6">6</a>I přikázal Farao v ten den úředníkům nad lidem a šafářům jeho, řka:</span> <span class="verse"><a name="7">7</a>Nedávejte již více slámy lidu k dělání cihel jako prvé; nechať jdou sami a sbírají sobě slámu.</span> <span class="verse"><a name="8">8</a>Však touž summu cihel, kterouž udělávali prvé, uložte na ně, nic neujímejte z ní; neboť zahálejí, a protož volají, řkouce: Poďme, obětujme Bohu našemu.</span> <span class="verse"><a name="9">9</a>Nechť se přitíží robot mužům těm; a nechť pracují v nich, aby se neohlédali na slova lživá.</span> <span class="verse"><a name="10">10</a>Vyšedše tedy úředníci nad lidem a šafáři jeho, mluvili k lidu, řkouce: Takto praví Farao: Já nebudu vám dávati slámy.</span> <span class="verse"><a name="11">11</a>Sami jděte, beřte sobě slámu, kdekoli naleznete; ale nic nebude ujato díla vašeho.</span> <span class="verse"><a name="12">12</a>I rozběhl se lid po vší zemi Egyptské, aby trhal strniště místo slámy.</span> <span class="verse"><a name="13">13</a>A úředníci nutili je, řkouce: Vyplňte díla svá, úkol denní v den jeho, jako když sláma byla.</span> <span class="verse"><a name="14">14</a>I biti jsou šafáři synů Izraelských, kteréž ustanovili nad nimi úředníci Faraonovi, a mluveno k nim: Proč jste nevyplnili úkolu svého v díle cihel, jako prvé, ani včera ani dnes?</span> <span class="verse"><a name="15">15</a>I přišli šafáři synů Izraelských, a volali k Faraonovi, řkouce: Proč tak děláš služebníkům svým?</span> <span class="verse"><a name="16">16</a>Slámy se nedává služebníkům tvým, a říkají nám: Dělejte cihly; a hle, služebníci tvoji biti bývají, a hřeší lid tvůj.</span> <span class="verse"><a name="17">17</a>I řekl: Zahálíte, zahálíte, a protož mluvíte: Poďme, obětujme Hospodinu.</span> <span class="verse"><a name="18">18</a>Protož nyní jděte, dělejte; slámy se vám dávati nebude, ale vy summu cihel vyplňujte.</span> <span class="verse"><a name="19">19</a>Vidouce šafáři synů Izraelských, že zle s nimi, poněvadž řečeno: Neujmete počtu cihel vašich z úkolu denního v den jeho,</span> <span class="verse"><a name="20">20</a>Potkali se s Mojžíšem a Aronem, kteříž stáli, aby jim vstříc vyšli, když by se vraceli od Faraona.</span> <span class="verse"><a name="21">21</a>A mluvili jim: Pohlediž Hospodin na vás, a suď; nebo zošklivili jste nás před Faraonem a služebníky jeho, a dali jste meč v ruku jejich, aby nás zamordovali.</span> <span class="verse"><a name="22">22</a>I navrátil se Mojžíš k Hospodinu a řekl: Pane, proč jsi tyto zlé věci uvedl na lid tento? Proč jsi mne sem poslal?</span> <span class="verse"><a name="23">23</a>Nebo od té chvíle, jakž jsem všel k Faraonovi, abych mluvil jménem tvým, hůře nakládá s lidem tímto, a ty jsi vždy nevysvobodil lidu svého.</span> </p></div</div></div></body></html>