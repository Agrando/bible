<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 30</strong></div><p><span class="verse"><a name="1">1</a>Uděláš i oltář, na němž by se kadilo; z dříví setim uděláš jej.</span> <span class="verse"><a name="2">2</a>Lokte zdélí, a lokte zšíří, čtverhraný bude, a dvou loket zvýší; z něho budou rohy jeho.</span> <span class="verse"><a name="3">3</a>Obložíš pak jej zlatem čistým, svrchek jeho i po stranách vůkol i rohy jeho; a uděláš mu korunu zlatou vůkol.</span> <span class="verse"><a name="4">4</a>Po dvou také kruzích zlatých uděláš u něho, pod korunou ve dvou úhlech jeho, po obou stranách jeho; a skrze ně provlečeš sochory, aby nošen byl na nich.</span> <span class="verse"><a name="5">5</a>Ty pak sochory uděláš z dříví setim, a obložíš je zlatem.</span> <span class="verse"><a name="6">6</a>A postavíš jej před oponou, za kterouž jest truhla svědectví, před slitovnicí, kteráž jest nad svědectvím, kdež přicházeti budu k tobě.</span> <span class="verse"><a name="7">7</a>I kaditi bude na něm Aron kadidlem z vonných věcí; každého jitra, když spraví světla, kaditi bude.</span> <span class="verse"><a name="8">8</a>Tolikéž když rozsvítí Aron lampy k večerou, kaditi bude kaděním vonných věcí ustavičně před Hospodinem po rodech vašich.</span> <span class="verse"><a name="9">9</a>Nevložíte na něj kadidla cizího, ani zápalu, ani oběti suché, ani oběti mokré obětovati budete na něm.</span> <span class="verse"><a name="10">10</a>Toliko očištění vykoná nad rohy jeho Aron jednou v roce, krví oběti za hřích v den očišťování; jednou v roce očištění vykoná na něm po rodech vašich; svatosvaté jest Hospodinu.</span> <span class="verse"><a name="11">11</a>Mluvil pak Hospodin k Mojžíšovi, řka:</span> <span class="verse"><a name="12">12</a>Když vyzdvihneš hlavní summu synů Izraelských náležejících ku počtu, dá jeden každý výplatu duše své Hospodinu, když je počítati budeš, aby nebyla na nich rána, když sečteni budou.</span> <span class="verse"><a name="13">13</a>Toto pak dají: Každý z těch, kteří jdou v počet, půl lotu dá, podlé lotu svatyně. (Dvadceti peněz platí ten lot.) Půl lotu obět pozdvižení bude Hospodinu.</span> <span class="verse"><a name="14">14</a>Kdožkoli jde v počet od dvadcíti let a výše, tu obět pozdvižení ať dá Hospodinu.</span> <span class="verse"><a name="15">15</a>Bohatý nedá více, a chudý nedá méně, než půl lotu, když dávati budou obět pozdvižení Hospodinu k očištění duší vašich.</span> <span class="verse"><a name="16">16</a>A vezma stříbro očištění od synů Izraelských, dáš je na potřeby k službě stánku úmluvy; a bude to synům Izraelským na památku před Hospodinem k očištění duší vašich.</span> <span class="verse"><a name="17">17</a>Mluvil také Hospodin k Mojžíšovi, řka:</span> <span class="verse"><a name="18">18</a>Uděláš i umyvadlo měděné k umývání a podstavek jeho měděný, a postavíš je mezi stánkem úmluvy a oltářem, a naleješ do něho vody.</span> <span class="verse"><a name="19">19</a>Umývati budou z něho Aron i synové jeho ruce své i nohy své.</span> <span class="verse"><a name="20">20</a>Když vcházeti budou do stánku úmluvy, umývati se budou vodou, aby nezemřeli, aneb když by měli přistupovati k oltáři, aby sloužili, a zapalovali obět ohnivou Hospodinu.</span> <span class="verse"><a name="21">21</a>I budou umývati ruce i nohy své, aby nezemřeli. A bude jim ustanovení toto věčné, Aronovi i semeni jeho po rodech jejich.</span> <span class="verse"><a name="22">22</a>Mluvil také Hospodin k Mojžíšovi, řka:</span> <span class="verse"><a name="23">23</a>Ty pak vezmi sobě vonných věcí předních: Mirry nejčistší pět set lotů, a skořice vonné polovici toho, totiž dvě stě a padesát, a prustvorce vonného dvě stě a padesát;</span> <span class="verse"><a name="24">24</a>Kasie pak pět set lotů na váhu svatyně, oleje olivového míru hin.</span> <span class="verse"><a name="25">25</a>A uděláš z toho olej pomazání svatého, mast nejvýbornější dílem apatykářským. Olej pomazání svatého bude.</span> <span class="verse"><a name="26">26</a>Pomažeš jím stánku úmluvy i truhly svědectví,</span> <span class="verse"><a name="27">27</a>A stolu i všech nádob k němu, svícnu i všech nádob jeho, i oltáře, na němž se kadí;</span> <span class="verse"><a name="28">28</a>Oltáře také, na němž se pálí oběti, a všech nádob jeho, i umyvadla s podstavkem jeho.</span> <span class="verse"><a name="29">29</a>Tak posvětíš jich, aby byly nejsvětější. Cožkoli dotkne se jich, posvěceno bude.</span> <span class="verse"><a name="30">30</a>Arona také a synů jeho pomažeš, a posvětíš jich, aby úřad kněžský konali přede mnou.</span> <span class="verse"><a name="31">31</a>K synům pak Izraelským mluviti budeš, řka: Tento olej pomazání svatého bude mi v národech vašich.</span> <span class="verse"><a name="32">32</a>Tělo člověka nebude mazáno jím, a podlé složení jeho neuděláte podobného. Svatýť jest, svatý vám bude.</span> <span class="verse"><a name="33">33</a>Kdo by koli udělal mast podobnou, a neb mazal by jí cizího, vyhlazen bude z lidu svého.</span> <span class="verse"><a name="34">34</a>I řekl Hospodin Mojžíšovi: Vezmi sobě vonných věcí, balsamu, onychi, galbanu vonného, a kadidla čistého; jednostejná váha toho bude.</span> <span class="verse"><a name="35">35</a>A uděláš z toho kadidlo, složení dílem apatykářským smíšené, čisté a svaté.</span> <span class="verse"><a name="36">36</a>A ztluka to drobně, klásti budeš z něho před svědectvím v stánku úmluvy, kdež přicházeti budu k tobě. Nejsvětější to vám bude.</span> <span class="verse"><a name="37">37</a>Neuděláte sobě kadidla podlé složení tohoto, kteréž připravíš; za svatou věc tobě bude pro Hospodina.</span> <span class="verse"><a name="38">38</a>Kdo by koli dělal co podobného k vůni sobě, vyhlazen bude z lidu svého.</span> </p></div</div></div></body></html>