<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 36</strong></div><p><span class="verse"><a name="1">1</a>Tedy dělal Bezeleel a Aholiab i všeliký muž vtipný, jimž dal Hospodin moudrost a rozumnost, aby uměli dělati všeliké dílo k službě svatyně, všecko, což přikázal Hospodin.</span> <span class="verse"><a name="2">2</a>Povolal pak Mojžíš Bezeleele a Aholiaba i každého muže vtipného, v jehož srdce dal Hospodin moudrost, každého také, kohož ponoukalo srdce jeho, aby přistoupil ku práci díla toho.</span> <span class="verse"><a name="3">3</a>A vzali od Mojžíše všecky dary, kteréž přinesli synové Izraelští k dílu služebnému svatyně, aby dělali je. Ale oni vždy předce přinášeli k němu každého jitra dary dobrovolné.</span> <span class="verse"><a name="4">4</a>Tedy přišli všickni vtipní dělníci díla svatyně, každý od díla svého, kteréž dělali,</span> <span class="verse"><a name="5">5</a>A mluvili k Mojžíšovi těmi slovy: Mnohem více přináší lid, nežli potřebí jest k dělání díla, kteréž přikázal Hospodin dělati.</span> <span class="verse"><a name="6">6</a>I rozkázal Mojžíš, aby provoláno bylo v vojště takto: Muž ani žena, žádný nepřinášej více oběti k svatyni. I zbráněno jest lidu, aby nenosili.</span> <span class="verse"><a name="7">7</a>Nebo měli potřeb hojně dosti k dělání všelikého díla, tak že zbývalo.</span> <span class="verse"><a name="8">8</a>I dělal každý vtipný z dělníků těch dílo to, příbytek z desíti čalounů, kteříž byli z bílého hedbáví přesukovaného, a z postavce modrého a šarlatu, a z červce dvakrát barveného, cherubíny dílem řemeslným udělal na nich.</span> <span class="verse"><a name="9">9</a>Dlouhost čalounu jednoho osm a dvadceti loktů, a čtyř loktů širokost čalounu jednoho; všickni čalounové byli jednostejné míry.</span> <span class="verse"><a name="10">10</a>Potom spojil pět čalounů jeden s druhým, a pět jiných čalounů spojil jeden s druhým.</span> <span class="verse"><a name="11">11</a>Nadělal i ok z hedbáví modrého po kraji čalounu jednoho na konci, kde se spojovati má s druhým, a tolikéž udělal na kraji čalounu druhého na konci v spojení druhém.</span> <span class="verse"><a name="12">12</a>Padesáte ok udělal na čalounu jednom, a padesáte ok udělal po kraji čalounu, kterýmž připojen byl k druhému; oko jedno proti druhému bylo.</span> <span class="verse"><a name="13">13</a>Udělal i padesáte haklíků zlatých a spojil čalouny jeden s druhým haklíky těmi; a tak udělán jest příbytek jeden.</span> <span class="verse"><a name="14">14</a>Nadto nadělal houní z srstí kozích na stánek, k přistírání příbytku po vrchu; jedenácte houní udělal.</span> <span class="verse"><a name="15">15</a>Dlouhost houně jedné třidceti loktů, a širokost houně jedné čtyř loktů; jednostejná míra byla těch jedenácti houní.</span> <span class="verse"><a name="16">16</a>A spojil pět houní obzvláštně, a šest houní obzvláštně.</span> <span class="verse"><a name="17">17</a>Udělal také padesáte ok po kraji houně na konci, kdež se spojovati má, a padesáte ok udělal po kraji houně v spojení druhém.</span> <span class="verse"><a name="18">18</a>Udělal k tomu haklíků měděných padesáte k spojení stánku, aby byl jedno.</span> <span class="verse"><a name="19">19</a>Nadto udělal přikrytí stánku z koží skopcových na červeno barvených, a přikrytí z koží jezevčích svrchu.</span> <span class="verse"><a name="20">20</a>Nadělal k příbytku i desk z dříví setim stojatých.</span> <span class="verse"><a name="21">21</a>Desíti loktů dlouhost dsky, a půl druhého širokost dsky každé.</span> <span class="verse"><a name="22">22</a>Dva čepy měla dska jedna, podobně jako stupně u schodu spořádané, jeden proti druhému; tak udělal u všech desk příbytku.</span> <span class="verse"><a name="23">23</a>Zdělal i dsky k příbytku, dvadceti desk k straně polední, k větru polednímu.</span> <span class="verse"><a name="24">24</a>A čtyřidceti podstavků stříbrných udělal pode dvadceti desk, dva podstavky pod jednu dsku ke dvěma čepům jejím, a dva podstavky pod dsku druhou pro dva čepy její.</span> <span class="verse"><a name="25">25</a>Na druhé pak straně příbytku k straně půlnoční udělal dvadceti desk,</span> <span class="verse"><a name="26">26</a>A čtyřidceti podstavků jejich stříbrných, dva podstavky pod jednu dsku a dva podstavky pod dsku druhou.</span> <span class="verse"><a name="27">27</a>Na straně pak příbytku k západu udělal šest desk.</span> <span class="verse"><a name="28">28</a>Dvě dsky udělal v úhlech po obou stranách příbytku.</span> <span class="verse"><a name="29">29</a>A byly spojené po spodu a tolikéž spojené svrchu k jednomu kruhu; tak udělal po obou stranách ve dvou úhlech.</span> <span class="verse"><a name="30">30</a>A tak bylo osm desk a podstavků jejich stříbrných šestnácte, dva podstavkové pod každou dskou.</span> <span class="verse"><a name="31">31</a>Nadělal i svlaků z dřívi setim, pět ke dskám straně příbytku jedné,</span> <span class="verse"><a name="32">32</a>A pět svlaků ke dskám druhé strany příbytku, a pět svlaků ke dskám strany příbytku západní, dosahujících k oběma úhlům.</span> <span class="verse"><a name="33">33</a>A svlak prostřední udělal, aby šel po prostředku desk od jednoho kraje k druhému.</span> <span class="verse"><a name="34">34</a>Dsky pak obložil zlatem a kruhy jejich udělal z zlata, aby v nich svlaky byly; a obložil svlaky zlatem.</span> <span class="verse"><a name="35">35</a>Udělal také oponu z postavce modrého a šarlatu, a z červce dvakrát barveného, a z bílého hedbáví přesukovaného; dílem řemeslným udělal ji s figurami cherubínů.</span> <span class="verse"><a name="36">36</a>A udělal pro ni čtyři sloupy z dříví setim, a obložil je zlatem; hákové pak jejich byli zlatí, a slil k nim čtyři podstavky stříbrné.</span> <span class="verse"><a name="37">37</a>Udělal také zastření ke dveřům stánku z postavce modrého, z šarlatu a z červce dvakrát barveného a z bílého hedbáví přesukovaného, dílem krumpéřským,</span> <span class="verse"><a name="38">38</a>A sloupů k tomu zastření pět s háky jejich, (obložil pak makovice a přepásaní jich zlatem), a podstavků pět měděných.</span> </p></div</div></div></body></html>