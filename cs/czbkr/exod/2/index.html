<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 2</strong></div><p><span class="verse"><a name="1">1</a>Odšed pak muž jeden z domu Léví, vzal dceru z pokolení Léví.</span> <span class="verse"><a name="2">2</a>I počala žena ta, a porodila syna; a viduci, že jest krásný, kryla ho za tři měsíce.</span> <span class="verse"><a name="3">3</a>A když ho nemohla déle tajiti, vzala mu ošitku z sítí, a omazala ji klím a smolou; a vložila do ní to dítě, a vyložila do rákosí u břehu řeky.</span> <span class="verse"><a name="4">4</a>A postavila sestru jeho zdaleka, aby zvěděla, co se s ním díti bude.</span> <span class="verse"><a name="5">5</a>A v tom sešla dcera Faraonova, aby se myla v řece; a děvečky její procházely se po břehu řeky. A uzřevši ošitku mezi rákosím, poslala děvečku svou, a vzala ji.</span> <span class="verse"><a name="6">6</a>A když otevřela, uzřela dítě; a aj, plakalo pacholátko. A slitovavši se nad ním, řekla: Z dětí Hebrejských jest toto.</span> <span class="verse"><a name="7">7</a>I řekla sestra jeho k dceři Faraonově: Mám-li jíti a zavolati tobě chůvy z žen Hebrejských, kteráž by odchovala tobě dítě?</span> <span class="verse"><a name="8">8</a>Odpověděla dcera Faraonova: Jdi. Tedy šla děvečka a zavolala matky toho dítěte.</span> <span class="verse"><a name="9">9</a>I řekla jí dcera Faraonova: Vezmi toto dítě, a odchovej mi je; a jáť dám mzdu tvou. I vzala žena dítě, a chovala je.</span> <span class="verse"><a name="10">10</a>A když odrostlo pachole, dovedla je k dceři Faraonově, kteráž jej měla za syna; a nazvala jméno jeho Mojžíš, řkuci: Nebo jsem ho z vody vytáhla.</span> <span class="verse"><a name="11">11</a>I stalo se ve dnech těch, když vyrostl Mojžíš, že vyšel k bratřím svým, a hleděl na trápení jejich. Uzřel také muže Egyptského, an tepe muže Hebrejského, jednoho z bratří jeho. A sem i tam se ohlédna, vida, že žádného tu není, zabil Egyptského, a zahrabal jej v písku.</span> <span class="verse"><a name="12">12</a>Vyšed potom druhého dne, a aj, dva muži Hebrejští vadili se. I řekl tomu, kterýž křivdu činil: Proč tepeš bližního svého?</span> <span class="verse"><a name="13">13</a>Kterýžto odpověděl: Kdo tě ustanovil knížetem a soudcí nad námi? Zdali zabiti mne myslíš, jako jsi zabil Egyptského? Protož ulekl se Mojžíš a řekl: Jistě známá jest ta věc.</span> <span class="verse"><a name="14">14</a>A uslyšav Farao tu věc, hledal zabiti Mojžíše. Ale Mojžíš utekl od tváři Faraonovy, a bydlil v zemi Madianské; i usadil se podlé studnice.</span> <span class="verse"><a name="15">15</a>Kníže pak Madianské mělo sedm dcer. Kteréžto přišedše, vážily vodu, a nalívaly do koryt, aby napájely dobytek otce svého.</span> <span class="verse"><a name="16">16</a>I přišli pastýři, a odehnali je. Tedy Mojžíš vstav, pomohl jim a napojil dobytek jejich.</span> <span class="verse"><a name="17">17</a>A když se navrátily k Raguelovi, otci svému, řekl on: Jakž jste to dnes tak brzo přišly?</span> <span class="verse"><a name="18">18</a>Odpověděly: Muž Egyptský vysvobodil nás z ruky pastýřů; ano také ochotně navážil nám vody, a napojil dobytek.</span> <span class="verse"><a name="19">19</a>I řekl dcerám svým: Kdež pak jest? Pročež jste pustily muže toho? Povolejte ho, ať pojí chleba.</span> <span class="verse"><a name="20">20</a>A svolil Mojžíš k tomu, aby bydlil s mužem tím. Kterýžto dal Zeforu, dceru svou, Mojžíšovi.</span> <span class="verse"><a name="21">21</a>I porodila syna, a nazval jméno jeho Gerson; nebo řekl: Příchozí jsem byl v zemi cizí.</span> <span class="verse"><a name="22">22</a>Stalo se pak po mnohých časích, že umřel král Egyptský; a synové Izraelští úpěli pro roboty, a křičeli. I vstoupil k Bohu křik jejich pro roboty.</span> <span class="verse"><a name="23">23</a>A uslyšel Bůh naříkání jejich, a rozpomenul se Bůh na smlouvu svou s Abrahamem, Izákem a Jákobem.</span> <span class="verse"><a name="24">24</a>I vzhlédl Bůh na syny Izraelské, a poznal Bůh.</span> <span class="verse"><a name="25">25</a>**</span> </p></div</div></div></body></html>