<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 22</strong></div><p><span class="verse"><a name="1">1</a>Jestliže by kdo ukradl vola aneb dobytče, a zabil by je neb prodal: pět volů navrátí za toho vola, a čtvero dobytčat za to dobytče.</span> <span class="verse"><a name="2">2</a>(Jestliže by zloděj zastižen byl při podkopávání a ubit jsa, umřel by: ten, kdo ho ranil, nebude vinen smrtí.</span> <span class="verse"><a name="3">3</a>Pakli by to ve dne učinil, smrtí vinen bude.) Bez prodlévání ať navrátí; pakli nemá co, prodán bude pro zlodějství své.</span> <span class="verse"><a name="4">4</a>Jestliže nalezena bude v rukou jeho krádež, buď vůl, neb osel, buď dobytče ještě živé, dvénásobně navrátí.</span> <span class="verse"><a name="5">5</a>Jestliže by kdo spásl pole neb vinici, a vpustil hovado své, aby se páslo na cizím poli: což nejlepšího má na poli svém neb vinici své, tím tu škodu nahradí.</span> <span class="verse"><a name="6">6</a>Vyšel-li by oheň, a chytilo by se trní, a shořel by stoh neb stojaté obilí neb pole: nahradí ten, kdož zapálil, to, což shořelo.</span> <span class="verse"><a name="7">7</a>Kdyby někdo dal schovati bližnímu svému peníze neb nádoby, a bylo by ukradeno z domu muže toho, jestliže nalezen bude zloděj, dvojnásobně navrátí.</span> <span class="verse"><a name="8">8</a>Pakli nebude zloděj nalezen, tedy postaven bude pán domu toho před soudce, a přisáhne, že nevztáhl ruky své na věc bližního svého.</span> <span class="verse"><a name="9">9</a>O všelijakou věc, o niž by byla nesnáz, buď o vola neb osla, dobytče neb roucho, pro všelikou věc ztracenou, když by kdo pravil, že to jest: před soudce přijde pře obou dvou; ten, kohož oni vinného usoudí, dvojnásobně navrátí bližnímu svému.</span> <span class="verse"><a name="10">10</a>Jestliže by kdo dal bližnímu svému k chování osla neb vola, neb dobytče a jakékoli hovado, a umřelo by neb ochromělo, neb zajato bylo, že žádný neviděl:</span> <span class="verse"><a name="11">11</a>Přísaha Hospodinova vkročí mezi oba, že nevztáhl ruky své k věci bližního svého; a přijme jej v tom pán věci té, a onen nebude povinen navraceti.</span> <span class="verse"><a name="12">12</a>Pakli by krádeží vzato bylo od něho, navrátiti zase má pánu jeho.</span> <span class="verse"><a name="13">13</a>Pakli by udáveno bylo, postaví svědka a nebude povinen upláceti toho, což udáveno jest.</span> <span class="verse"><a name="14">14</a>Kdyby pak někdo vypůjčil něčeho od bližního svého, a ochromělo by aneb umřelo v nepřítomnosti pána jeho, bez výmluvy navrátí zase.</span> <span class="verse"><a name="15">15</a>Pakli by pán jeho byl s ním, není povinen platiti, poněvadž bylo za peníze najaté, a přišlo za mzdu svou.</span> <span class="verse"><a name="16">16</a>Jestliže by kdo namluvil pannu, kteráž není zasnoubena, a spal by s ní: dáť jí věno, a vezme ji sobě za manželku.</span> <span class="verse"><a name="17">17</a>Pakli by otec její nikoli nechtěl jí dáti jemu, odváží stříbra podlé obyčeje věna panenského.</span> <span class="verse"><a name="18">18</a>Čarodějnici nedáš živu býti.</span> <span class="verse"><a name="19">19</a>Kdo by koli scházel se s hovadem, smrtí ať umře.</span> <span class="verse"><a name="20">20</a>Kdo by obětoval bohům, kromě samému Hospodinu, jako proklatý vyhlazen bude.</span> <span class="verse"><a name="21">21</a>Příchozímu neučiníš křivdy, aniž utiskneš ho; nebo příchozí byli jste v zemi Egyptské.</span> <span class="verse"><a name="22">22</a>Žádné vdovy neb sirotka trápiti nebudete.</span> <span class="verse"><a name="23">23</a>Pakli bez lítosti trápiti je budete, a oni by volali ke mně, vězte, že vyslyším křik jejich.</span> <span class="verse"><a name="24">24</a>A rozhněvá se prchlivost má, i zbiji vás mečem; a budou ženy vaše vdovy a děti vaši sirotci.</span> <span class="verse"><a name="25">25</a>Půjčíš-li peněz lidu mému chudému, kterýž jest s tebou: nebudeš jemu jako lichevník, aniž ho lichvou obtížíš.</span> <span class="verse"><a name="26">26</a>Pakli v základu vezmeš roucho bližního svého, do západu slunce jemu je navrátíš.</span> <span class="verse"><a name="27">27</a>Nebo ten jediný má oděv, to jest roucho, jímž přikrývá tělo své, a na němž spí. Když bude volati ke mně, tedy uslyším, nebo jsem milosrdný.</span> <span class="verse"><a name="28">28</a>Soudcům nebudeš utrhati, a knížeti lidu svého zlořečiti nebudeš.</span> <span class="verse"><a name="29">29</a>Z hojnosti obilí, a tekutých věcí svých neobmeškáš prvotin obětovati. Prvorozeného z synů svých mně dáš.</span> <span class="verse"><a name="30">30</a>Tak učiníš s volem svým a s dobytkem svým: Sedm dní bude s matkou svou, dne pak osmého mně je dáš.</span> <span class="verse"><a name="31">31</a>Lid svatý budete mi, a nebudete jísti masa z udáveného na poli; psu je vržete.</span> </p></div</div></div></body></html>