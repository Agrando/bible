<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 23</strong></div><p><span class="verse"><a name="1">1</a>Nebudeš vynášeti pověsti lživé. Neklaď s bezbožným ruky své, abys měl býti s ním svědek nepravý.</span> <span class="verse"><a name="2">2</a>Nepostoupíš po množství ke zlému,a nebudeš se přimlouvati k rozepři, tak abys se uchýlil po větším počtu k převrácení soudu.</span> <span class="verse"><a name="3">3</a>Ani chudého šanovati nebudeš v při jeho.</span> <span class="verse"><a name="4">4</a>Trefil-li bys na vola nepřítele svého neb osla jeho, an bloudí, obrátíš a dovedeš ho k němu.</span> <span class="verse"><a name="5">5</a>Uzřel-li bys an osel toho, jenž tě má v nenávisti, leží pod břemenem svým, zdaž se zdržíš, abys mu neměl pomoci? Nýbrž opravdově pomůžeš jemu, spolu s tím, kdož tě v nenávisti má.</span> <span class="verse"><a name="6">6</a>Nepřevrátíš soudu chudého svého v jeho při.</span> <span class="verse"><a name="7">7</a>Od slova lživého vzdálíš se. Nevinného a spravedlivého nezabiješ, nebo já neospravedlním bezbožného.</span> <span class="verse"><a name="8">8</a>Aniž bráti budeš darů, nebo dar oslepuje i prozřetelné, a převrací slova spravedlivých.</span> <span class="verse"><a name="9">9</a>Příchozího nebudeš ssužovati; nebo sami znáte, jaký jest život příchozích, poněvadž pohostinu jste byli v zemi Egyptské.</span> <span class="verse"><a name="10">10</a>Po šest let osívati budeš zemi svou, a shromažďovati úrodu její;</span> <span class="verse"><a name="11">11</a>Sedmého pak léta ponecháš jí, ať odpočine, aby jedli chudí lidu tvého. Co pak zůstane po nich, pojí zvěř polní. Tak uděláš s vinicí svou i s olivovím svým.</span> <span class="verse"><a name="12">12</a>Šest dní budeš dělati díla svá, dne pak sedmého přestaneš, aby odpočinul vůl tvůj i osel tvůj, a oddechl syn děvky tvé i příchozí.</span> <span class="verse"><a name="13">13</a>Ve všech těch věcech, kteréž mluvil jsem vám, ostříhati se budete. Jména bohů cizích ani připomínati nebudete, aniž bude slyšáno z úst tvých.</span> <span class="verse"><a name="14">14</a>Třikrát slaviti mi budeš svátek na každý rok.</span> <span class="verse"><a name="15">15</a>Slavnosti přesnic ostříhati budeš. Sedm dní jísti budeš chleby přesné, jakž jsem přikázal tobě, v čas vyměřený měsíce Abib; nebo v ten vyšel jsi z Egypta. Aniž se ukážete přede mnou prázdní.</span> <span class="verse"><a name="16">16</a>A držeti budeš slavnost žně, když mi obětovati budeš prvotiny prací svých z toho, což jsi vsel na poli. Slavnost také sklizení držeti budeš při vyjití roku, když sklidíš práce své z pole.</span> <span class="verse"><a name="17">17</a>Třikrát v roce ukáže se každý z tvých pohlaví mužského před tváří Panovníka Hospodina.</span> <span class="verse"><a name="18">18</a>Nebudeš obětovati krve z oběti mé, dokavadž u tebe kvas jest, aniž zůstane tuk slavnosti mé do jitra.</span> <span class="verse"><a name="19">19</a>Prvotiny prvních úrod země své přinášeti budeš do domu Hospodina Boha svého. Nebudeš vařiti kozelce v mléku mateře jeho.</span> <span class="verse"><a name="20">20</a>Aj, já pošli anděla před tebou, aby ostříhal tebe na cestě, a přivedl tě na místo, kteréž jsem připravil.</span> <span class="verse"><a name="21">21</a>Šetrně se měj před ním, a poslouchej hlasu jeho. Nepopouzej ho, neboť nepromine přestoupení vašeho, poněvadž jméno mé jest u prostřed něho.</span> <span class="verse"><a name="22">22</a>Nebo budeš-li věrně poslouchati hlasu jeho, a činiti, cožť bych koli řekl: tedy nepřítelem budu nepřátel tvých, a trápiti budu ty, jenž tebe trápí.</span> <span class="verse"><a name="23">23</a>Nebo půjde anděl můj před tebou, a uvede tě do země Amorejského a Hetejského, Ferezejského a Kananejského, Hevejského a Jebuzejského, kteréž vyhladím.</span> <span class="verse"><a name="24">24</a>Nebudeš se klaněti bohům jejich, ani jim sloužiti, aniž dělati budeš tak, jako oni dělají; ale z gruntu vyvrátíš je, a obrazy jejich na kusy stroskoceš.</span> <span class="verse"><a name="25">25</a>Sloužiti pak budete Hospodinu Bohu svému, a požehnáť chlebu tvému i vodám tvým; a odejmu nemoc z prostředku tvého.</span> <span class="verse"><a name="26">26</a>Nebudeť, která by potratila, ani neplodná v zemi tvé; počet dnů tvých doplním.</span> <span class="verse"><a name="27">27</a>Strach svůj pustím před tebou, a předěsím všeliký lid, proti kterémuž vyjdeš, a způsobím to, aby všickni nepřátelé tvoji utíkali před tebou.</span> <span class="verse"><a name="28">28</a>Pošli i sršně před tebou, aby vyhnali Hevea, a Kananea a Hetea před tváří tvou.</span> <span class="verse"><a name="29">29</a>Nevyženu ho od tváři tvé v jednom roce, aby se země neobrátila v poušť, a nerozmnožily se proti tobě šelmy divoké.</span> <span class="verse"><a name="30">30</a>Pomalu vyháněti jej budu od tváři tvé, až bys ty se rozplodil, a dědičně mohl ujíti zemi.</span> <span class="verse"><a name="31">31</a>Položím pak meze tvé od moře Rudého až k moři Filistinskému, a od pouště až k řece; nebo v ruce vaše dám obyvatele země, a vyženeš je od tváři své.</span> <span class="verse"><a name="32">32</a>Neučiníš s nimi a bohy jejich smlouvy.</span> <span class="verse"><a name="33">33</a>Nebudou bydliti v zemi tvé, aby nepřipravili tě k hříchu proti mně, když bys ctil bohy jejich; nebo by to bylo tobě osídlem.</span> </p></div</div></div></body></html>