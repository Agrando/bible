<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 9</strong></div><p><span class="verse"><a name="1">1</a>Tedy řekl Hospodin Mojžíšovi: Vejdi k Faraonovi, a mluv k němu: Takto praví Hospodin, Bůh Hebrejský: Propusť lid můj, ať mi slouží.</span> <span class="verse"><a name="2">2</a>Pakli nebudeš chtíti propustiti, než předce držeti je budeš:</span> <span class="verse"><a name="3">3</a>Aj, ruka Hospodinova bude na dobytku tvém, kterýž jest na poli, na koních, na oslích, na velbloudích, na volích a na ovcech, mor těžký velmi.</span> <span class="verse"><a name="4">4</a>A učiní Hospodin rozdíl mezi dobytky Izraelských a mezi dobytky Egyptských, aby nic neumřelo ze všeho, což jest synů Izraelských.</span> <span class="verse"><a name="5">5</a>A uložil Hospodin čas jistý, řka: Zítra učiní Hospodin věc takovou na zemi.</span> <span class="verse"><a name="6">6</a>I učinil Hospodin tu věc na zejtří, a pomřel všecken dobytek Egyptským; z dobytku pak synů Izraelských ani jedno neumřelo.</span> <span class="verse"><a name="7">7</a>I poslal Farao, a aj, neumřelo z dobytků Izraelských ani jedno. Ale obtíženo jest srdce Faraonovo, a nepropustil lidu.</span> <span class="verse"><a name="8">8</a>I řekl Hospodin Mojžíšovi a Aronovi: Vezměte sobě plné hrsti své popela z peci, a ať jej sype Mojžíš k nebi před očima Faraonovýma.</span> <span class="verse"><a name="9">9</a>I obrátí se v prach po vší zemi Egyptské, a budou z něho na lidech i na hovadech vředové prýštící se neštovicemi po vší zemi Egyptské.</span> <span class="verse"><a name="10">10</a>Nabravše tedy popela z peci, stáli před Faraonem, a sypal jej Mojžíš k nebi. I byli vředové plní neštovic, prýštící se na lidech i na hovadech.</span> <span class="verse"><a name="11">11</a>Aniž mohli čarodějníci státi před Mojžíšem pro vředy; nebo byli vředové na čarodějnících i na všech Egyptských.</span> <span class="verse"><a name="12">12</a>I zsilil Hospodin srdce Faraonovo, a neposlechl jich, tak jakž byl mluvil Hospodin k Mojžíšovi.</span> <span class="verse"><a name="13">13</a>Tedy řekl Hospodin Mojžíšovi: Vstana ráno, postav se před Faraonem, a rci k němu: Takto praví Hospodin, Bůh Hebrejský: Propusť lid můj, ať mi slouží.</span> <span class="verse"><a name="14">14</a>Nebo já teď již pošli všecky rány své na srdce tvé, i na služebníky tvé a na lid tvůj, abys věděl, žeť není podobného mně na vší zemi.</span> <span class="verse"><a name="15">15</a>Nebo nyní, když jsem vztáhl ruku svou, byl bych tebe také ranil i lid tvůj morem tím; a tak bys byl vyhlazen z země.</span> <span class="verse"><a name="16">16</a>Ale však proto jsem tě zachoval, abych ukázal na tobě moc svou, a aby vypravovali jméno mé na vší zemi.</span> <span class="verse"><a name="17">17</a>Ještě ty pozdvihuješ se proti lidu mému, nechtěje ho propustiti?</span> <span class="verse"><a name="18">18</a>Aj, já dštíti budu zítra v tentýž čas krupobitím těžkým náramně, jakéhož nebylo v Egyptě od toho dne, jakž založen jest, až do tohoto času.</span> <span class="verse"><a name="19">19</a>Protož nyní pošli, shromažď dobytek svůj a cokoli máš na poli. Na všecky lidi i hovada, kteráž by nalezena byla na poli, a nebyla by shromážděna do domu, spadne krupobití, a pomrou.</span> <span class="verse"><a name="20">20</a>Kdo tedy z služebníků Faraonových ulekl se slova Hospodinova, svolal hbitě služebníky své i dobytek svůj do domu.</span> <span class="verse"><a name="21">21</a>Ale kdož nepřiložil srdce svého k slovu Hospodinovu, nechal služebníků svých a dobytka svého na poli.</span> <span class="verse"><a name="22">22</a>I řekl Hospodin Mojžíšovi: Vztáhni ruku svou k nebi, ať jest krupobití po vší zemi Egyptské, na lidi i na hovada i na všelikou bylinu polní v zemi Egyptské.</span> <span class="verse"><a name="23">23</a>Tedy vztáhl Mojžíš hůl svou k nebi, a Hospodin vydal hřímání a krupobití. I sstoupil oheň na zem, a dštil Hospodin krupobitím na zemi Egyptskou.</span> <span class="verse"><a name="24">24</a>I bylo krupobití a oheň smíšený s krupobitím těžký velmi, jakéhož nebylo nikdy ve vší zemi Egyptské, jakž v ní bydliti lidé začali.</span> <span class="verse"><a name="25">25</a>I ztloukly kroupy po vší zemi Egyptské, cožkoli bylo na poli od člověka až do hovada; všecku také bylinu polní potloukly kroupy, i všecko stromoví na poli zpřerážely.</span> <span class="verse"><a name="26">26</a>Toliko v zemi Gesen, v níž byli synové Izraelští, nebylo krupobití.</span> <span class="verse"><a name="27">27</a>Poslav tedy Farao, povolal Mojžíše a Arona a řekl jim: Zhřešil jsem i nyní. Hospodinť jest spravedlivý, ale já a lid můj bezbožní jsme.</span> <span class="verse"><a name="28">28</a>Modlte se Hospodinu, (nebo dosti jest), ať není hřímání Božího a krupobití. Tedy propustím vás, aniž déle zůstávati budete.</span> <span class="verse"><a name="29">29</a>I řekl jemu Mojžíš: Když vyjdu ven z města, rozprostru ruce své k Hospodinu, a hřímání přestane, i krupobití více nebude, abys poznal, že Hospodinova jest země.</span> <span class="verse"><a name="30">30</a>Ale vím, že ani ty, ani služebníci tvoji ještě se nebudete báti tváři Hospodina Boha.</span> <span class="verse"><a name="31">31</a>I potlučen jest len a ječmen; nebo ječmen se byl vymetal, len také byl v hlávkách.</span> <span class="verse"><a name="32">32</a>Ale pšenice a špalda nebyla ztlučena, nebo pozdní byla.</span> <span class="verse"><a name="33">33</a>Tedy Mojžíš vyšed od Faraona z města, rozprostřel ruce své k Hospodinu. I přestalo hřímání a krupobití, a ani déšť nelil se na zemi.</span> <span class="verse"><a name="34">34</a>Uzřev pak Farao, že přestal déšť a krupobití a hřímání, opět hřešil; a více obtížil srdce své, on i služebníci jeho.</span> <span class="verse"><a name="35">35</a>I zsililo se srdce Faraonovo, a nepropustil synů Izraelských, tak jakž byl mluvil Hospodin skrze Mojžíše.</span> </p></div</div></div></body></html>