<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 29</strong></div><p><span class="verse"><a name="1">1</a>Toto také učiníš jim ku posvěcení jich, aby úřad kněžský konali přede mnou: Vezmi volka jednoho ještě mladého a skopce dva bez vady.</span> <span class="verse"><a name="2">2</a>Chleby též přesné a koláče přesné s olejem smíšené, a oplatky přesné polité olejem; z běli pšeničné naděláš toho.</span> <span class="verse"><a name="3">3</a>A vklada to do koše jednoho, obětovati to budeš v koši, spolu s tím volkem a dvěma skopci.</span> <span class="verse"><a name="4">4</a>Potom Aronovi a synům jeho přistoupiti kážeš ke dveřím stánku úmluvy, a umyješ je vodou.</span> <span class="verse"><a name="5">5</a>A vezma roucha, oblečeš Arona v sukni, a v plášť náležící pod náramenník, a v náramenník, a v náprsník, a přepášeš ho pasem náramenníka.</span> <span class="verse"><a name="6">6</a>Vstavíš i čepici na hlavu jeho, a korunu svatosti vstavíš na čepici.</span> <span class="verse"><a name="7">7</a>Naposledy vezmeš olej pomazání, a vyleje na hlavu jeho, pomažeš ho.</span> <span class="verse"><a name="8">8</a>Potom synům jeho přistoupiti kážeš, a zobláčíš je v sukně.</span> <span class="verse"><a name="9">9</a>A zopasuješ je pasy, Arona i syny jeho, a vstavíš jim čepičky na hlavu. I budouť míti kněžství řádem věčným; a posvětíš ruky Aronovy a ruky synů jeho.</span> <span class="verse"><a name="10">10</a>Přivedeš také volka před stánek úmluvy, i vloží Aron a synové jeho ruce své na hlavu volka.</span> <span class="verse"><a name="11">11</a>A zabiješ volka před Hospodinem u dveří stánku úmluvy.</span> <span class="verse"><a name="12">12</a>A nabera krve z volka, pomažeš na rozích oltáře prstem svým, a všecku krev vyleješ k spodku oltáře.</span> <span class="verse"><a name="13">13</a>Vezmeš pak všecken tuk přikrývající droby a branici s jater, a dvě ledviny s tukem, kterýž jest na nich, a zapálíš to na oltáři.</span> <span class="verse"><a name="14">14</a>Maso pak z toho volka, a kůži s lejny jeho spálíš ohněm vně za stany; nebo obět za hříchy jest.</span> <span class="verse"><a name="15">15</a>Skopce také jednoho vezmeš, a vloží Aron a synové jeho ruce své na hlavu toho skopce.</span> <span class="verse"><a name="16">16</a>A zabiješ toho skopce, a nabera krve jeho, pokropíš oltáře na vrchu vůkol.</span> <span class="verse"><a name="17">17</a>Skopce pak rozsekáš na kusy, a vymyje droby jeho i nohy, vkladeš je na ty kusy z něho a na hlavu jeho.</span> <span class="verse"><a name="18">18</a>A potom všeho skopce zapálíš na oltáři; nebo zápal ten jest Hospodinu vůně příjemná, obět ohnivá jest Hospodinu.</span> <span class="verse"><a name="19">19</a>Vezmeš také skopce druhého; i vloží Aron a synové jeho ruce své na hlavu téhož skopce.</span> <span class="verse"><a name="20">20</a>A zabiješ skopce toho, a vezma krev jeho, pomažeš jí konce ucha Aronova, a konce pravého ucha synů jeho, i palce na pravé ruce jejich, a palce na pravé noze jejich; a vykropíš tu krev na oltář vůkol.</span> <span class="verse"><a name="21">21</a>A vezma krve, kteráž bude na oltáři, a oleje pomazání, pokropíš Arona a roucha jeho i synů jeho a roucha jejich s ním; a budeť posvěcen on i roucho jeho, i synové jeho, a roucho synů jeho s ním.</span> <span class="verse"><a name="22">22</a>Potom vezmeš z skopce tuk a ocas, a tuk přikrývající droby, a branici s jater, a dvě ledviny s tukem, kterýž jest na nich, a plece pravé, (nebo skopec naplnění jest),</span> <span class="verse"><a name="23">23</a>A jeden pecník chleba, a jeden koláč chleba s olejem, a oplatek jeden z koše chlebů přesných, kterýž jest před Hospodinem.</span> <span class="verse"><a name="24">24</a>A dáš to vše v ruce Aronovy a v ruce synů jeho, a obraceti to budeš sem i tam, aby byla obět obracení před Hospodinem.</span> <span class="verse"><a name="25">25</a>Potom vezma to z rukou jejich, zapálíš na oltáři v zápal, k vůni příjemné před Hospodinem. Toť jest obět ohnivá Hospodinu.</span> <span class="verse"><a name="26">26</a>Vezmeš také hrudí z skopce posvěcení, kterýž bude Aronův, a obraceti je budeš sem i tam, aby byla obět obracení před Hospodinem; a budeť na tvůj díl.</span> <span class="verse"><a name="27">27</a>Posvětíš tedy hrudí obracení, a plece pozdvižení, kteréž obracíno a kteréž pozdvihováno bylo z skopce posvěcení, z toho, kterýž bude Aronův, a z toho, kterýž bude synů jeho.</span> <span class="verse"><a name="28">28</a>A bude to Aronovi a synům jeho právem věčným od synů Izraelských, když obět pozdvižení bude. Nebo pozdvižení bude od synů Izraelských, z obětí jejich pokojných; pozdvižení jejich náleží Hospodinu.</span> <span class="verse"><a name="29">29</a>Roucha pak svatá, kteráž jsou Aronova, zůstanou synům jeho po něm, aby pomazováni byli v nich, a aby posvěcovány byly v nich ruce jejich.</span> <span class="verse"><a name="30">30</a>Sedm dní bude v nich choditi kněz, kterýž bude na jeho místě z synů jeho, kterýž vcházeti bude do stánku úmluvy, aby sloužil v svatyni.</span> <span class="verse"><a name="31">31</a>Skopce pak posvěcení vezma, uvaříš maso jeho na místě svatém.</span> <span class="verse"><a name="32">32</a>A budeť jísti Aron s syny svými maso toho skopce a chléb, kterýž jest v koši u dveří stánku úmluvy.</span> <span class="verse"><a name="33">33</a>Jísti budou to ti, za něž očištění se stalo ku posvěcení rukou jejich, aby posvěceni byli. Cizí pak nebude jísti, nebo svatá věc jest.</span> <span class="verse"><a name="34">34</a>Zůstalo-li by co masa posvěcení a chleba až do jitra, spálíš ostatky ohněm; nebude jedeno, nebo svatá věc jest.</span> <span class="verse"><a name="35">35</a>Tak tedy uděláš s Aronem a syny jeho vedlé všeho, což jsem přikázal tobě; za sedm dní posvěcovati budeš rukou jejich.</span> <span class="verse"><a name="36">36</a>A volka za hřích obětovati budeš na každý den na očištění, a krví za hřích pokropíš oltáře, čině očištění na něm, a pomažeš ho ku posvěcení jeho.</span> <span class="verse"><a name="37">37</a>Za sedm dní očišťování konati budeš na oltáři, a posvětíš ho, a ten oltář bude nejsvětější. Cokoli dotkne se oltáře, posvěceno bude.</span> <span class="verse"><a name="38">38</a>A toto jest, což obětovati budeš na oltáři, beránky roční dva, na každý den ustavičně.</span> <span class="verse"><a name="39">39</a>Jednoho beránka obětovati budeš ráno, a beránka druhého obětovati budeš k večerou.</span> <span class="verse"><a name="40">40</a>A desátý díl efi běli smíšené s olejem vytlačeným, jehož by bylo s čtvrtý díl hin, a k oběti mokré čtvrtý díl hin vína na jednoho beránka.</span> <span class="verse"><a name="41">41</a>Tolikéž beránka druhého obětovati budeš k večerou. Jako při oběti suché ranní, a jako při mokré oběti její, tak při této učiníš, aby byla vůně příjemná, obět ohnivá Hospodinu.</span> <span class="verse"><a name="42">42</a>Zápalná obět tato ustavičná ať jest po všecky věky vaše u dveří stánku úmluvy před Hospodinem, kdež přicházeti budu k vám, abych tam s tebou mluvil.</span> <span class="verse"><a name="43">43</a>A tam přicházeti budu k synům Izraelským, a posvěceno bude místo slávou mou.</span> <span class="verse"><a name="44">44</a>Nebo posvětím stánku úmluvy i oltáře; Arona také a synů jeho posvětím, aby mi úřad kněžský konali.</span> <span class="verse"><a name="45">45</a>A bydliti budu u prostřed synů Izraelských, a budu jim za Boha.</span> <span class="verse"><a name="46">46</a>A zvědíť, že já jsem Hospodin Bůh jejich, kterýž jsem je vyvedl z země Egyptské, abych přebýval u prostřed nich, já Hospodin Bůh jejich.</span> </p></div</div></div></body></html>