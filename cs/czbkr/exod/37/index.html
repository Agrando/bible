<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 37</strong></div><p><span class="verse"><a name="1">1</a>Udělal také Bezeleel truhlu z dříví setim, jejíž dlouhost byla půl třetího lokte, a půl druhého lokte širokost, vysokost také půl druhého lokte.</span> <span class="verse"><a name="2">2</a>A obložil ji zlatem čistým vnitř i zevnitř, a udělal jí korunu zlatou vůkol.</span> <span class="verse"><a name="3">3</a>Slil jí také čtyři kruhy zlaté ke čtyřem úhlům jejím, dva totiž kruhy po jedné straně její, a dva kruhy po druhé straně její.</span> <span class="verse"><a name="4">4</a>Zdělal i sochory z dříví setim a obložil je zlatem.</span> <span class="verse"><a name="5">5</a>A uvlékl sochory do kruhů po stranách truhly; aby na nich nošena byla truhla.</span> <span class="verse"><a name="6">6</a>Udělal také slitovnici z zlata čistého. Půl třetího lokte byla dlouhost její, a půl druhého lokte širokost její.</span> <span class="verse"><a name="7">7</a>Udělal i dva cherubíny z zlata, z taženého zlata udělal je na dvou koncích slitovnice,</span> <span class="verse"><a name="8">8</a>Cherubína jednoho na jednom konci a cherubína druhého na druhém konci; na slitovnici udělal cherubíny, na obou koncích jejích.</span> <span class="verse"><a name="9">9</a>Ti pak cherubínové měli křídla vztažená svrchu nad ní, zastírajíce křídly svými slitovnici; a tváři jejich byly obráceny jedna k druhé, k slitovnici byly obráceny tváři cherubínů.</span> <span class="verse"><a name="10">10</a>Udělal i stůl z dříví setim. Dvou loket byla dlouhost jeho a na loket širokost jeho, půl druhého pak lokte vysokost.</span> <span class="verse"><a name="11">11</a>A obložil jej zlatem čistým, i korunu zlatou udělal mu vůkol.</span> <span class="verse"><a name="12">12</a>Udělal mu i lištu dlani zšíří vůkol, a udělal korunu zlatou okolo té lišty.</span> <span class="verse"><a name="13">13</a>Slil také k němu čtyři kruhy zlaté a vpustil je do čtyř úhlů, kteříž byli na čtyřech nohách jeho.</span> <span class="verse"><a name="14">14</a>Proti té liště byli kruhové, skrze něž by provlačováni byli sochorové k nošení stolu.</span> <span class="verse"><a name="15">15</a>Udělal i sochory z dříví setim, kteréžto obložil zlatem k nošení stolu.</span> <span class="verse"><a name="16">16</a>A zdělal nádoby, kteréž byly na stole, misy jeho a lžice jeho, a koflíky jeho, a přikryvadla k přikrývání z čistého zlata.</span> <span class="verse"><a name="17">17</a>Udělal také svícen z zlata čistého, z taženého zlata udělal svícen; sloupec jeho i prutové jeho, misky jeho, koule jeho i květové jeho z něho byli.</span> <span class="verse"><a name="18">18</a>Šest pak prutů bylo po stranách jeho, tři prutové s jedné strany jeho, a tři prutové s druhé strany jeho.</span> <span class="verse"><a name="19">19</a>Tři misky na způsob pecky mandlové udělány byly na prutu jednom, a koule a květ, a tři misky na způsob pecky mandlové udělány na prutu druhém, a koule a květ; tak i na jiných šesti prutech z svícnu vycházejících.</span> <span class="verse"><a name="20">20</a>Na svícnu také byly čtyři misky, udělané na způsob mandlové pecky, a koule jeho i květové jeho.</span> <span class="verse"><a name="21">21</a>A byla koule pode dvěma pruty z něho, a koule druhá pode dvěma pruty z něho, a koule třetí pode dvěma pruty z něho, a tak pod šesti pruty vycházejícími z něho.</span> <span class="verse"><a name="22">22</a>Koule jejich i prutové jejich z něho byli, všecko hned jedním tažením z zlata čistého.</span> <span class="verse"><a name="23">23</a>Udělal i lamp jeho sedm, i utěradla jeho, i nádoby k oharkům jeho z zlata čistého.</span> <span class="verse"><a name="24">24</a>Z centnéře zlata čistého udělal jej se vším tím nádobím.</span> <span class="verse"><a name="25">25</a>Udělal také oltář pro kadění z dříví setim, lokte zdélí a lokte zšíří, čtverhraný, dvou pak loket zvýší; z něho byli rohové jeho.</span> <span class="verse"><a name="26">26</a>A obložil jej zlatem čistým, svrchek jeho i po stranách vůkol, i rohy jeho; a udělal mu korunu zlatou vůkol.</span> <span class="verse"><a name="27">27</a>Po dvou podobně kruzích zlatých udělal u něho, pod korunou ve dvou úhlech jeho, po dvou stranách jeho, skrze něž by provlačováni byli sochorové, aby nošen byl na nich.</span> <span class="verse"><a name="28">28</a>A zdělal ty sochory z dříví setim, a obložil je zlatem.</span> <span class="verse"><a name="29">29</a>Nadělal také oleje pomazání svatého, a kadidla z vonných věcí, čistého, dílem apatykářským.</span> </p></div</div></div></body></html>