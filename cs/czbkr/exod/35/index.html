<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 35</strong></div><p><span class="verse"><a name="1">1</a>Tedy svolal Mojžíš všecko shromáždění synů Izraelských, a řekl jim: Tato jsou slova, kteráž přikázal vám Hospodin, abyste je činili.</span> <span class="verse"><a name="2">2</a>Šest dní děláno bude dílo, ale v sedmý den mějte svátek, sobotu odpočinutí Hospodinova. Kdo by dělal v něm dílo, umře.</span> <span class="verse"><a name="3">3</a>Nezanítíte ohně nikdež v příbytcích svých v den sobotní.</span> <span class="verse"><a name="4">4</a>Mluvil také Mojžíš ke všemu shromáždění synů Izraelských takto: Toto jest slovo, kteréž přikázal Hospodin, řka:</span> <span class="verse"><a name="5">5</a>Sebeřte z sebe obět pozdvižení Hospodinu. Každý, kdož jest ochotný v srdci svém, přinese tu obět Hospodinu: Zlato, stříbro a měď,</span> <span class="verse"><a name="6">6</a>A postavec modrý, a šarlat, a červec dvakrát barvený, a bílé hedbáví, a kozí srsti;</span> <span class="verse"><a name="7">7</a>Též kůže skopců na červeno barvené, a kůže jezevčí, a dříví setim,</span> <span class="verse"><a name="8">8</a>A olej k svícení a vonné věci na olej ku pomazání a pro kadění vonné,</span> <span class="verse"><a name="9">9</a>A kamení onychinové, a jiné kamení k vsazování do náramenníku a náprsníku.</span> <span class="verse"><a name="10">10</a>A všickni, kdož jsou vtipní mezi vámi, přijdou a dělati budou, cožkoli přikázal Hospodin:</span> <span class="verse"><a name="11">11</a>Příbytek, stánek jeho i přikrytí jeho a háky jeho, dsky jeho, svlaky jeho, sloupy jeho i podstavky jeho;</span> <span class="verse"><a name="12">12</a>Truhlu s sochory jejími, slitovnici a oponu zastření;</span> <span class="verse"><a name="13">13</a>Stůl i sochory k němu se všemi nádobami jeho, i chléb předložení;</span> <span class="verse"><a name="14">14</a>A svícen k svícení s nádobami jeho i lampy jeho, a olej k svícení;</span> <span class="verse"><a name="15">15</a>Též oltář pro kadění a sochory jeho, i olej pomazání a kadidlo z vonných věcí, i zastření dveří v příbytku;</span> <span class="verse"><a name="16">16</a>Oltář k zápalu a rošt jeho měděný a sochory jeho, i všecka nádobí jeho, i umyvadlo s podstavkem jeho;</span> <span class="verse"><a name="17">17</a>Koltry očkovaté k síni, sloupy její a podstavky její, i zastření brány do síně;</span> <span class="verse"><a name="18">18</a>Kolíky k příbytku, a kolíky síně s provázky jejich;</span> <span class="verse"><a name="19">19</a>Roucha k službě, k přisluhování v svatyni, i roucho svaté Arona kněze, i roucho synů jeho k konání úřadu kněžského.</span> <span class="verse"><a name="20">20</a>Vyšlo tedy všecko shromáždění synů Izraelských od tváři Mojžíšovy,</span> <span class="verse"><a name="21">21</a>A přišli, každý muž, kteréhož ponuklo srdce jeho, a každý, v němž duch jeho byl dobrovolný, a přinesli obět pozdvižení Hospodinu, k dílu stánku úmluvy a ke vší službě jeho, i k rouchu svatému.</span> <span class="verse"><a name="22">22</a>Přicházeli muži i ženy, každý, kdož byl ochotný v srdci, a přinášeli spinadla, a náušnice, a prsteny, a záponky z pravých rukou, všelijaké nádobí zlaté, a kdožkoli obětoval obět zlata Hospodinu.</span> <span class="verse"><a name="23">23</a>Každý, kdož měl postavec modrý a šarlat, a červec dvakrát barvený, a bílé hedbáví a kozí srsti, a kůže skopců na červeno barvené, a kůže jezevčí, přinesl to.</span> <span class="verse"><a name="24">24</a>Kdokoli obětoval obět stříbra a mědi, přinášeli to za obět pozdvižení Hospodinu; každý také, kdo měl dříví setim, ke všelikému dílu služebnosti, přinášeli je.</span> <span class="verse"><a name="25">25</a>Ano i všecky ženy vtipné rukama svýma předly, a přinesly, co napředly, postavec modrý a šarlat, a červec dvakrát barvený a bílé hedbáví.</span> <span class="verse"><a name="26">26</a>Všecky pak ženy, kterýchž ponuklo srdce jejich, aby předly uměle, předly srsti kozí.</span> <span class="verse"><a name="27">27</a>Knížata pak přinášeli kamení onychinové, a jiné kamení k vsazování do náramenníku a náprsníku,</span> <span class="verse"><a name="28">28</a>Též vonné věci a olej k svícení, a k oleji pomazání, a k vonnému kadidlu.</span> <span class="verse"><a name="29">29</a>Každý muž i žena, v nichž ochotné srdce jejich bylo k tomu, aby přinášeli potřeby ke všelikému dílu, kteréž byl přikázal dělati Hospodin skrze Mojžíše, přinášeli synové Izraelští obět dobrovolnou Hospodinu.</span> <span class="verse"><a name="30">30</a>Tedy řekl Mojžíš synům Izraelským: Pohleďte, povolal ze jména Hospodin Bezeleele, syna Uri, syna Hur, z pokolení Judova.</span> <span class="verse"><a name="31">31</a>A naplnil ho duchem Božím, moudrostí, rozumností i uměním všelijakého řemesla,</span> <span class="verse"><a name="32">32</a>Aby vtipně smysliti uměl, jak by se co dělati mělo na zlatu a stříbru a mědi,</span> <span class="verse"><a name="33">33</a>I v řemeslném strojení kamenů k vsazování, i v díle od dřeva, aby dělal všelijakým řemeslem vtipným.</span> <span class="verse"><a name="34">34</a>Dal nadto v srdce jeho i to, aby učiti mohl on i Aholiab, syn Achisamechův z pokolení Dan.</span> <span class="verse"><a name="35">35</a>Naplnil je moudrostí srdce, aby dělali všelijaké dílo tesařské a řemeslné, i krumpéřské a vytkávané z postavce modrého a šarlatu, a červce dvakrát barveného, a bílého hedbáví, a aby dělali všelijaké dílo a vymýšleli vtipné věci.</span> </p></div</div></div></body></html>