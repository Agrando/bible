<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 6</strong></div><p><span class="verse"><a name="1">1</a>Odpověděl Hospodin Mojžíšovi: Nyní uzříš, co učiním Faraonovi; nebo v ruce silné propustí je, a v ruce mocné vyžene je z země své.</span> <span class="verse"><a name="2">2</a>Mluvil ještě Bůh k Mojžíšovi a řekl jemu: Já jsem Hospodin.</span> <span class="verse"><a name="3">3</a>Ukázalť jsem se zajisté Abrahamovi, Izákovi a Jákobovi v tom, že jsem Bůh silný všemohoucí; ale v jménu svém, Hospodin, nejsem poznán od nich.</span> <span class="verse"><a name="4">4</a>K tomu utvrdil jsem smlouvu svou s nimi, že jim dám zemi Kananejskou, zemi putování jejich, v níž pohostinu byli.</span> <span class="verse"><a name="5">5</a>Nad to, já slyšel jsem křik synů Izraelských, kteréž Egyptští v službu podrobují, a rozpomenul jsem se na smlouvu svou.</span> <span class="verse"><a name="6">6</a>Protož pověz synům Izraelským: Já jsem Hospodin, a vyvedu vás z robot Egyptských, a vytrhnu vás z služby jejich, a vysvobodím vás v ruce vztažené a skrze soudy veliké.</span> <span class="verse"><a name="7">7</a>A vezmu vás sobě za lid, a budu vám za Boha; a zvíte, že jsem Hospodin Bůh váš, vysvobozující vás z robot Egyptských.</span> <span class="verse"><a name="8">8</a>Uvedu vás také do země, o níž jsem, zdvihna ruku svou, přisáhl, že ji dám Abrahamovi, Izákovi a Jákobovi; a dám ji vám v dědictví; Já Hospodin.</span> <span class="verse"><a name="9">9</a>I mluvil tak Mojžíš synům Izraelským; ale neslyšeli Mojžíše pro úzkost ducha a službu přetěžkou.</span> <span class="verse"><a name="10">10</a>Protož mluvil Hospodin Mojžíšovi, řka:</span> <span class="verse"><a name="11">11</a>Vejdi, mluv Faraonovi králi Egyptskému, ať propustí syny Izraelské z země své.</span> <span class="verse"><a name="12">12</a>I mluvil Mojžíš před Hospodinem, řka: Hle, synové Izraelští neposlechli mne, kterakž tedy poslechne mne Farao, a já jsem zpozdilý v řeči?</span> <span class="verse"><a name="13">13</a>I mluvil Hospodin Mojžíšovi a Aronovi, a přikázaní dal jim k synům Izraelským a k Faraonovi králi Egyptskému, aby vyvedli syny Izraelské z země Egyptské.</span> <span class="verse"><a name="14">14</a>Tito jsou přední v čeledech otců svých. Synové Rubenovi, prvorozeného Izraelova: Enoch, Fallu, Ezron a Charmi. Ty jsou čeledi Rubenovy.</span> <span class="verse"><a name="15">15</a>Synové pak Simeonovi: Jamuel, Jamin, Ahod, Jachin, Sohar a Saul, syn Kananejské. Ty jsou čeledi Simeonovy.</span> <span class="verse"><a name="16">16</a>A tato jsou jména synů Léví v rodech jejich: Gerson, Kahat a Merari. Let pak života Léví bylo sto třidceti a sedm let.</span> <span class="verse"><a name="17">17</a>Synové Gerson: Lebni a Semei po čeledech svých.</span> <span class="verse"><a name="18">18</a>A synové Kahat: Amram, Izar, Hebron a Uziel. Let pak života Kahat bylo sto třidceti a tři léta.</span> <span class="verse"><a name="19">19</a>A synové Merari: Moholi a Musi. Ty jsou čeledi Léví v rodech svých.</span> <span class="verse"><a name="20">20</a>Pojal pak Amram ženu Jochebed, tetu svou, sobě za manželku, kterážto porodila mu Arona a Mojžíše. A let života Amramova bylo sto třidceti a sedm let.</span> <span class="verse"><a name="21">21</a>Synové také Izarovi: Chore, Nefega Zechri.</span> <span class="verse"><a name="22">22</a>A synové Uzielovi: Mizael, Elzafan a Sethri.</span> <span class="verse"><a name="23">23</a>Pojal pak Aron Alžbětu, dceru Aminadabovu, sestru Názonovu, sobě za manželku; kterážto porodila jemu Nádaba, Abiu, Eleazara a Itamara.</span> <span class="verse"><a name="24">24</a>Synové pak Chore: Asser, Elkana a Abiazaf. Ty jsou čeledi Choritských.</span> <span class="verse"><a name="25">25</a>Eleazar pak syn Aronův vzal jednu ze dcer Putielových sobě za manželku; kteráž mu porodila Fínesa. Ti jsou přední z otců Levítských po čeledech svých.</span> <span class="verse"><a name="26">26</a>To jest ten Aron a Mojžíš, jimž řekl Hospodin: Vyveďte syny Izraelské z země Egyptské po houfích jejich.</span> <span class="verse"><a name="27">27</a>Tito jsou, kteříž mluvili Faraonovi, králi Egyptskému, aby vyvedli syny Izraelské z Egypta; toť jest ten Mojžíš a Aron.</span> <span class="verse"><a name="28">28</a>Stalo se pak, když mluvil Hospodin k Mojžíšovi v zemi Egyptské,</span> <span class="verse"><a name="29">29</a>Že mu řekl takto: Já Hospodin; mluv k Faraonovi, králi Egyptskému, všecko, což já mluvím tobě.</span> <span class="verse"><a name="30">30</a>A řekl Mojžíš před Hospodinem: Aj, já jsem zpozdilý v řeči, kterakž tedy poslouchati mne bude Farao?</span> </p></div</div></div></body></html>