<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 40</strong></div><p><span class="verse"><a name="1">1</a>Potom mluvil Hospodin k Mojžíšovi, řka:</span> <span class="verse"><a name="2">2</a>V den měsíce prvního, prvního dne téhož měsíce vyzdvihneš příbytek, stánek úmluvy.</span> <span class="verse"><a name="3">3</a>A postavíš tam truhlu svědectví a zastřeš ji oponou.</span> <span class="verse"><a name="4">4</a>Vneseš i stůl a zřídíš řád jeho, vneseš také svícen a rozsvítíš lampy jeho.</span> <span class="verse"><a name="5">5</a>Postavíš též oltář zlatý pro kadění naproti truhle svědectví, a zavěsíš zastření ve dveřích příbytku.</span> <span class="verse"><a name="6">6</a>Potom postavíš oltář k zápalům přede dveřmi příbytku stánku úmluvy.</span> <span class="verse"><a name="7">7</a>Postavíš také umyvadlo mezi stánkem úmluvy a mezi oltářem, do něhož naleješ vody.</span> <span class="verse"><a name="8">8</a>Naposledy vyzdvihneš síň vůkol a zavěsíš zastření brány síně.</span> <span class="verse"><a name="9">9</a>Tedy vezmeš olej pomazání a pomažeš příbytku a všech věcí, kteréž v něm jsou, a posvětíš ho i všech nádob jeho, a bude svatý.</span> <span class="verse"><a name="10">10</a>Pomažeš i oltáře zápalu a všech nádob jeho a posvětíš oltáře, a budeť oltář svatý.</span> <span class="verse"><a name="11">11</a>Pomažeš také umyvadla a podstavku jeho, a posvětíš ho.</span> <span class="verse"><a name="12">12</a>A přistoupiti kážeš Aronovi i synům jeho ke dveřím stánku svědectví, a umyješ je vodou.</span> <span class="verse"><a name="13">13</a>A oblečeš Arona v roucha svatá a pomažeš ho a posvětíš ho, aby úřad kněžský konal přede mnou.</span> <span class="verse"><a name="14">14</a>Synům také jeho přistoupiti kážeš, a zobláčíš je v sukně.</span> <span class="verse"><a name="15">15</a>A pomažeš jich, tak jako jsi pomazal otce jejich, aby úřad kněžský konali přede mnou, aby jim bylo pomazání jejich toto k kněžství věčnému po rodech jejich.</span> <span class="verse"><a name="16">16</a>I učinil Mojžíš tak. Všecko, jakž mu rozkázal Hospodin, tak učinil.</span> <span class="verse"><a name="17">17</a>I stalo se měsíce prvního léta druhého, prvního dne měsíce, že vyzdvižen jest příbytek.</span> <span class="verse"><a name="18">18</a>Mojžíš tedy vyzdvihl příbytek a podložil podstavky jeho a postavil dsky jeho, a provlékl svlaky jeho, a vyzdvihl sloupy jeho.</span> <span class="verse"><a name="19">19</a>Potom postavil stánek v příbytku a dal přikrytí stánku svrchu na něj, jakož mu byl přikázal Hospodin.</span> <span class="verse"><a name="20">20</a>A vzav svědectví, vložil je do truhly, uvlékl také sochory k truhle a dal slitovnici svrchu na truhlu.</span> <span class="verse"><a name="21">21</a>I vnesl truhlu do příbytku a zavěsil oponu zastření, a zastřel truhlu svědectví, jakož byl přikázal Hospodin Mojžíšovi.</span> <span class="verse"><a name="22">22</a>Postavil i stůl v stánku úmluvy k straně příbytku půlnoční, vně před oponou.</span> <span class="verse"><a name="23">23</a>A zřídil na něm zpořádaní chlebů před Hospodinem, jakž přikázal Hospodin Mojžíšovi.</span> <span class="verse"><a name="24">24</a>A postavil svícen v stánku úmluvy naproti stolu, v straně příbytku ku poledni.</span> <span class="verse"><a name="25">25</a>A rozsvítil lampy před Hospodinem, jakož přikázal Hospodin Mojžíšovi.</span> <span class="verse"><a name="26">26</a>Postavil také oltář zlatý v stánku úmluvy před oponou,</span> <span class="verse"><a name="27">27</a>A kadil na něm kadidlem vonným, jakž přikázal Hospodin Mojžíšovi.</span> <span class="verse"><a name="28">28</a>Zavěsil také zastření dveří příbytku.</span> <span class="verse"><a name="29">29</a>A oltář zápalu postavil ke dveřům příbytku stánku úmluvy, a obětoval na něm oběti zápalné a suché, jakož přikázal Hospodin Mojžíšovi.</span> <span class="verse"><a name="30">30</a>A postavil umyvadlo mezi stánkem úmluvy a mezi oltářem, do něhož nalil vody k umývání.</span> <span class="verse"><a name="31">31</a>A umýval z něho Mojžíš, Aron a synové jeho ruce své i nohy své.</span> <span class="verse"><a name="32">32</a>Když vcházeli do stánku úmluvy, a když přistupovali k oltáři, umývali se, jakož přikázal Hospodin Mojžíšovi.</span> <span class="verse"><a name="33">33</a>Naposledy vyzdvihl síň vůkol příbytku a oltáře, a zavěsil zastření brány síně. A tak dokonal Mojžíš dílo to.</span> <span class="verse"><a name="34">34</a>Tedy přikryl oblak stánek úmluvy, a sláva Hospodinova naplnila příbytek.</span> <span class="verse"><a name="35">35</a>A nemohl Mojžíš vjíti do stánku úmluvy; nebo byl nad ním oblak, a sláva Hospodinova naplnila příbytek.</span> <span class="verse"><a name="36">36</a>Když pak odnášel se oblak s příbytku, brali se synové Izraelští po všech taženích svých.</span> <span class="verse"><a name="37">37</a>Pakli se neodnášel oblak, nehýbali se až do dne, v němž se zdvihl.</span> <span class="verse"><a name="38">38</a>A byl oblak Hospodinův nad příbytkem ve dne, a oheň býval v noci na něm, před očima všeho domu Izraelského ve všech taženích jejich.</span> </p></div</div></div></body></html>