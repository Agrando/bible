<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 26</strong></div><p><span class="verse"><a name="1">1</a>Příbytek pak uděláš z desíti čalounů, kteříž budou z bílého hedbáví soukaného, a z postavce modrého, a z šarlatu, a z červce dvakrát barveného; a cherubíny dílem řemeslným uděláš.</span> <span class="verse"><a name="2">2</a>Dlouhost čalounu jednoho osm a dvadceti loket, a širokost čalounu jednoho čtyři lokty; míra jedna bude všech čalounů.</span> <span class="verse"><a name="3">3</a>Pět čalounů spolu spojeno bude jeden s druhým, a pět druhých čalounů též spolu spojeno bude jeden s druhým.</span> <span class="verse"><a name="4">4</a>A naděláš i ok z hedbáví modrého po kraji čalounu jednoho na konci, kde se má spojovati s druhým; a tolikéž uděláš na kraji čalounu druhého na konci v spojení druhém.</span> <span class="verse"><a name="5">5</a>Padesáte ok uděláš na čalounu jednom, a padesáte ok uděláš po kraji čalounu, kterýmž má připojen býti k druhému; oko jedno proti druhému aby bylo.</span> <span class="verse"><a name="6">6</a>Uděláš také padesáte haklíků zlatých a spojíš čalouny jeden s druhým haklíky těmi; a tak bude příbytek jeden.</span> <span class="verse"><a name="7">7</a>Nadto uděláš houní z srstí kozích na stánek k přistírání příbytku po vrchu; jedenácte takových houní uděláš.</span> <span class="verse"><a name="8">8</a>Dlouhost houně jedné třidceti loktů, a širokost houně jedné čtyř loktů; jednostejná míra těch jedenácti houní bude.</span> <span class="verse"><a name="9">9</a>A spojíš pět houní obzvláštně, a šest houní opět obzvláštně, a přehneš na dvé houni šestou napřed v čele stánku.</span> <span class="verse"><a name="10">10</a>Uděláš pak padesáte ok po kraji houně jedné na konci, kdež se spojovati má, a padesáte ok po kraji houně k spojení druhému.</span> <span class="verse"><a name="11">11</a>Uděláš také haklíků měděných padesát, kteréž vepneš do ok, a spojíš stánek, aby byl jedno.</span> <span class="verse"><a name="12">12</a>Co pak zbývá houní po přikrytí stánku, totiž půl houně přesahující, převisne při zadní straně příbytku.</span> <span class="verse"><a name="13">13</a>A loket s jedné a loket s druhé strany, zbývající na dýl z houní stánku, převisne po stranách příbytku sem i tam, aby jej přikrýval.</span> <span class="verse"><a name="14">14</a>Uděláš také přikrytí na stánek z koží skopových na červeno barvených, přikrytí také z koží jezevčích svrchu.</span> <span class="verse"><a name="15">15</a>Naděláš k příbytku i desk stojatých z dříví setim.</span> <span class="verse"><a name="16">16</a>Desíti loktů dlouhost dsky, a půl druhého lokte širokost dsky jedné.</span> <span class="verse"><a name="17">17</a>Dva čepy dska jedna míti bude, podobně jako stupně u schodu zpořádané, jeden proti druhému; tak uděláš u všech desk příbytku.</span> <span class="verse"><a name="18">18</a>Zděláš pak desky k příbytku, dvadceti desk k straně polední, k větru polednímu.</span> <span class="verse"><a name="19">19</a>(A čtyřidceti podstavků stříbrných uděláš pod dvadceti desk; dva podstavky pod jednu dsku ke dvěma čepům jejím, a dva podstavky pod dsku druhou pro dva čepy její.)</span> <span class="verse"><a name="20">20</a>Na druhé pak straně příbytku k straně půlnoční dvadceti desk,</span> <span class="verse"><a name="21">21</a>A čtyřidceti podstavků jejich stříbrných; dva podstavky pod jednu dsku a dva podstavky pod dsku druhou.</span> <span class="verse"><a name="22">22</a>Na straně také příbytku k západu šest uděláš desk.</span> <span class="verse"><a name="23">23</a>A dvě dsky uděláš v obou dvou úhlech příbytku;</span> <span class="verse"><a name="24">24</a>Kteréž budou spojené pozpodu, a tolikéž spojené svrchu k jednomu kruhu; tak bude při dvou těch, ve dvou úhlech budou.</span> <span class="verse"><a name="25">25</a>A tak bude osm desk, a podstavkové jejich stříbrní, šestnácte podstavků; dva podstavkové pod dskou jednou a dva podstavkové pod dskou druhou.</span> <span class="verse"><a name="26">26</a>Naděláš také svlaků z dříví setim. Pět jich bude dskám k straně příbytku jedné,</span> <span class="verse"><a name="27">27</a>A pět svlaků dskám při straně příbytku druhé, a pět svlaků dskám k straně západní příbytku dosahující k oběma úhlům.</span> <span class="verse"><a name="28">28</a>Ale prostřední svlak u prostřed desk provleče se od jednoho konce k druhému.</span> <span class="verse"><a name="29">29</a>Ty pak dsky obložíš zlatem, a kruhy k nim uděláš zlaté, do nichž by svlakové byli uvlačováni; a obložíš i svlaky zlatem.</span> <span class="verse"><a name="30">30</a>A tak vyzdvihneš příbytek podlé způsobu toho, kterýž tobě ukázán na hoře.</span> <span class="verse"><a name="31">31</a>Uděláš i oponu z postavce modrého, a z šarlatu, a z červce dvakrát barveného, a z bílého hedbáví soukaného; dílem řemeslným uděláš ji s cherubíny.</span> <span class="verse"><a name="32">32</a>A zavěsíš ji na čtyřech sloupích z dříví setim, obložených zlatem, (hákové jejich zlatí), na čtyřech podstavcích stříbrných.</span> <span class="verse"><a name="33">33</a>A dáš oponu na háky, a vneseš vnitř za oponu truhlu svědectví; a oddělovati vám bude ta opona svatyni od svatyně svatých.</span> <span class="verse"><a name="34">34</a>Položíš také slitovnici na truhlu svědectví v svatyni svatých.</span> <span class="verse"><a name="35">35</a>A postavíš stůl vně před oponou, svícen pak naproti stolu v straně příbytku polední, a stůl dáš na stranu půlnoční.</span> <span class="verse"><a name="36">36</a>A uděláš zastření dveří stánku z postavce modrého a z šarlatu, a z červce dvakrát barveného, a z bílého hedbáví přesukovaného, dílem vyšívaným.</span> <span class="verse"><a name="37">37</a>K zastření pak tomu uděláš pět sloupů z dříví setim, kteréž obložíš zlatem, a hákové jejich zlatí; a sleješ k nim pět podstavků měděných.</span> </p></div</div></div></body></html>