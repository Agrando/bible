<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 25</strong></div><p><span class="verse"><a name="1">1</a>I mluvil Hospodin k Mojžíšovi, řka:</span> <span class="verse"><a name="2">2</a>Mluv k synům Izraelským, ať mi vybírají obět vzhůru pozdvižení. Od každého člověka, kterýž by ji z srdce dobrovolně dal, přijměte takovou obět mou.</span> <span class="verse"><a name="3">3</a>Tatoť pak jest obět pozdvižení, kterouž budete bráti od nich: Zlato, a stříbro, a měď,</span> <span class="verse"><a name="4">4</a>Postavec modrý, šarlat, a červec dvakrát barvený, bílé hedbáví a srsti kozí;</span> <span class="verse"><a name="5">5</a>Též kůže skopcové na červeno barvené, a kůže jezevčí, a dříví setim,</span> <span class="verse"><a name="6">6</a>Olej k svícení, vonné věci na olej ku pomazování, a pro kadění vonné věci;</span> <span class="verse"><a name="7">7</a>Kamení onychinové, a jiné kamení k vsazování do náramníku a náprsníku.</span> <span class="verse"><a name="8">8</a>I udělajíť mi svatyni, abych bydlil uprostřed nich.</span> <span class="verse"><a name="9">9</a>Vedlé všeho, jakž já ukazuji tobě podobenství stánku a podobenství všech nádob jeho, tak uděláte.</span> <span class="verse"><a name="10">10</a>Udělají také truhlu z dříví setim. Půl třetího lokte bude dlouhost její, půl druhého lokte širokost její, půl druhého také lokte vysokost její.</span> <span class="verse"><a name="11">11</a>A obložíš ji zlatem čistým, vnitř i zevnitř obložíš ji; a uděláš nad ní vůkol korunu zlatou.</span> <span class="verse"><a name="12">12</a>Sliješ k ní také čtyři kruhy zlaté, kteréž přiděláš ke čtyřem úhlům jejím, dva totiž kruhy po jedné straně její, a dva kruhy po druhé straně její.</span> <span class="verse"><a name="13">13</a>Uděláš k tomu i sochory z dříví setim, a obložíš je zlatem.</span> <span class="verse"><a name="14">14</a>I uvlečeš sochory do kruhů po stranách té truhly, aby na nich nošena byla truhla.</span> <span class="verse"><a name="15">15</a>V kruzích té truhly budou bývati sochorové; nebudou vytahováni z nich.</span> <span class="verse"><a name="16">16</a>A dáš do truhly svědectví, kteréž dám tobě.</span> <span class="verse"><a name="17">17</a>Uděláš i slitovnici z zlata čistého. Půl třetího lokte bude dlouhost její, půl druhého pak lokte širokost její.</span> <span class="verse"><a name="18">18</a>Uděláš také dva cherubíny zlaté, z taženého zlata uděláš je na dvou koncích slitovnice.</span> <span class="verse"><a name="19">19</a>Uděláš pak cherubína jednoho na jednom konci, a cherubína druhého na druhém konci; na slitovnici uděláte cherubíny na obou koncích jejích.</span> <span class="verse"><a name="20">20</a>A budou míti cherubínové křídla vztažená svrchu, zastírajíce křídly svými slitovnici, a tváři jejich obráceny budou jednoho k druhému; k slitovnici budou tváři cherubínů.</span> <span class="verse"><a name="21">21</a>Dáš pak slitovnici svrchu na truhlu, a do truhly vložíš svědectví, kteréž dám tobě.</span> <span class="verse"><a name="22">22</a>A tam budu přicházeti k tobě, a s tebou z té slitovnice, z prostředku dvou cherubínů, kteříž jsou nad truhlou svědectví, mluviti o všecko, cožť bych poroučeti chtěl k synům Izraelským.</span> <span class="verse"><a name="23">23</a>Uděláš také stůl z dříví setim. Dvou loket bude dlouhost jeho, a na loket širokost jeho, půl druhého pak lokte vysokost jeho.</span> <span class="verse"><a name="24">24</a>A obložíš jej zlatem čistým, a uděláš mu okolek zlatý vůkol.</span> <span class="verse"><a name="25">25</a>Uděláš také okolo něho lištu čtyř prstů zšíří; a okolek zlatý uděláš okolo té lišty.</span> <span class="verse"><a name="26">26</a>Uděláš u něho i čtyři kruhy zlaté, kteréž vpustíš do čtyř úhlů, kteříž jsou ve čtyřech nohách jeho.</span> <span class="verse"><a name="27">27</a>Pod tou lištou budou kruhové, skrze něž provlačováni budou sochorové k nošení stolu.</span> <span class="verse"><a name="28">28</a>Ty pak sochory uděláš z dříví setim, a obložíš je zlatem; i bude stůl nošen na nich.</span> <span class="verse"><a name="29">29</a>Uděláš také misy jeho, a lžice jeho, a přikryvadla jeho, a koflíky jeho, k přikrývání; z čistého zlata naděláš toho.</span> <span class="verse"><a name="30">30</a>A klásti budeš na ten stůl chleby předložení před tvář mou ustavičně.</span> <span class="verse"><a name="31">31</a>Uděláš také svícen z zlata čistého, z taženého zlata ať jest ten svícen; sloupec jeho i prutové jeho, misky jeho a koule jeho, i květové jeho z něho budou.</span> <span class="verse"><a name="32">32</a>A šest prutů vycházeti bude z boků jeho, tři prutové svícnu s jedné strany jeho,a tři prutové s druhé strany jeho.</span> <span class="verse"><a name="33">33</a>Tři misky udělané na způsob pecky mandlové ať jsou na prutu jednom, a koule a květ, a tři misky udělané na způsob pecky mandlové na prutu druhém, a koule a květ; takž i na jiných šesti prutech z svícnu vycházejících.</span> <span class="verse"><a name="34">34</a>Na svícnu také budou čtyři misky udělané na způsob mandlové pecky, a koule jeho, i květové jeho.</span> <span class="verse"><a name="35">35</a>A bude koule pode dvěma pruty z něho, koule též pod druhými dvěma pruty z něho, koule opět pod jinými dvěma pruty z něho; a tak pod šesti pruty vycházejícími z svícna.</span> <span class="verse"><a name="36">36</a>Koule jejich i prutové jejich z něho budou; všecko to z cela kované z zlata čistého.</span> <span class="verse"><a name="37">37</a>Uděláš i sedm lamp na něj; a bude je rozsvěcovati kněz, aby svítily po stranách jeho.</span> <span class="verse"><a name="38">38</a>I utěradla jeho, i nádoby k oharkům jeho z zlata čistého.</span> <span class="verse"><a name="39">39</a>Z centnéře zlata čistého uděláno bude to se vším tím nádobím.</span> <span class="verse"><a name="40">40</a>Hlediž pak, abys udělal podlé podobenství toho, kteréž tobě ukázáno jest na hoře.</span> </p></div</div></div></body></html>