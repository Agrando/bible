<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 1</strong></div><p><span class="verse"><a name="1">1</a>Tato jsou pak jména synů Izraelských, kteříž vešli do Egypta s Jákobem; každý s čeledí svou přišel:</span> <span class="verse"><a name="2">2</a>Ruben, Simeon, Léví a Juda;</span> <span class="verse"><a name="3">3</a>Izachar, Zabulon a Beniamin;</span> <span class="verse"><a name="4">4</a>Dan a Neftalím, Gád a Asser.</span> <span class="verse"><a name="5">5</a>A bylo všech osob pošlých z bedr Jákobových sedmdesáte duší; Jozef pak byl v Egyptě.</span> <span class="verse"><a name="6">6</a>I umřel Jozef a všickni bratří jeho, a všecken ten rod.</span> <span class="verse"><a name="7">7</a>Synové pak Izraelští rozmnožili se a rodili se v hojnosti; a rozhojňovali se, i zsilili se náramně velmi, a naplněna jest jimi země.</span> <span class="verse"><a name="8">8</a>V tom povstal král nový v Egyptě, kterýž neznal Jozefa.</span> <span class="verse"><a name="9">9</a>Ten řekl lidu svému: Aj, lid synů Izraelských jest mnohý a silnější nad nás.</span> <span class="verse"><a name="10">10</a>Nuže, opatrně sobě počínejme před ním, aby se nerozmohl; a když by přišla válka, aby se nepřipojil i on k nepřátelům našim, a nebojoval proti nám, a nevyšel z země.</span> <span class="verse"><a name="11">11</a>Protož ustanovili nad ním úředníky, kteříž by plat vybírali, aby je trápili břemeny svými. I vystavěl lid Izraelský Faraonovi města skladů, Fiton a Ramesses.</span> <span class="verse"><a name="12">12</a>Ale čím více trápili jej, tím více rostl a tím se více rozmáhal. I vzali sobě syny Izraelské v ošklivost.</span> <span class="verse"><a name="13">13</a>A tak podrobovali Egyptští syny Izraelské v službu těžkou.</span> <span class="verse"><a name="14">14</a>A k hořkosti přivodili život jejich robotami těžkými, v hlině a cihlách a ve všelijakém díle na poli, mimo všelikou potřebu svou, k níž práce jejich užívali nenáležitě a bez lítosti.</span> <span class="verse"><a name="15">15</a>I poručil král Egyptský babám Hebrejským, z nichž jedna sloula Sefora a druhá Fua,</span> <span class="verse"><a name="16">16</a>A řekl: Když budete pomáhati ženám Hebrejským při porodu, a uzříte, že již rodí, byl-li by syn, zabíte ho, pakli dcera, tedy ať jest živa.</span> <span class="verse"><a name="17">17</a>Bály se pak ty baby Boha, a nečinily tak, jakž jim poručil král Egyptský, ale živých nechávaly pacholíků.</span> <span class="verse"><a name="18">18</a>Povolav tedy bab král Egyptský, mluvil jim: Proč jste to učinily, že jste živé zachovaly pacholíky?</span> <span class="verse"><a name="19">19</a>I odpověděly baby Faraonovi: Nejsou ženy Hebrejské jako ženy Egyptské; nebo ony jsou silnějšího přirození. Dříve než přijde k nim baba, ony porodí.</span> <span class="verse"><a name="20">20</a>I učinil dobře Bůh těm babám. A rozmnožen jest lid, a zsilili se velmi.</span> <span class="verse"><a name="21">21</a>Stalo se pak proto, že se bály baby ty Boha, vzdělal jim domy.</span> <span class="verse"><a name="22">22</a>I přikázal Farao všemu lidu svému, řka: Každého syna, kterýž se narodí, do řeky uvrzte; každé pak dcery nechte živé.</span> </p></div</div></div></body></html>