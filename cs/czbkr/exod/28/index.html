<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 28</strong></div><p><span class="verse"><a name="1">1</a>Ty pak přijmi k sobě Arona bratra svého s syny jeho z prostředku synů Izraelských, aby úřad kněžský konali přede mnou: Aron, Nádab, Abiu, Eleazar a Itamar, synové Aronovi.</span> <span class="verse"><a name="2">2</a>A uděláš roucha svatá Aronovi bratru svému k slávě a k ozdobě.</span> <span class="verse"><a name="3">3</a>Ty také mluviti budeš se všechněmi umělými řemeslníky, kteréž jsem naplnil duchem moudrosti, aby dělali roucha Aronovi ku posvěcení jeho, v nichž by úřad kněžský konal přede mnou.</span> <span class="verse"><a name="4">4</a>Tato pak jsou roucha, kteráž udělají, náprsník, náramenník, plášť a sukni s oky, čepici a pás. Takové šaty svaté udělají Aronovi bratru tvému a synům jeho, aby úřad kněžský konali přede mnou.</span> <span class="verse"><a name="5">5</a>A vezmou řemeslníci zlato a modrý postavec, a šarlat a červec dvakrát barvený a kment.</span> <span class="verse"><a name="6">6</a>Udělají pak náramenník z zlata, z postavce modrého a šarlatu, z červce dvakrát barveného a hedbáví bílého, přesukovaného dílem řemeslným.</span> <span class="verse"><a name="7">7</a>Dva vrchní kraje spojená míti bude na dvou koncích svých, a tak se spolu držeti bude.</span> <span class="verse"><a name="8">8</a>Přepásaní pak přes ten náramenník, kteréž na něm bude, podobné bude dílu jeho; z týchž věcí bude, totiž z zlata, z postavce modrého a z šarlatu, a z červce dvakrát barveného, a z hedbáví bílého přesukovaného.</span> <span class="verse"><a name="9">9</a>Vezmeš také dva kameny onychinové, a vyryješ na nich jména synů Izraelských.</span> <span class="verse"><a name="10">10</a>Šest jmen jejich na kameni jednom, a jmen šest ostatních na kameni druhém, podlé pořádku narození jejich.</span> <span class="verse"><a name="11">11</a>Dílem řemeslníka, kterýž řeže na kameni, a kterýž vyrývá pečeti, vyryješ na těch dvou kameních jména synů Izraelských; do zlata je vsadíš.</span> <span class="verse"><a name="12">12</a>A položíš dva kameny ty na vrchních krajích náramenníku, kameny pro pamět na syny Izraelské; a nositi bude Aron jména jejich před Hospodinem na obou ramenách svých na památku.</span> <span class="verse"><a name="13">13</a>Uděláš i haklíky zlaté.</span> <span class="verse"><a name="14">14</a>A dva řetízky z zlata čistého jednostejně uděláš dílem točeným, a zavěsíš řetízky ty stočené na ty haklíky.</span> <span class="verse"><a name="15">15</a>Uděláš také náprsník soudu dílem řemeslným, takovým dílem, jako náramenník uděláš jej z zlata, z postavce modrého, z šarlatu, z červce dvakrát barveného, a z bílého hedbáví přesukovaného.</span> <span class="verse"><a name="16">16</a>Čtverhraný bude a dvojnásobní; pídi dlouhost, a pídi širokost jeho bude.</span> <span class="verse"><a name="17">17</a>A vysadíš jej všudy kamením drahým. Čtyřmi řady ať jest kamení, pořádkem tímto: Sardius, topazius a smaragdus v prvním řadu;</span> <span class="verse"><a name="18">18</a>V druhém pak zpořádaní karbunkulus, zafir a jaspis;</span> <span class="verse"><a name="19">19</a>A v řadu třetím linkurius, achates a ametyst;</span> <span class="verse"><a name="20">20</a>V čtvrtém řadu chryzolit, onychin a beryl. Vsazeni budou do zlata v svém pořádku.</span> <span class="verse"><a name="21">21</a>Těch pak kamenů s jmény synů Izraelských bude dvanácte, podlé jmen jejich, dílem řežících pečeti; jeden každý podlé jména svého, pro dvanáctero pokolení budou.</span> <span class="verse"><a name="22">22</a>Uděláš i k náprsníku řetízky jednostejné dílem točeným z zlata čistého.</span> <span class="verse"><a name="23">23</a>Uděláš také k náprsníku dva kroužky zlaté, a dáš je na dva kraje náprsníka.</span> <span class="verse"><a name="24">24</a>A prostrčíš dva řetízky zlaté skrze dva kroužky po krajích náprsníka.</span> <span class="verse"><a name="25">25</a>A druhé konce těch dvou řetízků připneš k haklíkům, a dáš na vrchní kraje náramenníka po předu.</span> <span class="verse"><a name="26">26</a>Uděláš i dva kroužky zlaté, kteréž dáš na dva kraje náprsníka, na tu obrubu jeho, kteráž jest po té straně k náramenníku do vnitřku.</span> <span class="verse"><a name="27">27</a>Uděláš ještě dva jiné kroužky zlaté, kteréž dáš na dvě strany náramenníka zespod po předu naproti spojení jeho, svrchu nad přepásaním náramenníka.</span> <span class="verse"><a name="28">28</a>Tak svíží náprsník ten, kroužky jeho s kroužky náramenníka, tkanicí z postavce modrého, aby byl nad přepásaním náramenníka, a neodevstával náprsník od náramenníka.</span> <span class="verse"><a name="29">29</a>I bude nositi Aron jména synů Izraelských na náprsníku soudu na srdci svém, když vcházeti bude do svatyně, na památku před Hospodinem ustavičně.</span> <span class="verse"><a name="30">30</a>Položíš pak do náprsníku soudu urim a thumim, aby bylo na srdci Aronově, když vcházeti bude před Hospodina; a nositi bude Aron soud synů Izraelských na srdci svém před Hospodinem vždycky.</span> <span class="verse"><a name="31">31</a>Uděláš také plášť pod náramenník, všecken z postavce modrého.</span> <span class="verse"><a name="32">32</a>A bude na vrchu v prostřed něho díra; okolek její všudy vůkol dílem tkaným, jako obojek u pancíře bude, aby se neroztrhl.</span> <span class="verse"><a name="33">33</a>Uděláš i na podolku jeho jablka zrnatá z hedbáví modrého, z šarlatu a z červce dvakrát barveného, na podolku jeho vůkol, a zvonečky zlaté mezi nimi vůkol.</span> <span class="verse"><a name="34">34</a>Zvonček zlatý a jablko zrnaté, opět za tím zvonček zlatý a jablko zrnaté na podolku pláště vůkol.</span> <span class="verse"><a name="35">35</a>A bude to míti na sobě Aron při službách, aby slyšán byl zvuk jeho, když vcházeti bude do svatyně před Hospodina, i když vycházeti bude, aby neumřel.</span> <span class="verse"><a name="36">36</a>Uděláš také plech z zlata čistého, a vyryješ na něm dílem vyrývajících pečeti: Svatost Hospodinu.</span> <span class="verse"><a name="37">37</a>Kterýž dáš na tkanici z modrého postavce, a bude na čepici; napřed na čepici bude.</span> <span class="verse"><a name="38">38</a>I bude nad čelem Aronovým, aby nesl Aron nepravosti posvěcených věcí, kterýchž by posvětili synové Izraelští při všech dařích posvěcených věcí svých; a bude nad čelem jeho vždycky, aby příjemné je činil před Hospodinem.</span> <span class="verse"><a name="39">39</a>Uděláš také sukni z hedbáví bílého vázanou s oky; uděláš i čepici z hedbáví bílého; pás také uděláš dílem krumpéřským.</span> <span class="verse"><a name="40">40</a>Synům také Aronovým zděláš sukně; pasy také jim uděláš a klobouky k slávě a k ozdobě.</span> <span class="verse"><a name="41">41</a>A oblečeš v ně Arona bratra svého a syny jeho s ním, a pomažeš jich, a naplníš ruce jejich, a posvětíš mi jich, aby úřad kněžský konali přede mnou.</span> <span class="verse"><a name="42">42</a>Nadělej jim i košilek lněných k zakrytí nahoty těla; od bedr až do stehen budou.</span> <span class="verse"><a name="43">43</a>A ať je na sobě mají Aron i synové, když vcházeti budou do stánku úmluvy, aneb když přistupovati budou k oltáři, aby sloužili v svatyni; a neponesou nepravosti, aniž zemrou. Řád tento bude věčný jemu i potomkům jeho po něm.</span> </p></div</div></div></body></html>