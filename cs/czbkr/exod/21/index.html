<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 21</strong></div><p><span class="verse"><a name="1">1</a>Tito jsou pak soudové, kteréž jim předložíš:</span> <span class="verse"><a name="2">2</a>Jestliže koupíš k službě Žida, šest let sloužiti bude, a sedmého odejde svobodný darmo.</span> <span class="verse"><a name="3">3</a>Přišel-li by sám toliko, sám také odejde; pakli měl ženu, vyjde s ním i žena jeho.</span> <span class="verse"><a name="4">4</a>Jestliže pán jeho dá mu ženu, a ona zrodí jemu syny neb dcery: žena ta i děti její budou pána jeho, on pak sám toliko odejde.</span> <span class="verse"><a name="5">5</a>Pakli by řekl služebník: Miluji pána svého, manželku svou a syny své, nevyjdu svobodný:</span> <span class="verse"><a name="6">6</a>Tedy postaví ho pán jeho před soudci, a přivede ho ke dveřím neb k veřeji,a probodne pán jeho ucho jemu špicí; i zůstaneť služebníkem jeho na věky.</span> <span class="verse"><a name="7">7</a>Když by pak prodal někdo dceru svou, aby byla děvkou, nevyjdeť tak, jako vycházejí služebníci.</span> <span class="verse"><a name="8">8</a>Nelíbila-li by se pánu svému, kterýž jí sobě ještě nezasnoubil, dopustí ji vyplatiti. Lidu cizímu nebude míti práva prodati ji, poněvadž zhřešil proti ní.</span> <span class="verse"><a name="9">9</a>Pakli by synu svému ji zasnoubil, učiníť jí tak, jakž obyčej jest činiti dcerám.</span> <span class="verse"><a name="10">10</a>A dal-li by mu jinou, z stravy její, oděvu jejího, a přívětivosti manželské nic této neujme.</span> <span class="verse"><a name="11">11</a>Neudělal-li by nic z toho trojího, vyjde darmo bez stříbra.</span> <span class="verse"><a name="12">12</a>Kdo by ubil člověka, až by od toho umřel, smrtí umře.</span> <span class="verse"><a name="13">13</a>Když by pak neukládal o bezživotí jeho, než Bůh dal by jej v ruce jeho: tedy uložím tobě místo, do něhož by takový mohl uteci.</span> <span class="verse"><a name="14">14</a>Pakli by kdo tak pyšně sobě počínal proti bližnímu svému, že by ho lstivě zabil, i od oltáře mého odtrhneš jej, aby umřel.</span> <span class="verse"><a name="15">15</a>Kdo by otce svého neb matku svou bil, smrtí ať umře.</span> <span class="verse"><a name="16">16</a>Kdo by pak, ukradna někoho, prodal jej, a nalezen by byl v ruce jeho, smrtí ať umře.</span> <span class="verse"><a name="17">17</a>I ten, kdož by zlořečil otci svému neb mateři své, smrtí ať umře.</span> <span class="verse"><a name="18">18</a>Když by se svadili muži, a urazil by který bližního svého kamenem neb pěstí, a ten by neumřel, než složil se na lůži;</span> <span class="verse"><a name="19">19</a>A potom by povstal a chodil vně o holi své: již nebude vinen ten, kdož urazil; toliko co zatím obmeškal, to jemu nahradí, a na vyhojení jeho naloží.</span> <span class="verse"><a name="20">20</a>Když by pak ubil kdo služebníka svého neb děvku svou kyjem, tak že by umřel mu v ruce jeho: pomstou pomštěno bude nad takovým.</span> <span class="verse"><a name="21">21</a>A však jestliže by den neb dva přečkal, neponese pomsty, nebo jej zaplatil.</span> <span class="verse"><a name="22">22</a>Když by se svadili muži, a urazili ženu těhotnou, tak že by vyšel z ní plod její, však by se zhouba nestala: pokutován bude, jakž by uložil naň muž té ženy, a dá vedlé uznání soudců.</span> <span class="verse"><a name="23">23</a>Pakliť by smrt přišla, tedy dáš život za život,</span> <span class="verse"><a name="24">24</a>Oko za oko, zub za zub, ruku za ruku, nohu za nohu,</span> <span class="verse"><a name="25">25</a>Spáleninu za spáleninu, ránu za ránu, modřinu za modřinu.</span> <span class="verse"><a name="26">26</a>Jestliže by kdo urazil služebníka svého v oko, aneb děvku svou v oko, tak že by jej o ně připravil: svobodného jej propustí za oko jeho.</span> <span class="verse"><a name="27">27</a>Pakli by zub služebníku svému neb zub děvce své vyrazil, svobodného jej propustí za zub jeho.</span> <span class="verse"><a name="28">28</a>Jestliže by vůl utrkl muže neb ženu, tak že by umřel člověk: ukamenován bude ten vůl, aniž jedeno bude maso jeho, však pán vola toho bez viny bude.</span> <span class="verse"><a name="29">29</a>Než byl-liť by vůl trkavý prvé, a bylo by to osvědčeno pánu jeho, on pak nezavřel by ho, a v tom zabil by muže neb ženu: vůl ten ukamenován bude, a pán jeho také umře.</span> <span class="verse"><a name="30">30</a>Pakliť mu bude uloženo, aby se vyplatil: tedy dá výplatu za život svůj, jakážkoli na něj uložena bude.</span> <span class="verse"><a name="31">31</a>Buď že by syna utrkl, buď dceru, podlé soudu toho stane se jemu.</span> <span class="verse"><a name="32">32</a>Jestliže by služebníka vůl ztrkal neb děvku, třidceti lotů stříbra dá pánu jeho, a vůl ten bude ukamenován.</span> <span class="verse"><a name="33">33</a>Kdyby kdo odhradil studnici, a neb vykopal někdo studnici, a zase jí nepřikryl, a vpadl by tam vůl neb osel:</span> <span class="verse"><a name="34">34</a>Pán té studnice nahradí to, a peníze položí pánu jeho, a což se zabilo, to sobě míti bude.</span> <span class="verse"><a name="35">35</a>A ustrčil-li by vůl něčí vola sousedova, že byl umřel: tedy prodadí vola toho živého, a podělí se penězi jeho; i s zabitým volem také se rozdělí.</span> <span class="verse"><a name="36">36</a>Pakli vědíno bylo, že vůl byl trkavý prvé, a nezavřel ho pán jeho: bez výmluvy ať dá vola za vola, a zabitý ať mu zůstane.</span> </p></div</div></div></body></html>