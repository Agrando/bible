<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 39</strong></div><p><span class="verse"><a name="1">1</a>Z modrého pak postavce a šarlatu a červce dvakrát barveného udělali roucha k službě, k přisluhování v svatyni. Udělali i roucho svaté, kteréž by bylo Aronovi, jakž byl přikázal Hospodin Mojžíšovi.</span> <span class="verse"><a name="2">2</a>A udělal náramenník z zlata, postavce modrého a šarlatu, a červce dvakrát barveného, a bílého hedbáví přesukovaného.</span> <span class="verse"><a name="3">3</a>I nadělali plíšků zlatých, a nastříhali z nich nití, aby jimi províjeli skrze modrý postavec a šarlat, a červec dvakrát barvený a bílé hedbáví, dílem řemeslným.</span> <span class="verse"><a name="4">4</a>Náramky u něho udělali tak, aby se jeden s druhým spojiti mohl; na dvou krajích svých spojoval se.</span> <span class="verse"><a name="5">5</a>Přepásaní také náramenníka, kteréž bylo na něm, z týchž věcí bylo a týmž dílem, z zlata, postavce modrého a šarlatu a červce dvakrát barveného, a bílého hedbáví přesukovaného, jakž byl přikázal Hospodin Mojžíšovi.</span> <span class="verse"><a name="6">6</a>Přisadili i kamení onychinové, vložené a vsazené do zlata, řezané tak, jako ryty bývají pečeti, s jmény synů Izraelských.</span> <span class="verse"><a name="7">7</a>A vložil je na vrchní kraje náramenníku, aby byli kamenové pro pamět na syny Izraelské, jakž byl přikázal Hospodin Mojžíšovi.</span> <span class="verse"><a name="8">8</a>Udělal i náprsník dílem řemeslným, takovým dílem jako náramenník, z zlata, postavce modrého a šarlatu, a červce dvakrát barveného, a bílého hedbáví přesukovaného.</span> <span class="verse"><a name="9">9</a>Čtverhranatý byl; dvojnásobní udělali náprsník, na píd zdélí, a na píd zšíří, dvojnásobní.</span> <span class="verse"><a name="10">10</a>A vysadili jej čtyřmi řady kamení drahého pořádkem tímto: Sardius, topazius a smaragdus v řadu prvním;</span> <span class="verse"><a name="11">11</a>V řadu pak druhém karbunkulus, zafir a jaspis;</span> <span class="verse"><a name="12">12</a>A v řadu třetím linkurius, achates a ametyst;</span> <span class="verse"><a name="13">13</a>A v čtvrtém řadu chrysolit, onychin a beryl, vložení a vsazení do zlata v svém pořádku.</span> <span class="verse"><a name="14">14</a>Těch pak kamenů s jmény synů Izraelských bylo dvanácte vedlé jmen jejich, vyrytých, jako pečet ryta bývá, každý vedlé jména svého pro dvanáctero pokolení.</span> <span class="verse"><a name="15">15</a>Udělali i k náprsníku řetízky jednostejné, dílem točeným z zlata čistého.</span> <span class="verse"><a name="16">16</a>Udělali také dva haklíky zlaté, a dva kroužky zlaté, a připjali ty dva kroužky na dvou krajích náprsníku.</span> <span class="verse"><a name="17">17</a>A prostrčili dva řetízky zlaté skrze dva kroužky na krajích náprsníku.</span> <span class="verse"><a name="18">18</a>Druhé pak dva konce dvou řetízků vpjali do dvou těch haklíků, a dali je na vrchní kraje náramenníku po předu.</span> <span class="verse"><a name="19">19</a>Udělali též dva kroužky zlaté, kteréž dali na dva kraje náprsníku, na té obrubě jeho, kteráž byla po straně náramenníka po spodu.</span> <span class="verse"><a name="20">20</a>Udělali ještě dva jiné kroužky zlaté, kteréž dali na dvě strany náramenníka zespod po předu, proti spojení jeho, kteréž jest nad přepásaním náramenníka.</span> <span class="verse"><a name="21">21</a>I přivázali náprsník od kroužků jeho k kroužkům toho náramenníka tkanicí hedbáví modrého, aby byl nad přepásaním náramenníka, a aby neodevstával náprsník od náramenníka, jakž byl přikázal Hospodin Mojžíšovi.</span> <span class="verse"><a name="22">22</a>Udělal také plášť náležející k náramenníku, dílem vytkávaným, všecken z postavce modrého,</span> <span class="verse"><a name="23">23</a>A díru u prostřed pláště, jako díra v pancíři; okolek byl po kraji jejím vůkol, aby se neroztrhl.</span> <span class="verse"><a name="24">24</a>Udělali také na podolku pláště jablka zrnatá z postavce modrého a šarlatu, a červce dvakrát barveného, a bílého hedbáví přesukovaného.</span> <span class="verse"><a name="25">25</a>Nadělali i zvonečků z zlata čistého, a zzavěšovali zvonečky ty mezi jablky zrnatými u podolku pláště vůkol, u prostřed mezi jablky zrnatými;</span> <span class="verse"><a name="26">26</a>Zvonček a jablko zrnaté, opět za tím zvonček a jablko zrnaté u podolku pláště vůkol, k užívání toho při službě, jakž byl přikázal Hospodin Mojžíšovi.</span> <span class="verse"><a name="27">27</a>Potom udělali sukni z bílého hedbáví dílem vytkávaným, Aronovi a synům jeho.</span> <span class="verse"><a name="28">28</a>I čepici z bílého hedbáví, a klobouky ozdobné z bílého hedbáví, a košilky tenké z bílého hedbáví přesukovaného,</span> <span class="verse"><a name="29">29</a>Pás také z bílého hedbáví přesukovaného, a postavce modrého a šarlatu, a červce dvakrát barveného, dílem krumpéřským, jakž byl přikázal Hospodin Mojžíšovi,</span> <span class="verse"><a name="30">30</a>Udělali i plech koruny svaté z zlata čistého, a napsali na něm písmo dílem vyrývajících pečeti: Svatost Hospodinu.</span> <span class="verse"><a name="31">31</a>A dali do něho tkanici z hedbáví modrého, aby přivázán byl k čepici na hoře, jakž byl přikázal Hospodin Mojžíšovi.</span> <span class="verse"><a name="32">32</a>A tak dokonáno jest všecko dílo příbytku stánku úmluvy; a učinili synové Izraelští všecko, jakž přikázal Hospodin Mojžíšovi, tak učinili,</span> <span class="verse"><a name="33">33</a>A přinesli příbytek ten k Mojžíšovi, stánek i všecka nádobí jeho, háky jeho, dsky jeho, svlaky jeho, i sloupy jeho a podstavky jeho,</span> <span class="verse"><a name="34">34</a>Přikrytí také z koží skopových na červeno barvených, a přikrytí z koží jezevčích i oponu zastření,</span> <span class="verse"><a name="35">35</a>Truhlu svědectví s sochory jejími i slitovnici,</span> <span class="verse"><a name="36">36</a>Stůl, všecka nádobí jeho i chléb předložení,</span> <span class="verse"><a name="37">37</a>Svícen čistý, lampy jeho, lampy zpořádané, i všecka nádobí jeho, i olej k svícení,</span> <span class="verse"><a name="38">38</a>Též oltář zlatý a olej pomazání a kadidlo z vonných věcí a zastření ke dveřům stánku,</span> <span class="verse"><a name="39">39</a>Oltář měděný a rošt jeho měděný, sochory jeho a všecka nádobí jeho, i umyvadlo a podstavek jeho,</span> <span class="verse"><a name="40">40</a>Očkovaté koltry síně a sloupy k nim s podstavky jejich, i zastření k bráně té síně, provazy také její a kolíky i všecka nádobí k službě příbytku, k stánku úmluvy,</span> <span class="verse"><a name="41">41</a>Roucha k službě, k přisluhování v svatyni, roucho svaté Arona kněze i roucho synů jeho k konání úřadu kněžského.</span> <span class="verse"><a name="42">42</a>Vedlé všeho, což přikázal Hospodin Mojžíšovi, tak udělali synové Izraelští všecko to dílo.</span> <span class="verse"><a name="43">43</a>A viděl Mojžíš všecko to dílo, a aj, udělali je, jakž byl přikázal Hospodin, tak udělali. I požehnal jim Mojžíš.</span> </p></div</div></div></body></html>