<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/exod/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/exod">Exodus</a> &gt <strong>Chapter 31</strong></div><p><span class="verse"><a name="1">1</a>I mluvil Hospodin k Mojžíšovi, řka:</span> <span class="verse"><a name="2">2</a>Hle, povolal jsem ze jména Bezeleele, syna Uri, syna Hur, z pokolení Judova.</span> <span class="verse"><a name="3">3</a>A naplnil jsem ho duchem Božím, moudrostí a rozumností, i uměním všelijakého řemesla,</span> <span class="verse"><a name="4">4</a>Aby vtipně smysliti uměl, což by koli řemeslně uděláno býti mohlo z zlata a z stříbra i z mědi.</span> <span class="verse"><a name="5">5</a>I v řezání kamení drahého k vsazování, i v umělém vysazování na dřevě aby dělal všelijaké dílo.</span> <span class="verse"><a name="6">6</a>A aj, já přidal jsem jemu Aholiaba, syna Achisamechova, z pokolení Dan. A v srdci každého vtipného složil jsem moudrost, aby spravili vše, což jsem přikázal tobě:</span> <span class="verse"><a name="7">7</a>Stánek úmluvy a truhlu svědectví, a slitovnici, kteráž má býti na ní, i všelijaké nádobí stánku;</span> <span class="verse"><a name="8">8</a>Stůl také a nádoby k němu, i svícen čistý se všemi nádobami jeho, a oltář pro kadění;</span> <span class="verse"><a name="9">9</a>Též oltář k zápalům se všemi nádobami jeho, a umyvadlo s podstavkem jeho;</span> <span class="verse"><a name="10">10</a>I roucha k službě, i roucha svatá Aronovi knězi, i roucha synů jeho, aby mi úřad kněžský konali;</span> <span class="verse"><a name="11">11</a>I olej pomazání a kadidlo vonné do svatyně. Všecko tak, jakž jsem přikázal tobě, udělají.</span> <span class="verse"><a name="12">12</a>Mluvil také Hospodin k Mojžíšovi, řka:</span> <span class="verse"><a name="13">13</a>Ty pak mluv k synům Izraelským a rci: A však sobot mých ostříhati budete. Nebo to znamením jest mezi mnou a vámi po rodech vašich, aby známo bylo, že já jsem Hospodin, kterýž vás posvěcuji.</span> <span class="verse"><a name="14">14</a>Protož ostříhati budete soboty, nebo svatá jest vám. Kdož by ji poškvrnil, smrtí umře; a kdo by koli dělal v ní dílo, vyhlazena bude ta duše z prostředku lidu svého.</span> <span class="verse"><a name="15">15</a>Šest dní děláno bude dílo, ale v den sedmý sobota odpočinutí jest, svatost Hospodinu. Každý, kdož by dělal dílo v den sobotní, smrtí umře.</span> <span class="verse"><a name="16">16</a>Protož ostříhati budou synové Izraelští soboty, tak aby světili sobotu po rodech svých smlouvou věčnou.</span> <span class="verse"><a name="17">17</a>Mezi mnou a syny Izraelskými za znamení jest na věčnost; nebo šest dní činil Hospodin nebe i zemi, v den pak sedmý přestal a odpočinul.</span> <span class="verse"><a name="18">18</a>I dal Pán Mojžíšovi po dokonání těchto řečí s ním na hoře Sinai dvě dsky svědectví, dsky kamenné, psané prstem Božím.</span> </p></div</div></div></body></html>