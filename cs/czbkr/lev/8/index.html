<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 8</strong></div><p><span class="verse"><a name="1">1</a>I mluvil Hospodin k Mojžíšovi, řka:</span> <span class="verse"><a name="2">2</a>Vezmi Arona a syny jeho s ním, i roucha jejich a olej pomazání, též volka k oběti za hřích, a dva skopce, a koš s přesnými chleby,</span> <span class="verse"><a name="3">3</a>A shromažď všecko množství ke dveřím stánku úmluvy.</span> <span class="verse"><a name="4">4</a>I učinil Mojžíš, jakž přikázal jemu Hospodin, a shromáždilo se všecko množství ke dveřím stánku úmluvy.</span> <span class="verse"><a name="5">5</a>Tedy řekl Mojžíš tomu množství: Totoť jest to slovo, kteréž přikázal vykonati Hospodin.</span> <span class="verse"><a name="6">6</a>A rozkázav přistoupiti Mojžíš Aronovi a synům jeho, umyl je vodou.</span> <span class="verse"><a name="7">7</a>A oblékl jej v sukni a přepásal ho pasem, a oděv ho pláštěm, dal náramenník svrchu na něj, a připásal jej pasem náramenníka a otáhl ho jím.</span> <span class="verse"><a name="8">8</a>A vložil na něj náprsník, do něhožto dal urim a thumim.</span> <span class="verse"><a name="9">9</a>Potom vstavil čepici na hlavu jeho; a dal na čepici jeho po předu plech zlatý, korunu svatou, jakož přikázal Hospodin Mojžíšovi.</span> <span class="verse"><a name="10">10</a>Vzal také Mojžíš olej pomazání a pomazal příbytku i všech věcí, kteréž byly v něm, a posvětil jich.</span> <span class="verse"><a name="11">11</a>A pokropil jím oltáře sedmkrát, a pomazal oltáře i všeho nádobí jeho, též umyvadla i s podstavkem jeho, aby to všecko posvěceno bylo.</span> <span class="verse"><a name="12">12</a>Vlil také oleje pomazání na hlavu Aronovu, a pomazal ho ku posvěcení jeho.</span> <span class="verse"><a name="13">13</a>Rozkázal také Mojžíš přistoupiti synům Aronovým, a zobláčel je v sukně, a opásal je pasem, a vstavil na ně klobouky, jakož byl přikázal Hospodin jemu.</span> <span class="verse"><a name="14">14</a>A přivedl volka k oběti za hřích, i položil Aron a synové jeho ruce své na hlavu volka oběti za hřích.</span> <span class="verse"><a name="15">15</a>I zabil jej a vzal krev jeho, a pomazal rohů oltáře vůkol prstem svým, a tak očistil oltář. Ostatek pak krve vylil k spodku oltáře a posvětil ho k očišťování na něm.</span> <span class="verse"><a name="16">16</a>Vzal také všecken tuk, kterýž byl na střevách, a branici s jater a obě ledvinky i tuk jejich, a pálil to Mojžíš na oltáři.</span> <span class="verse"><a name="17">17</a>Volka pak toho i kůži jeho, i maso jeho, i lejna jeho spálil ohněm vně za stany, jakož byl přikázal Hospodin Mojžíšovi.</span> <span class="verse"><a name="18">18</a>Potom přivedl skopce oběti zápalné, a položil Aron i synové jeho ruce své na hlavu toho skopce.</span> <span class="verse"><a name="19">19</a>I zabil jej, a pokropil Mojžíš krví oltáře po vrchu vůkol.</span> <span class="verse"><a name="20">20</a>Skopce také rozsekal na kusy jeho, a pálil Mojžíš hlavu, kusy i tuk.</span> <span class="verse"><a name="21">21</a>Střeva pak a nohy vymyl vodou, a tak spálil Mojžíš všeho skopce na oltáři. I byl zápal u vůni líbeznou, obět ohnivá Hospodinu, jakož přikázal Hospodin Mojžíšovi.</span> <span class="verse"><a name="22">22</a>Rozkázal také přivésti skopce druhého, skopce posvěcení, a položil Aron i synové jeho ruce své na hlavu skopce.</span> <span class="verse"><a name="23">23</a>I zabil jej, a vzav Mojžíš krve jeho, pomazal jí konce pravého ucha Aronova a palce ruky jeho pravé, i palce nohy jeho pravé.</span> <span class="verse"><a name="24">24</a>Tolikéž synům Aronovým rozkázav přistoupiti, pomazal kraje ucha jejich pravého a palce ruky jejich pravé, též palce nohy jejich pravé, a vykropil krev na oltář svrchu vůkol.</span> <span class="verse"><a name="25">25</a>Potom vzal tuk a ocas i všecken tuk přikrývající droby a branici s jater, též obě dvě ledvinky i tuk jejich i plece pravé.</span> <span class="verse"><a name="26">26</a>Také z koše přesných chlebů, kteříž byli před Hospodinem, vzal jeden koláč přesný a jeden pecník chleba s olejem a jeden oplatek, a položil to s tukem a s plecem pravým.</span> <span class="verse"><a name="27">27</a>A dal to všecko v ruce Aronovy a v ruce synů jeho, rozkázav obraceti sem i tam v obět obracení před Hospodinem.</span> <span class="verse"><a name="28">28</a>Potom vzav z rukou jejich, pálil to na oltáři v zápal. Posvěcení toto jest u vůni rozkošnou, obět ohnivá Hospodinu.</span> <span class="verse"><a name="29">29</a>Vzal také Mojžíš hrudí a obracel je sem i tam v obět obracení před Hospodinem;a z skopce posvěcení dostal se Mojžíšovi díl, jakož mu byl přikázal Hospodin.</span> <span class="verse"><a name="30">30</a>Vzal také Mojžíš oleje pomazání a krve, kteráž byla na oltáři, a pokropil Arona i roucha jeho, též synů Aronových a roucha jejich s ním. A tak posvětil Arona i roucha jeho, též synů jeho i roucha jejich s ním.</span> <span class="verse"><a name="31">31</a>I řekl Mojžíš Aronovi a synům jeho: Vařte to maso u dveří stánku úmluvy, a jezte je tu, i chléb, kterýž jest v koši posvěcení, jakož jsem přikázal, řka: Aron a synové jeho jísti budou je.</span> <span class="verse"><a name="32">32</a>Což by pak zůstalo masa i chleba toho, ohněm to spálíte.</span> <span class="verse"><a name="33">33</a>A ze dveří stánku úmluvy za sedm dní nevycházejte až do dne, v kterémž by se vyplnili dnové svěcení vašeho; nebo za sedm dní posvěcovány budou ruce vaše.</span> <span class="verse"><a name="34">34</a>Jakož se stalo dnešní den, tak přikázal Hospodin činiti k očištění vašemu.</span> <span class="verse"><a name="35">35</a>Protož u dveří stánku úmluvy zůstanete ve dne i v noci za sedm dní, a ostříhati budete nařízení Hospodinova, abyste nezemřeli; nebo tak mi jest přikázáno.</span> <span class="verse"><a name="36">36</a>Učinil tedy Aron i synové jeho všecky věci, kteréž přikázal Hospodin skrze Mojžíše.</span> </p></div</div></div></body></html>