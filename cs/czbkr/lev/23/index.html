<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 23</strong></div><p><span class="verse"><a name="1">1</a>Mluvil opět Hospodin Mojžíšovi, řka:</span> <span class="verse"><a name="2">2</a>Mluv k synům Izraelským a rci jim: Slavnosti Hospodinovy, kteréž nazývati budete shromáždění svatá, tyto jsou slavnosti mé:</span> <span class="verse"><a name="3">3</a>Šest dní dělati budete, dne pak sedmého sobota odpočinutí jest, shromáždění svaté bude. Žádného díla nedělejte, nebo jest sobota Hospodinova, ve všech příbytcích vašich.</span> <span class="verse"><a name="4">4</a>Protož tyto jsou slavnosti Hospodinovy, shromáždění svatá, kteréž slaviti budete v časy jich určité:</span> <span class="verse"><a name="5">5</a>Měsíce prvního, čtrnáctého dne téhož měsíce u večer bude Fáze Hospodinovo.</span> <span class="verse"><a name="6">6</a>A patnáctého dne téhož měsíce svátek přesnic bude Hospodinu; za sedm dní přesné chleby jísti budete.</span> <span class="verse"><a name="7">7</a>Dne prvního sbor svatý míti budete; žádného díla robotného nebudete dělati.</span> <span class="verse"><a name="8">8</a>Ale obětovati budete obět ohnivou Hospodinu za sedm dní. Dne také sedmého sbor svatý bude; žádného díla robotného nebudete dělati.</span> <span class="verse"><a name="9">9</a>I mluvil Hospodin k Mojžíšovi, řka:</span> <span class="verse"><a name="10">10</a>Mluv k synům Izraelským a rci jim: Když vejdete do země, kterouž já dávám vám, a žíti budete obilí její, tedy přinesete snopek prvotiny žně vaší k knězi.</span> <span class="verse"><a name="11">11</a>Kterýž obraceti bude sem i tam snopek ten před Hospodinem, aby byl příjemnou obětí za vás; nazejtří po sobotě obraceti jej bude kněz.</span> <span class="verse"><a name="12">12</a>Kterého dne obraceti budete snopek ten, téhož zabijete beránka ročního bez poškvrny v obět zápalnou Hospodinu.</span> <span class="verse"><a name="13">13</a>Též i obět suchou jeho, dvě desetiny mouky bělné olejem zadělané, v obět ohnivou Hospodinu u vůni příjemnou, a mokrou obět jeho, vína čtvrtý díl míry hin.</span> <span class="verse"><a name="14">14</a>Chleba pak, ani pražmy, ani zrní vymnutého nebudete jísti, až právě do toho dne, když obětovati budete obět Bohu svému. Ustanovení to věčné bude v pronárodech vašich, ve všech příbytcích vašich.</span> <span class="verse"><a name="15">15</a>Počtete sobě také od prvního dne po sobotě, ode dne, v němž jste obětovali snopek sem i tam obracení, (plných sedm téhodnů ať jest),</span> <span class="verse"><a name="16">16</a>Až do prvního dne po sedmém téhodni, sečtete padesáte dní, a tehdy obětovati budete novou obět suchou Hospodinu.</span> <span class="verse"><a name="17">17</a>Z příbytků svých přinesete chleby sem i tam obracení, dva bochníky ze dvou desetin mouky bělné budou; kvašené je upečete, prvotiny jsou Hospodinu.</span> <span class="verse"><a name="18">18</a>A s tím chlebem obětovati budete sedm beránků ročních bez vady, a volka mladého jednoho, a skopce dva; obět zápalná budou Hospodinu, s obětmi svými suchými i mokrými, obět ohnivá vůně spokojující Hospodina.</span> <span class="verse"><a name="19">19</a>Zabijete také kozla jednoho za hřích, a dva beránky roční k oběti pokojné.</span> <span class="verse"><a name="20">20</a>I bude je kněz sem i tam obraceti s chleby prvotin v obět sem i tam obracení před Hospodinem, i s těmi dvěma beránky; a budou svaté věci Hospodinu, a dostanou se knězi.</span> <span class="verse"><a name="21">21</a>I vyhlásíte v ten den slavnost, shromáždění svaté míti budete, žádného díla robotného nebudete dělati. Ustanovení to bude věčné ve všech příbytcích vašich, v pronárodech vašich.</span> <span class="verse"><a name="22">22</a>A když budete žíti obilé krajiny vaší, nesežneš všeho až do konce pole svého, a pozůstalých klasů po žni své nebudeš sbírati; chudému a příchozímu zanecháš jich: Já jsem Hospodin Bůh váš.</span> <span class="verse"><a name="23">23</a>Mluvil ještě Hospodin k Mojžíšovi, řka:</span> <span class="verse"><a name="24">24</a>Mluv synům Izraelským takto: Měsíce sedmého, v první den téhož měsíce, budete míti odpočinutí, památku troubení, shromáždění svaté držíce.</span> <span class="verse"><a name="25">25</a>Žádného díla robotného nebudete dělati, a budete obětovati obět ohnivou Hospodinu.</span> <span class="verse"><a name="26">26</a>Mluvil také Hospodin k Mojžíšovi, řka:</span> <span class="verse"><a name="27">27</a>Desátý pak den každého měsíce sedmého den očišťování jest. Shromáždění svaté míti budete, a ponižovati budete životů svých, a obětovati obět ohnivou Hospodinu.</span> <span class="verse"><a name="28">28</a>Žádného díla nebudete dělati v ten den; nebo den očišťování jest, k očišťování vás před Hospodinem Bohem vaším.</span> <span class="verse"><a name="29">29</a>A všeliká duše, kteráž by neponižovala se toho dne, vyhlazena bude z lidu svého.</span> <span class="verse"><a name="30">30</a>Kdož by koli dílo nějaké dělal toho dne, zatratím člověka toho z lidu jeho.</span> <span class="verse"><a name="31">31</a>Žádného díla nedělejte. Ustanovení to bude věčné v pronárodech vašich, ve všech příbytcích vašich.</span> <span class="verse"><a name="32">32</a>Sobotu odpočinutí míti budete, když ponižovati budete duší svých, devátého dne téhož měsíce u večer; od večera až do druhého večera držeti budete sobotu svou.</span> <span class="verse"><a name="33">33</a>Mluvil také Hospodin k Mojžíšovi, řka:</span> <span class="verse"><a name="34">34</a>Mluv synům Izraelským a rci: Každého patnáctého dne měsíce sedmého slavnost stánků za sedm dní bude Hospodinu.</span> <span class="verse"><a name="35">35</a>Dne prvního shromáždění svaté bude; žádného díla robotného nebudete dělati.</span> <span class="verse"><a name="36">36</a>Za sedm dní obětovati budete obět ohnivou Hospodinu. Dne osmého shromáždění svaté míti budete, a obětovati budete obět ohnivou Hospodinu; svátek jest, žádného díla robotného nebudete dělati.</span> <span class="verse"><a name="37">37</a>To jsou slavnosti Hospodinovy, kteréž slaviti budete, mívajíce shromáždění svatá, abyste v nich obětovali obět ohnivou Hospodinu, zápal, obět suchou, obět pokojnou, a oběti mokré, jedno každé ve dni svém,</span> <span class="verse"><a name="38">38</a>Kromě sobot Hospodinových, a kromě darů vašich, i všech slibů vašich a kromě všech dobrovolných obětí vašich, kteréž dávati budete Hospodinu.</span> <span class="verse"><a name="39">39</a>A však dne patnáctého toho měsíce sedmého, když byste shromáždili úrody země, světiti budete svátek Hospodinův za sedm dní. Dne prvního odpočinutí bude, tolikéž dne osmého bude odpočinutí.</span> <span class="verse"><a name="40">40</a>A naberouce sobě dne prvního ovoce z stromů krásných, a ratolestí palmových, a větvoví z stromů hustých, a vrbí od potoku, veseliti se budete před Hospodinem Bohem svým za sedm dní.</span> <span class="verse"><a name="41">41</a>A tak držeti budete ten svátek Hospodinův za sedm dní každého roku. Ustanovení to bude věčné v pronárodech vašich; každého měsíce sedmého slaviti jej budete.</span> <span class="verse"><a name="42">42</a>V staních zůstanete za sedm dní. Kdožkoli doma zrozený jest v Izraeli, v staních zůstávati budete,</span> <span class="verse"><a name="43">43</a>Aby věděli potomci vaši, že jsem choval v staních syny Izraelské, když jsem je vyvedl z země Egyptské: Já Hospodin Bůh váš.</span> <span class="verse"><a name="44">44</a>I oznámil Mojžíš slavnosti Hospodinovy synům Izraelským.</span> </p></div</div></div></body></html>