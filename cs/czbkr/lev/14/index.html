<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 14</strong></div><p><span class="verse"><a name="1">1</a>I mluvil Hospodin k Mojžíšovi, řka:</span> <span class="verse"><a name="2">2</a>Tento bude řád při malomocném v den očišťování jeho: K knězi přiveden bude.</span> <span class="verse"><a name="3">3</a>I vyjde kněz ven z stanů a pohledí na něj, a uzří-li, že uzdravena jest rána malomocenství malomocného:</span> <span class="verse"><a name="4">4</a>Rozkáže kněz tomu, kterýž se očišťuje, vzíti dva vrabce živé a čisté, a dřevo cedrové, a červec dvakrát barvený, a yzop.</span> <span class="verse"><a name="5">5</a>I rozkáže kněz zabiti vrabce jednoho, a vycediti krev z něho do nádoby hliněné nad vodou živou.</span> <span class="verse"><a name="6">6</a>A vezme vrabce živého a dřevo cedrové, též červec dvakrát barvený, a yzop, a omočí to všecko i s vrabcem živým ve krvi vrabce zabitého nad vodou živou.</span> <span class="verse"><a name="7">7</a>Tedy pokropí toho, kterýž se očišťuje od malomocenství, sedmkrát, a za čistého jej vyhlásí, i pustí vrabce živého na pole.</span> <span class="verse"><a name="8">8</a>Ten pak, kterýž se očišťuje, zpéře roucho své a oholí všecky vlasy své, umyje se vodou, a čistý bude. Potom vejde do táboru, a bydliti bude vně, nevcházeje do stanu svého za sedm dní.</span> <span class="verse"><a name="9">9</a>Dne pak sedmého sholí všecky vlasy své, hlavu i bradu svou, i obočí své, a tak všecky vlasy své sholí; zpéře také roucha svá a tělo své umyje vodou, a tak očistí se.</span> <span class="verse"><a name="10">10</a>Dne pak osmého vezme dva beránky bez poškvrny, a ovci jednu roční bez poškvrny, a tři desetiny efi mouky bělné k oběti suché, olejem zadělané, a oleje jednu mírku.</span> <span class="verse"><a name="11">11</a>Kněz pak, kterýž očišťuje, postaví toho člověka očišťujícího se s těmi věcmi před Hospodinem u dveří stánku úmluvy.</span> <span class="verse"><a name="12">12</a>I vezme kněz beránka jednoho, kteréhožto obětovati bude v obět za hřích, a mírku oleje, a obraceti bude tím sem i tam v obět obracení před Hospodinem.</span> <span class="verse"><a name="13">13</a>A zabije beránka toho na místě, kdež se zabijí obět za hřích a obět zápalná, totiž na místě svatém; nebo jakož obět za hřích, tak obět za vinu knězi přináleží, svatá svatých jest.</span> <span class="verse"><a name="14">14</a>I vezme kněz krve z oběti za hřích, a pomaže jí kraje ucha pravého člověka toho, kterýž se očišťuje, a palce ruky jeho pravé, a palce nohy jeho pravé.</span> <span class="verse"><a name="15">15</a>Vezme také kněz z té mírky oleje, a naleje na ruku svou levou.</span> <span class="verse"><a name="16">16</a>A omoče prst svůj pravý v tom oleji, kterýž má na ruce své levé, pokropí z něho prstem svým sedmkrát před Hospodinem.</span> <span class="verse"><a name="17">17</a>Z ostatku pak oleje toho, kterýž má na ruce své, pomaže kněz kraje ucha pravého člověka toho, kterýž se očišťuje, a palce pravé ruky jeho, a palce pravé nohy jeho, na krev oběti za vinu.</span> <span class="verse"><a name="18">18</a>Což pak zůstane oleje, kterýž jest v ruce kněze, pomaže tím hlavy toho, kterýž se očišťuje; a tak očistí jej kněz před Hospodinem.</span> <span class="verse"><a name="19">19</a>Učiní také kněz obět za hřích, a očistí očišťujícího se od nečistoty jeho. A potom zabije obět zápalnou.</span> <span class="verse"><a name="20">20</a>I bude obětovati kněz tu obět zápalnou, i obět suchou na oltáři; a tak očistí jej, i bude čistý.</span> <span class="verse"><a name="21">21</a>Jestliže pak bude chudý, tak že by s to býti nemohl, tedy vezme jednoho beránka v obět za provinění, k obracení jí sem i tam pro očištění své, a desátý díl mouky bělné olejem zadělané k oběti suché, a mírku oleje,</span> <span class="verse"><a name="22">22</a>Též dvě hrdličky aneb dvé holoubátek, kteréž by mohl míti, a bude jedno v obět za hřích, a druhé v obět zápalnou.</span> <span class="verse"><a name="23">23</a>I přinese je v osmý den očišťování svého knězi, ke dveřům stánku úmluvy před Hospodina.</span> <span class="verse"><a name="24">24</a>Tedy kněz vezma beránka oběti za vinu a mírku oleje, obraceti je bude sem i tam v obět obracení před Hospodinem.</span> <span class="verse"><a name="25">25</a>I zabije beránka oběti za provinění, a vezma krve z oběti za provinění, pomaže jí kraje ucha pravého člověka toho, kterýž se očišťuje, a palce ruky jeho pravé, a palce nohy jeho pravé.</span> <span class="verse"><a name="26">26</a>Oleje také naleje kněz na ruku svou levou.</span> <span class="verse"><a name="27">27</a>A omoče prst svůj pravý v oleji, kterýž bude na ruce jeho levé, pokropí jím sedmkrát před Hospodinem.</span> <span class="verse"><a name="28">28</a>Pomaže také kněz olejem, kterýž má na ruce své, kraje ucha pravého toho, kdož se čistí, a palce pravé ruky jeho, a palce pravé nohy jeho, na místě krve z oběti za vinu.</span> <span class="verse"><a name="29">29</a>Což pak zůstává oleje, kterýž jest v ruce kněze, pomaže jím hlavy toho, kterýž se očišťuje; a tak očistí jej před Hospodinem.</span> <span class="verse"><a name="30">30</a>Tolikéž učiní i s hrdličkou jednou aneb s holoubátkem z těch, kteréž zjednati mohl.</span> <span class="verse"><a name="31">31</a>Z těch, kterýchž dostati mohl, obětovati bude jedno za hřích a druhé v obět zápalnou s obětí suchou; a tak očistí kněz očišťujícího se před Hospodinem.</span> <span class="verse"><a name="32">32</a>Ten jest zákon toho, na komž by se ukázala rána malomocenství, a kterýž by nemohl býti s ty věci k očištění svému přináležité.</span> <span class="verse"><a name="33">33</a>I mluvil Hospodin Mojžíšovi a Aronovi, řka:</span> <span class="verse"><a name="34">34</a>Když vejdete do země Kananejské, kterouž já vám za dědictví dávám, a dopustil bych ránu malomocenství na některý dům země, kterouž vládnouti budete,</span> <span class="verse"><a name="35">35</a>Tedy přijde hospodář domu a oznámí knězi řka: Zdá mi se, jako by byla rána malomocenství na domě.</span> <span class="verse"><a name="36">36</a>I rozkáže kněz vyprázdniti dům, dříve než by všel do něho hleděti na tu ránu, aby nebylo poškvrněno něco z těch věcí, kteréž v domě jsou. Potom pak vejde, aby pohleděl na ten dům.</span> <span class="verse"><a name="37">37</a>Tedy vida ránu tu, uzří-li, že rána jest na stěnách domu, totiž důlkové názelení aneb náčervení, a na pohledění jsou nižší než stěna jinde:</span> <span class="verse"><a name="38">38</a>Vyjde kněz z domu toho ke dveřím jeho, a dá zavříti dům ten za sedm dní.</span> <span class="verse"><a name="39">39</a>A v den sedmý navrátí se kněz, a uzří-li, ano se rozmohla rána na stěnách domu toho:</span> <span class="verse"><a name="40">40</a>Rozkáže vyníti kamení, na němž by rána taková byla, a vyvrci je ven za město na místo nečisté.</span> <span class="verse"><a name="41">41</a>Dům pak rozkáže vystrouhati vnitř všudy vůkol; a vysypou prach ten, kterýž sstrouhali, vně za městem na místo nečisté.</span> <span class="verse"><a name="42">42</a>A vezmouce jiné kamení, vyplní jím místo onoho kamení; tolikéž hliny jiné vezmouce, vymaží dům.</span> <span class="verse"><a name="43">43</a>Pakliť by se navrátila rána, a vzrostla by v tom domě po vyvržení kamení a vystrouhání domu, i po vymazání jeho,</span> <span class="verse"><a name="44">44</a>Tedy vejda kněz, uzří-li, an se rozmohla rána v domě, malomocenství rozjídající se jest v tom domě, nečistý jest.</span> <span class="verse"><a name="45">45</a>I rozboří ten dům a kamení jeho, i dříví jeho, a všecko mazání domu toho, a vynosí ven za město na místo nečisté.</span> <span class="verse"><a name="46">46</a>Jestliže by pak kdo všel do domu toho v ten čas, když zavřín byl, nečistý bude až do večera.</span> <span class="verse"><a name="47">47</a>A jestliže by kdo spal v tom domě, zpéře roucha svá; tolikéž jestliže by kdo jedl v tom domě, zpéře roucha svá.</span> <span class="verse"><a name="48">48</a>Jestliže by pak kněz vejda tam, uzřel, že se nerozmohla rána v domě po obnovení jeho, tedy za čistý vyhlásí dům ten; nebo uzdravena jest rána jeho.</span> <span class="verse"><a name="49">49</a>A vezma k očištění domu toho dva vrabce a dřevo cedrové, a červec dvakrát barvený a yzop,</span> <span class="verse"><a name="50">50</a>I zabije vrabce jednoho, a vycedí krev do nádoby hliněné nad vodou živou.</span> <span class="verse"><a name="51">51</a>A vezme dřevo cedrové a yzop, a červec dvakrát barvený, a vrabce živého, omočí to všecko ve krvi vrabce zabitého a u vodě živé, a pokropí domu toho sedmkrát.</span> <span class="verse"><a name="52">52</a>A tak když očistí dům ten krví vrabce a vodou živou a ptákem živým, dřevem cedrovým, yzopem a červcem dvakrát barveným:</span> <span class="verse"><a name="53">53</a>Vypustí ven vrabce živého z města na pole, a očistí dům ten, i budeť čistý.</span> <span class="verse"><a name="54">54</a>Ten jest zákon o všeliké ráně malomocenství a poškvrny černé,</span> <span class="verse"><a name="55">55</a>A malomocenství roucha i domu,</span> <span class="verse"><a name="56">56</a>I otekliny, prašiviny a poškvrny pobělavé,</span> <span class="verse"><a name="57">57</a>K ukázání, kdy jest kdo čistý, aneb kdy jest kdo nečistý. Tenť jest zákon malomocenství.</span> </p></div</div></div></body></html>