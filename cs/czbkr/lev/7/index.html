<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 7</strong></div><p><span class="verse"><a name="1">1</a>Tento pak bude řád oběti za provinění; svatá svatých jest.</span> <span class="verse"><a name="2">2</a>Na kterémž místě zabijí se obět zápalná, na témž zabijí i obět za vinu, a pokropí krví její oltáře svrchu vůkol.</span> <span class="verse"><a name="3">3</a>Všecken pak tuk její obětovati bude z ní, ocas i tuk střeva přikrývající.</span> <span class="verse"><a name="4">4</a>Též obě dvě ledvinky s tukem, kterýž jest na nich i na slabinách; a branici, kteráž jest na jatrách, s ledvinkami odejme.</span> <span class="verse"><a name="5">5</a>I bude páliti to kněz na oltáři v obět ohnivou Hospodinu; obět za provinění jest.</span> <span class="verse"><a name="6">6</a>Všeliký pohlaví mužského mezi kněžími jísti bude ji, na místě svatém jedena bude; svatá svatých jest.</span> <span class="verse"><a name="7">7</a>Jakož obět za hřích, tak obět za vinu, jednostejné právo míti budou; knězi, kterýž by ho očišťoval, přináležeti bude.</span> <span class="verse"><a name="8">8</a>Knězi pak, kterýž by něčí obět zápalnou obětoval, kůže té oběti zápalné, kterouž obětoval, přináležeti bude.</span> <span class="verse"><a name="9">9</a>Nadto všeliká obět suchá, kteráž v peci pečena bude, a všecko, což na pánvici aneb v kotlíku strojeno bude, knězi, kterýž to obětuje, přináležeti bude.</span> <span class="verse"><a name="10">10</a>Tolikéž všeliká obět suchá olejem zadělaná aneb upražená, všechněm synům Aronovým přináležeti bude, a to jednomu jako druhému.</span> <span class="verse"><a name="11">11</a>Tento pak bude řád oběti pokojné, kterouž by obětoval Hospodinu:</span> <span class="verse"><a name="12">12</a>Jestliže by ji obětoval v oběti chvály, tedy obětovati bude v obět chvály koláče nekvašené, olejem zadělané a oplatky nekvašené, olejem pomazané a mouku bělnou smaženou, s těmi koláči olejem zadělanými.</span> <span class="verse"><a name="13">13</a>Mimo ty koláče také chléb kvašený obětovati bude obět svou, v obět chvály pokojných obětí svých.</span> <span class="verse"><a name="14">14</a>A budeť obětovati z něho jeden pecník, ze vší té oběti Hospodinu obět ku pozdvižení, a ten přináležeti bude tomu knězi, kterýž kropil krví té oběti pokojné.</span> <span class="verse"><a name="15">15</a>Maso pak obět, z té oběti chvály, jenž jest obět pokojná, v den obětování jejího jedeno bude, aniž co zůstane z něho do jitra.</span> <span class="verse"><a name="16">16</a>Jestliže by pak z slibu aneb z dobré vůle obětoval obět svou, tolikéž v den obětování jejího jedena bude; a jestliže by co zůstalo z toho, tedy na druhý den jísti se bude.</span> <span class="verse"><a name="17">17</a>Jestliže by pak co masa z té oběti zůstalo do třetího dne, ohněm spáleno bude.</span> <span class="verse"><a name="18">18</a>Pakli by kdo předce jedl maso oběti pokojné dne třetího, nebudeť příjemný ten, kterýž ji obětoval, aniž přijata bude, ale ohavnost bude, a kdož by koli jedl je, ponese nepravost svou.</span> <span class="verse"><a name="19">19</a>Též maso, kteréž by se dotklo něčeho nečistého, nebude jedeno, ale ohněm spáleno bude; maso pak jiné, kdož by koli čistý byl, bude moci jísti.</span> <span class="verse"><a name="20">20</a>Nebo člověk, kterýž by jedl maso z oběti pokojné, kteráž jest Hospodinu obětována, a byl by poškvrněný: tedy vyhlazen bude člověk ten z lidu svého.</span> <span class="verse"><a name="21">21</a>A kdož by se dotkl něčeho nečistého, buďto nečistoty člověka, buď hovada nečistého aneb všeliké ohavnosti nečisté, a jedl by maso z oběti pokojné, kteráž jest Hospodinu posvěcena: tedy vyhlazen bude člověk ten z lidu svého.</span> <span class="verse"><a name="22">22</a>Mluvil také Hospodin k Mojžíšovi, řka:</span> <span class="verse"><a name="23">23</a>Mluv k synům Izraelským a rci jim: Žádného tuku z vola, aneb z ovce, aneb z kozy nebudete jísti.</span> <span class="verse"><a name="24">24</a>Ačkoli tuk mrtvého a tuk udáveného hovada může užíván býti k všeliké potřebě, ale jísti ho nikoli nebudete.</span> <span class="verse"><a name="25">25</a>Nebo kdož by koli jedl tuk z hovada, kteréž obětovati bude člověk v obět ohnivou Hospodinu, vyhlazen bude člověk ten, kterýž jedl, z lidu svého.</span> <span class="verse"><a name="26">26</a>Tolikéž krve žádné jísti nebudete ve všech příbytcích svých, buď z ptactva, buď z hovada.</span> <span class="verse"><a name="27">27</a>Všeliký člověk, kterýž by jedl jakou krev, vyhlazen bude z lidu svého.</span> <span class="verse"><a name="28">28</a>Mluvil opět Hospodin k Mojžíšovi, řka:</span> <span class="verse"><a name="29">29</a>Mluv k synům Izraelským a rci: Kdož by obětoval obět svou pokojnou Hospodinu, on sám přinese obět svou Hospodinu z obětí pokojných svých.</span> <span class="verse"><a name="30">30</a>Ruce jeho obětovati budou obět ohnivou Hospodinu. Tuk s hrudím přinese, a hrudí aby bylo v obět sem i tam obracení před Hospodinem.</span> <span class="verse"><a name="31">31</a>Páliti pak bude kněz tuk na oltáři, ale hrudí to zůstane Aronovi i synům jeho.</span> <span class="verse"><a name="32">32</a>A plece pravé dáte knězi ku pozdvižení z obětí pokojných vašich.</span> <span class="verse"><a name="33">33</a>Kdožkoli z synů Aronových obětovati bude krev obětí pokojných a tuk, tomu se dostane plece pravé na díl jeho.</span> <span class="verse"><a name="34">34</a>Nebo hrudí sem i tam obracení a plece vzhůru pozdvižení vzal jsem od synů Izraelských z obětí pokojných jejich, a dal jsem je Aronovi knězi i synům jeho právem věčným od synů Izraelských.</span> <span class="verse"><a name="35">35</a>Toť jest díl pomazání Aronova, a pomazání synů jeho z ohnivých obětí Hospodinových, ode dne toho, v kterémž jim přistoupiti rozkázal k vykonávání kněžství Hospodinu,</span> <span class="verse"><a name="36">36</a>Kterýž přikázal Hospodin, aby jim ode dne, v kterémž jich pomazal, dáván byl od synů Izraelských právem věčným po rodech jejich.</span> <span class="verse"><a name="37">37</a>Tenť jest řád oběti zápalné, oběti suché, oběti za hřích, oběti za vinu, a posvěcování i obětí pokojných,</span> <span class="verse"><a name="38">38</a>Kteréž přikázal Hospodin Mojžíšovi na hoře Sinai toho dne, když přikázal synům Izraelským, aby obětovali oběti své Hospodinu na poušti Sinai.</span> </p></div</div></div></body></html>