<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 19</strong></div><p><span class="verse"><a name="1">1</a>I mluvil Hospodin k Mojžíšovi, řka:</span> <span class="verse"><a name="2">2</a>Mluv ke všemu množství synů Izraelských a rci jim: Svatí buďte, nebo svatý jsem, já Hospodin Bůh váš.</span> <span class="verse"><a name="3">3</a>Jeden každý matky své a otce svého báti se budete. A sobot mých ostříhejte, nebo já jsem Hospodin Bůh váš.</span> <span class="verse"><a name="4">4</a>Neobracejte se k modlám, a bohů litých nedělejte sobě: Já jsem Hospodin Bůh váš.</span> <span class="verse"><a name="5">5</a>A když obětovati budete oběti pokojné Hospodinu, z dobré vůle své obětovati budete je.</span> <span class="verse"><a name="6">6</a>Kterého dne obětovati budete, jísti budete je, i nazejtří; což by pak zůstalo až do třetího dne, ohněm spáleno bude.</span> <span class="verse"><a name="7">7</a>Pakli předce jísti budete dne třetího, věc ohavná bude, a nebude oblíbena.</span> <span class="verse"><a name="8">8</a>Kdož by to jedl, pokutu nepravosti své ponese; nebo svatosti Hospodinovy poškvrnil, protož vyhlazena bude duše ta z lidu svého.</span> <span class="verse"><a name="9">9</a>Když budete žíti obilé země vaší, nesežneš naskrze všeho pole svého, a nebudeš sbírati pozůstalých klasů žně své.</span> <span class="verse"><a name="10">10</a>Tolikéž ostatků vinice své nebudeš bráti, a zrní vinice své nebudeš sbírati; chudému a příchozímu zanecháš toho: Já jsem Hospodin Bůh váš.</span> <span class="verse"><a name="11">11</a>Nekraďte a nelžete, a nižádný neoklamávej bližního svého.</span> <span class="verse"><a name="12">12</a>Nepřisahejte křivě ve jméno mé, aniž kdo poškvrňuj jména Boha svého: Já jsem Hospodin.</span> <span class="verse"><a name="13">13</a>Neutiskneš mocí bližního svého, aniž obloupíš ho. Nezůstane mzda dělníka u tebe až do jitra.</span> <span class="verse"><a name="14">14</a>Hluchému nebudeš zlořečiti, a před slepým nepoložíš úrazu, ale báti se budeš Boha svého, nebo já jsem Hospodin.</span> <span class="verse"><a name="15">15</a>Neučiníš neprávě v soudu. Nepřijmeš osoby chudého, aniž šanovati budeš osoby bohatého; spravedlivě souditi budeš bližního svého.</span> <span class="verse"><a name="16">16</a>Nebudeš choditi jako utrhač v lidu svém, aniž státi budeš na hrdlo bližnímu svému: Já jsem Hospodin.</span> <span class="verse"><a name="17">17</a>Nebudeš nenáviděti bratra svého v srdci svém; svobodně potresceš bližního svého, a nesneseš na něm hříchu.</span> <span class="verse"><a name="18">18</a>Nebudeš se mstíti, aniž držeti budeš hněvu proti synům lidu svého, ale milovati budeš bližního svého jako sebe samého: Já jsem Hospodin.</span> <span class="verse"><a name="19">19</a>Ustanovení mých ostříhejte. Hovadu svému nedáš se scházeti s hovadem jiného pokolení. Pole svého neposeješ rozdílným semenem, a rouchem z rozdílných věcí, jako z vlny a ze lnu, setkaným nebudeš se odívati.</span> <span class="verse"><a name="20">20</a>Jestliže by muž spal s ženou, a obcoval s ní, kteráž děvkou jsuc, byla by zasnoubená jinému muži, a nebyla by žádnou mzdou vykoupena, ani propuštěna: oba dva zmrskáni budou, a neumrouť; nebo nebyla svobodná učiněna.</span> <span class="verse"><a name="21">21</a>On pak přivede obět za vinu svou Hospodinu ke dveřím stánku úmluvy, skopce za vinu.</span> <span class="verse"><a name="22">22</a>I očistí jej kněz skopcem, kterýž se obětuje za vinu před Hospodinem, od hříchů jeho, kterýmž zhřešil, a bude mu odpuštěn hřích jeho.</span> <span class="verse"><a name="23">23</a>Když pak vejdete do země, a nasázíte všelikého stromoví ovoce nesoucího, tedy obřežete neobřezání jeho, totiž ovoce jeho. Po tři léta budete míti je za neobřezané, protož nebude jedeno.</span> <span class="verse"><a name="24">24</a>Čtvrtého pak léta bude všeliké ovoce jeho posvěcené k chválení Hospodina,</span> <span class="verse"><a name="25">25</a>(Pátého teprv léta jísti budete ovoce jeho), aby rozmnožil vám úrody jeho; nebo já jsem Hospodin Bůh váš.</span> <span class="verse"><a name="26">26</a>Nic nebudete jísti se krví. Nebudete hádati, aniž na časích zakládati budete.</span> <span class="verse"><a name="27">27</a>Nebudeš střihati vlasů hlavy své okrouhle, aniž zohaví kdo brady své.</span> <span class="verse"><a name="28">28</a>Nad mrtvým pak nebudete řezati těla svého, a žádného znamení vyrytého na sobě neučiníte: Já jsem Hospodin.</span> <span class="verse"><a name="29">29</a>Nepoškvrňuj dcery své, dopouštěje smilniti jí, aby země nesmilnila a nebyla naplněna nešlechetností.</span> <span class="verse"><a name="30">30</a>Sobot mých ostříhati budete, a svatyně mé báti se budete: Já jsem Hospodin.</span> <span class="verse"><a name="31">31</a>Neobracejte se k hadačům a věšťcům, ani od nich rady beřte, poškvrňujíce se s nimi: Já jsem Hospodin Bůh váš.</span> <span class="verse"><a name="32">32</a>Před člověkem šedivým povstaň, a cti osobu starého, a boj se Boha svého, nebo já jsem Hospodin.</span> <span class="verse"><a name="33">33</a>Jestliže bude pohostinu u tebe příchozí v zemi vaší, nečiňte jemu křivdy.</span> <span class="verse"><a name="34">34</a>Jakožto jeden z doma zrozených vašich, tak bude vám příchozí, kterýž jest u vás pohostinu, a milovati ho budeš jako sebe samého; nebo i vy pohostinu jste byli v zemi Egyptské: Já jsem Hospodin Bůh váš.</span> <span class="verse"><a name="35">35</a>Nečiňte neprávě v soudu, v rozměřování, v váze a v míře.</span> <span class="verse"><a name="36">36</a>Závaží spravedlivé, kámen spravedlivý, korec spravedlivý, pintu spravedlivou míti budete: Já jsem Hospodin Bůh váš, kterýž jsem vás vyvedl z země Egyptské.</span> <span class="verse"><a name="37">37</a>Protož ostříhejte všech ustanovení mých a všech soudů mých, a čiňte je, nebo já jsem Hospodin.</span> </p></div</div></div></body></html>