<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 6</strong></div><p><span class="verse"><a name="1">1</a>Mluvil opět Hospodin k Mojžíšovi, řka:</span> <span class="verse"><a name="2">2</a>Kdyby člověk zhřešil a přestoupením přestoupil proti Hospodinu, buď že by oklamal bližního svého v věci sobě svěřené, aneb v spolku nějakém, aneb mocí by vzal něco, aneb lstivě podvedl bližního svého,</span> <span class="verse"><a name="3">3</a>Buď že nalezna ztracenou věc, za přelby mu ji, buď že by přisáhl falešně, kteroukoli věcí z těch, kterouž přihází se člověku učiniti a zhřešiti jí,</span> <span class="verse"><a name="4">4</a>Když by tedy zhřešil a vinen byl: navrátí zase tu věc, kterouž mocí sobě vzal, aneb tu, kteréž lstivě s útiskem dosáhl, aneb tu, kteráž mu svěřena byla, aneb ztracenou věc, kterouž nalezl,</span> <span class="verse"><a name="5">5</a>Aneb o kterékoli věci falešně přisáhl: tedy navrátí to z cela, a nad to pátý díl toho přidá tomu, číž bylo; to navrátí v den oběti za hřích svůj.</span> <span class="verse"><a name="6">6</a>Obět pak za hřích svůj přivede Hospodinu z drobného dobytku, skopce bez poškvrny, vedlé ceny tvé, v obět za vinu knězi.</span> <span class="verse"><a name="7">7</a>I očistí jej kněz před Hospodinem, a odpuštěno mu bude, jedna každá z těch věcí, kterouž by učinil a jí vinen byl.</span> <span class="verse"><a name="8">8</a>I mluvil Hospodin k Mojžíšovi, řka:</span> <span class="verse"><a name="9">9</a>Přikaž Aronovi i synům jeho a rci: Tento bude řád při oběti zápalné: (slove pak obět zápalná od pálení na oltáři celou noc až do jitra, nebo oheň na oltáři vždycky hořeti bude),</span> <span class="verse"><a name="10">10</a>Obleče se kněz v roucho své lněné, a košilku lněnou vezme na tělo své, a vyhrabe popel, když oheň spálí obět zápalnou na oltáři, a vysype jej u oltáře.</span> <span class="verse"><a name="11">11</a>Potom svleče šaty své a obleče se v roucho jiné, a vynese popel ven z stanů na místo čisté.</span> <span class="verse"><a name="12">12</a>Oheň pak, kterýž jest na oltáři, bude hořeti na něm, nebude uhašován. A bude zapalovati jím kněz dříví každého jitra, a zpořádá na něm obět zápalnou, a páliti bude na něm tuk pokojných obětí.</span> <span class="verse"><a name="13">13</a>Oheň ustavičně hořeti bude na oltáři, a nebudeť uhašen.</span> <span class="verse"><a name="14">14</a>Tento pak bude řád při oběti suché, kterouž obětovati budou synové Aronovi Hospodinu u oltáře:</span> <span class="verse"><a name="15">15</a>Vezme hrst bělné mouky z oběti té a z oleje jejího, se vším tím kadidlem, kteréž bude na oběti suché, a páliti to bude na oltáři u vůni líbeznou, pamětné její Hospodinu.</span> <span class="verse"><a name="16">16</a>Což pak zůstane z ní, to jísti budou Aron i synové jeho; přesné jísti se bude na místě svatém, v síni stánku úmluvy jísti to budou.</span> <span class="verse"><a name="17">17</a>Nebude vařeno s kvasem, nebo jsem jim to dal za díl z obětí mých ohnivých; svaté svatých to jest, jako i obět za hřích a jako obět za vinu.</span> <span class="verse"><a name="18">18</a>Každý mužského pohlaví z synů Aronových jísti bude to právem věčným po rodech vašich, z ohnivých obětí Hospodinových. Což by se koli dotklo toho, svaté bude.</span> <span class="verse"><a name="19">19</a>I mluvil Hospodin k Mojžíšovi, řka:</span> <span class="verse"><a name="20">20</a>Tato jest obět Aronova a synů jeho, kterouž obětovati budou Hospodinu v den pomazání jeho: Desátý díl míry efi mouky bělné za obět suchou ustavičnou, polovici toho ráno a polovici u večer.</span> <span class="verse"><a name="21">21</a>Na pánvici s olejem strojena bude; smaženou přineseš ji, a pečené kusy oběti suché obětovati budeš u vůni spokojující Hospodina.</span> <span class="verse"><a name="22">22</a>A kněz, kterýž z synů jeho po něm pomazán bude, ať ji obětuje právem věčným. Hospodinu všecko to páleno bude.</span> <span class="verse"><a name="23">23</a>A všeliká suchá obět kněžská celá spálena bude; nebudeť jedena.</span> <span class="verse"><a name="24">24</a>Mluvil pak Hospodin k Mojžíšovi, řka:</span> <span class="verse"><a name="25">25</a>Mluv Aronovi a synům jeho a rci: Tento bude řád oběti za hřích: Na místě, kdež se zabijí obět zápalná, zabita bude obět za hřích před Hospodinem; svatá svatých jest.</span> <span class="verse"><a name="26">26</a>Kněz obětující tu obět za hřích budeť jísti ji; na místě svatém jedena bude v síni stánku úmluvy.</span> <span class="verse"><a name="27">27</a>Což by se koli dotklo masa jejího, svaté bude; a jestliže by krví její šaty skropeny byly, to, což skropeno jest, obmyješ na místě svatém.</span> <span class="verse"><a name="28">28</a>A nádoba hliněná, v níž by vařeno bylo, rozražena bude; pakli by v nádobě měděné vařeno bylo, vytřena a vymyta bude vodou.</span> <span class="verse"><a name="29">29</a>Všeliký pohlaví mužského mezi kněžími jísti to bude; svaté svatých jest.</span> <span class="verse"><a name="30">30</a>Ale žádná obět za hřích, (z jejížto krve něco vneseno bylo by do stánku úmluvy k očištění v svatyni), nebude jedena; ohněm spálena bude.</span> </p></div</div></div></body></html>