<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 22</strong></div><p><span class="verse"><a name="1">1</a>I mluvil Hospodin k Mojžíšovi, řka:</span> <span class="verse"><a name="2">2</a>Mluv Aronovi a synům jeho, ať se zdržují od věcí těch, kteréž jsou posvěceny od synů Izraelských, a ať nepoškvrňují jména svatého mého v tom, což mi oni posvěcují: Já jsem Hospodin.</span> <span class="verse"><a name="3">3</a>Rci jim: Kdo by koli ze všeho semene vašeho v pronárodech vašich přistoupil ku posvěceným věcem, kterýchž by posvětili synové Izraelští Hospodinu, když nečistota jeho na něm jest, vyhlazena bude duše ta od tváři mé: Já jsem Hospodin.</span> <span class="verse"><a name="4">4</a>Kdo by koli z semene Aronova byl malomocný, aneb tok semene trpící, nebude jísti z věcí posvěcených, dokavadž by se neočistil. A kdož by se koli dotekl nečistoty těla mrtvého, aneb toho, z něhož by vyšlo símě scházení,</span> <span class="verse"><a name="5">5</a>Aneb kdo by se dotkl kterého zeměplazu, jímž by se poškvrnil, aneb člověka, pro něhož by byl nečistý vedlé všelijaké nečistoty jeho:</span> <span class="verse"><a name="6">6</a>Člověk, kterýž by se čehokoli toho dotekl, nečistý bude až do večera, a nebude jísti z věcí posvěcených, leč by umyl tělo své vodou.</span> <span class="verse"><a name="7">7</a>A po západu slunce čistý bude, a potom bude moci jísti z věcí posvěcených, nebo pokrm jeho jest.</span> <span class="verse"><a name="8">8</a>Mrchy a udáveného jísti nebude, aby se tím nepoškvrnil: Já jsem, Hospodin.</span> <span class="verse"><a name="9">9</a>Protož ostříhati budou přisluhování mých, aby hříchů na se neuvedli, a nezemřeli v něm, proto že je zprznili: Jáť jsem Hospodin posvětitel jejich.</span> <span class="verse"><a name="10">10</a>Žádný cizí nebude jísti z věcí posvěcených, ani podruh kněžský, ani nájemník nebude jísti věcí posvěcených.</span> <span class="verse"><a name="11">11</a>Koupil-li by kněz člověka za své peníze, ten jísti bude z věcí těch, též v domě jeho zplozený; ti budou jísti z pokrmu jeho.</span> <span class="verse"><a name="12">12</a>Ale dcera knězova, kteráž by se vdala za muže z jiného pokolení, ta z obětí vzhůru pozdvižených, totiž věcí svatých, nebude jísti.</span> <span class="verse"><a name="13">13</a>Kdyby pak dcera knězova ovdověla, aneb zahnána byla od muže, nemající plodu, a navrátila by se do domu otce svého: tak jako v dětinství svém chléb otce svého jísti bude, cizí pak žádný nebude jísti z něho.</span> <span class="verse"><a name="14">14</a>Jedl-li by pak kdo z nedopatření věci posvěcené, pátý díl nad to přidá knězi, a nahradí jemu tu věc posvěcenou,</span> <span class="verse"><a name="15">15</a>Aby nepoškvrňovali věcí svatých, kteréž by synové Izraelští obětovali Hospodinu,</span> <span class="verse"><a name="16">16</a>A neuvozovali na ně pokuty za provinění, že jedli věci posvěcené jejich; nebo já jsem Hospodin, kterýž jich posvěcuji.</span> <span class="verse"><a name="17">17</a>Dále mluvil Hospodin Mojžíšovi, řka:</span> <span class="verse"><a name="18">18</a>Mluv k Aronovi a k synům jeho i ke všechněm synům Izraelským, a rci jim: Kdož by koli z domu Izraelského aneb z pohostinných, kteříž jsou v Izraeli, obětovali obět svou vedlé všech slibů svých, vedlé všech darů dobrovolných svých, kteréž by obětovali Hospodinu v obět zápalnou:</span> <span class="verse"><a name="19">19</a>Z dobré vůle své obětovati budete samce bez poškvrny, z skotů, z ovcí a z koz.</span> <span class="verse"><a name="20">20</a>Což by koli mělo na sobě vadu, nebudete toho obětovati; nebo nebude příjemné od vás.</span> <span class="verse"><a name="21">21</a>Pakli by kdo obětoval obět pokojnou Hospodinu, vykonávaje slib svůj, aneb dobrovolný dar, buď z skotů, aneb z bravů; ať jest bez vady, aby bylo příjemné; nebudeť žádné poškvrny na něm.</span> <span class="verse"><a name="22">22</a>Slepého aneb polámaného, osekaného aneb uhřivého, prašivého aneb s lišeji, takového neobětujte Hospodinu a nedávejte jich k ohnivé oběti na oltář Hospodinův.</span> <span class="verse"><a name="23">23</a>Vola neb dobytče s nedorostlými neb přerostlými oudy, v dobrovolný zajisté dar obětovati je budeš, ale za slib nebude příjemný.</span> <span class="verse"><a name="24">24</a>Ztlačeného aneb ztlučeného, odtrženého, vykleštěného nebudete obětovati Hospodinu; neučiníte toho v zemi vaší.</span> <span class="verse"><a name="25">25</a>A z ruky cizozemce nebudete obětovati chleba Bohu svému ze všech těch věcí, nebo porušení jejich jest na nich; vadu mají, nebudou příjemné od vás.</span> <span class="verse"><a name="26">26</a>Mluvil také Hospodin k Mojžíšovi, řka:</span> <span class="verse"><a name="27">27</a>Vůl neb beran, aneb koza, když se urodí, za sedm dní při matce své zanecháno bude, osmého pak dne i potom bude přijemné k oběti ohnivé Hospodinu.</span> <span class="verse"><a name="28">28</a>Krávy pak a dobytčete s mladým jeho nezabijete jednoho dne.</span> <span class="verse"><a name="29">29</a>A když byste obětovali obět chvály Hospodinu, dobrovolně ji obětovati budete.</span> <span class="verse"><a name="30">30</a>V tentýž den snědena bude a nepozůstavíte z ní ničeho až do jitra: Já jsem Hospodin.</span> <span class="verse"><a name="31">31</a>Protož ostříhejte přikázaní mých a čiňte je: Já jsem Hospodin.</span> <span class="verse"><a name="32">32</a>A nepoškvrňujte jména svatého mého, i buduť posvěcen u prostřed synů Izraelských: Já jsem Hospodin posvětitel váš,</span> <span class="verse"><a name="33">33</a>Kterýž jsem vás vyvedl z země Egyptské, abych vám byl za Boha: Já jsem Hospodin.</span> </p></div</div></div></body></html>