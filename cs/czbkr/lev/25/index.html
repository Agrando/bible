<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 25</strong></div><p><span class="verse"><a name="1">1</a>Mluvil ještě Hospodin k Mojžíšovi na hoře Sinai, řka:</span> <span class="verse"><a name="2">2</a>Mluv synům Izraelským a rci jim: Když vejdete do země, kterouž já dávám vám, odpočívati bude země, nebo sobota jest Hospodinova.</span> <span class="verse"><a name="3">3</a>Šest let osívati budeš rolí svou, a šest let obřezovati budeš vinici svou a sbírati úrody její.</span> <span class="verse"><a name="4">4</a>Sedmého pak léta sobotu odpočinutí bude míti země, sobotu Hospodinovu; nebudeš na poli svém síti a vinice své řezati.</span> <span class="verse"><a name="5">5</a>Což se samo od sebe zrodí obilí tvého, nebudeš toho žíti, a hroznů vinice zanechané od tebe nebudeš sbírati. Rok odpočinutí bude míti země.</span> <span class="verse"><a name="6">6</a>Ale ovoce země toho odpočinutí budete míti ku pokrmu, ty i služebník tvůj, i děvka tvá, i nájemník tvůj, i příchozí tvůj, kterýž bydlí u tebe,</span> <span class="verse"><a name="7">7</a>I hovado tvé, i všeliký živočich, kterýž jest v zemi tvé, všecky úrody její budou míti ku pokrmu.</span> <span class="verse"><a name="8">8</a>Sečteš také sobě sedm téhodnů let, totiž sedmkrát sedm let, tak aby čas sedmi téhodnů let učinil tobě čtyřidceti devět let.</span> <span class="verse"><a name="9">9</a>Tedy dáš troubiti trubou veselé všudy sedmého měsíce v desátý den; v den očišťování dáš troubiti trubou po vší zemi vaší.</span> <span class="verse"><a name="10">10</a>I posvětíte léta padesátého, a vyhlásíte svobodu v zemi té všechněm obyvatelům jejím. Léto milostivé toto míti budete, abyste se navrátili jeden každý k statku svému, a jeden každý k čeledi své zase přijde.</span> <span class="verse"><a name="11">11</a>Ten rok milostivý padesátého léta míti budete; nebudete síti, ani žíti toho, což by samo od sebe vzrostlo, ani sbírati vína opuštěných vinic léta toho.</span> <span class="verse"><a name="12">12</a>Nebo milostivé léto jest, protož za svaté je míti budete; ze všelikého pole jísti budete úrody jeho.</span> <span class="verse"><a name="13">13</a>Toho léta milostivého navrátí se jeden každý k statku svému.</span> <span class="verse"><a name="14">14</a>Když nějakou věc prodáš bližnímu svému, aneb koupíš něco od bližního svého, nikoli neutiskujte jeden druhého.</span> <span class="verse"><a name="15">15</a>Vedlé počtu let po létu milostivém koupíš od bližního svého, a vedlé počtu let, v kterýchž úrody bráti máš, prodá tobě.</span> <span class="verse"><a name="16">16</a>Čím více bude let, tím větší placení bude, a čím méně let, tím, menší placení bude; nebo počet úrod prodá tobě.</span> <span class="verse"><a name="17">17</a>Protož nikoli neoklamávejte jeden druhého, ale boj se každý Boha svého; nebo já jsem Hospodin Bůh váš.</span> <span class="verse"><a name="18">18</a>Ostříhejte ustanovení mých, a soudy mé zachovávejte a čiňte je, a bydliti budete v zemi té bezpečně.</span> <span class="verse"><a name="19">19</a>A přinese vám země úrody své; i budete jísti až do sytosti, bydlíce bezpečně v ní.</span> <span class="verse"><a name="20">20</a>Pakli díte: Co budeme jísti léta sedmého, jestliže nebudeme síti, ani shromažďovati užitků svých?</span> <span class="verse"><a name="21">21</a>Dám požehnání své vám léta šestého, tak že přinese úrody na tři léta.</span> <span class="verse"><a name="22">22</a>I budete síti léta osmého, a jísti úrody staré až do léta devátého; dokudž by nezrostly úrody jeho, jísti budete staré.</span> <span class="verse"><a name="23">23</a>Země pak nebude prodávána v manství; nebo má jest země, a vy jste příchozí a podruzi u mne.</span> <span class="verse"><a name="24">24</a>A po vší zemi vládařství svého dopustíte dávati výplatu země.</span> <span class="verse"><a name="25">25</a>Jestliže by ochudl bratr tvůj, tak že by prodal něco z statku svého, tedy přijde příbuzný jeho, nejbližší jeho, a vyplatí prodanou věc od bratra svého.</span> <span class="verse"><a name="26">26</a>Pakli kdo nemaje výplatce, mohl by tomu sám dosti učiniti, tak že shledal by, což potřebí k vyplacení:</span> <span class="verse"><a name="27">27</a>Tedy počte léta prodaje svého, a navrátí, což zůstane, tomu, jemuž prodal; tak zase přijde k statku svému.</span> <span class="verse"><a name="28">28</a>Pakli by nemohl shledati toho, což by navrátiti měl, tedy zůstane věc prodaná v rukou toho, kterýž ji koupil, až do léta milostivého. I postoupí mu ji v čas léta milostivého, a on navrátí se zase k dědictví svému.</span> <span class="verse"><a name="29">29</a>Když by kdo prodal dům k bydlení v městě hrazeném, bude míti právo k vyplacení jeho, dokudž nevyplní se rok prodaje jeho. Za celý rok bude míti právo k vyplacení jeho.</span> <span class="verse"><a name="30">30</a>Pakliť ho nevyplatí dříve, než vyjde ten celý rok, tedy zůstane dům ten v městě hrazeném tomu, kterýž jej koupil, dědičně v pronárodech jeho, aniž ho postoupí v létě milostivém.</span> <span class="verse"><a name="31">31</a>Domové pak ve vsech, kteréž nejsou zdí ohrazené, tak jako pole země počítati se budou. Budou moci býti vyplacováni, a léta milostivého navráceni budou.</span> <span class="verse"><a name="32">32</a>Ale města Levítská, a domové v městech dědictví jejich, ti vždycky vyplaceni mohou býti od Levítů.</span> <span class="verse"><a name="33">33</a>Ten pak, kdož vyplacuje, ať jest z Levítů. Aneb ať vyjde kupec z koupeného domu a města dědictví jeho v čas léta milostivého; nebo domové měst Levítských jsou dědictví jejich mezi syny Izraelskými.</span> <span class="verse"><a name="34">34</a>Pole pak na předměstí měst jejich nebude prodáváno, nebo dědictví jejich věčné jest.</span> <span class="verse"><a name="35">35</a>Jestliže by schudl bratr tvůj, a ustaly by ruce jeho u tebe, posilníš ho; též příchozí aneb podruh živiti se bude při tobě.</span> <span class="verse"><a name="36">36</a>Nevezmeš od něho lichvy aneb úroku, ale báti se budeš Boha svého, aby se mohl bratr tvůj živiti u tebe.</span> <span class="verse"><a name="37">37</a>Peněz svých nedáš jemu na lichvu, aniž pro zisk půjčovati budeš obilí svého.</span> <span class="verse"><a name="38">38</a>Já jsem Hospodin Bůh váš, kterýž jsem vyvedl vás z země Egyptské, abych vám dal zemi Kananejskou, a byl vám za Boha.</span> <span class="verse"><a name="39">39</a>Jestliže by pak schudl bratr tvůj u tebe, tak že by se prodal tobě, nebudeš ho podrobovati v dílo otrocké.</span> <span class="verse"><a name="40">40</a>Jakožto nájemník a jako podruh bude při tobě; až do léta milostivého sloužiti bude u tebe.</span> <span class="verse"><a name="41">41</a>Potom vyjde od tebe s dětmi svými, a navrátí se k čeledi své, a v dědictví otců svých navrátí se.</span> <span class="verse"><a name="42">42</a>Nebo jsou služebníci moji, kteréž jsem vyvedl z země Egyptské; nebudou prodáváni tak jako jiní služebníci.</span> <span class="verse"><a name="43">43</a>Nebudeš panovati nad ním tvrdě, ale báti se budeš Boha svého.</span> <span class="verse"><a name="44">44</a>Služebník pak tvůj aneb děvka tvá, kteréž míti budeš, budou z národů těch, kteříž jsou vůkol vás; z nich kupovati budete služebníky a děvky.</span> <span class="verse"><a name="45">45</a>I od synů bydlitelů, kteříž jsou u vás pohostinu, od těch kupovati budete, a z čeledí těch, kteříž jsou s vámi, kteréž zplodili v zemi vaší, a budou vám v dědictví.</span> <span class="verse"><a name="46">46</a>A vládnouti budete jimi právem dědičným, i synové vaší po vás, abyste je dědičně obdrželi. Na věčnost služby jejich užívati budete, ale nad bratřími svými, syny Izraelskými, nižádný nad bratrem svým nebude tvrdě panovati.</span> <span class="verse"><a name="47">47</a>Jestliže by pak zbohatl příchozí aneb host, kterýž bydlí s tebou, a bratr tvůj přišel by na chudobu při něm, tak že by se prodal příchozímu aneb hosti tvému, aneb obyvateli, kterýž jest z čeledi cizí,</span> <span class="verse"><a name="48">48</a>Když by se tedy prodal, může zase vyplacen býti. Někdo z bratří jeho vyplatí ho.</span> <span class="verse"><a name="49">49</a>Buďto strýc jeho, aneb syn strýce jeho vyplatí jej, aneb někdo z přátel krevních jeho, z rodiny jeho, vyplatí ho; aneb jestli potom sám bude moci s to býti, vyplatí se.</span> <span class="verse"><a name="50">50</a>I počte se s tím, kterýž ho koupil, od léta, v kterémž se jemu prodal, až do léta milostivého, aby peníze, za něž jest prodán, byly vedlé počtu let; a jakožto s nájemníkem, tak se s ním stane.</span> <span class="verse"><a name="51">51</a>Jestliže ještě mnoho let zůstává k létu milostivému, vedlé nich navrátí výplatu svou z peněz, za něž koupen jest.</span> <span class="verse"><a name="52">52</a>Pakli málo zůstává let do léta milostivého, tedy počte se s ním, a vedlé počtu let jeho navrátí výplatu svou.</span> <span class="verse"><a name="53">53</a>Tak jako s čeledínem ročním nakládáno bude s ním; nebude nad ním tvrdě panovati před očima tvýma.</span> <span class="verse"><a name="54">54</a>Pakli by se nevyplatil v těch letech, tedy vyjde léta milostivého on, i synové jeho s ním.</span> <span class="verse"><a name="55">55</a>Nebo synové Izraelští jsou moji služebníci, služebníci moji jsou, kteréž jsem vyvedl z země Egyptské: Já Hospodin Bůh váš.</span> </p></div</div></div></body></html>