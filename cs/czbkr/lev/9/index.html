<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 9</strong></div><p><span class="verse"><a name="1">1</a>Stalo se pak dne osmého, povolal Mojžíš Arona a synů jeho i starších Izraelských.</span> <span class="verse"><a name="2">2</a>I řekl Aronovi: Vezmi sobě tele k oběti za hřích, a skopce k oběti zápalné, obé bez poškvrny, a obětuj před Hospodinem.</span> <span class="verse"><a name="3">3</a>K synům pak Izraelským mluviti budeš, řka: Vezměte kozla k oběti za hřích, a tele a beránka, roční, bez vady, k oběti zápalné,</span> <span class="verse"><a name="4">4</a>Vola také a skopce k oběti pokojné, abyste obětovali před Hospodinem, a obět suchou zadělanou olejem; nebo dnes se vám ukáže Hospodin.</span> <span class="verse"><a name="5">5</a>Tedy vzali ty věci, kteréž přikázal Mojžíš před stánkem úmluvy, a přistoupivši všecko shromáždění, stáli před Hospodinem.</span> <span class="verse"><a name="6">6</a>I řekl Mojžíš: Toto jest ta věc, kterouž přikázal Hospodin. Vykonejtež ji, a ukáže se vám sláva Hospodinova.</span> <span class="verse"><a name="7">7</a>Aronovi pak řekl Mojžíš: Přistup k oltáři a obětuj obět za hřích svůj, a obět zápalnou svou k vykonání očištění za sebe i za lid tento; obětuj také obět lidu všeho, a učiň očištění za ně, jakož přikázal Hospodin.</span> <span class="verse"><a name="8">8</a>Přistoupiv tedy Aron k oltáři, zabil tele své k oběti za hřích.</span> <span class="verse"><a name="9">9</a>I dali mu synové Aronovi krev. Kterýžto omočiv prst svůj ve krvi, pomazal rohů oltáře, ostatek pak krve vylil k spodku oltáře.</span> <span class="verse"><a name="10">10</a>Ale tuk a ledvinky, i branici s jater té oběti za hřích pálil na oltáři, jakož byl přikázal Hospodin Mojžíšovi.</span> <span class="verse"><a name="11">11</a>Maso pak s kůží spálil vně za stany.</span> <span class="verse"><a name="12">12</a>Zabil také obět zápalnou. I podali mu synové Aronovi krve, kterouž pokropil po vrchu oltáře vůkol.</span> <span class="verse"><a name="13">13</a>Podali jemu také i oběti zápalné s kusy jejími i hlavy její, a pálil ji na oltáři.</span> <span class="verse"><a name="14">14</a>A vymyv střeva i nohy její, pálil je s obětí zápalnou na oltáři.</span> <span class="verse"><a name="15">15</a>Obětoval také obět všeho lidu. A vzav kozla oběti za hřích, kterýž byl všeho lidu, zabil jej a obětoval ho za hřích jako i prvního.</span> <span class="verse"><a name="16">16</a>Obětoval též obět zápalnou a učinil ji vedlé obyčeje.</span> <span class="verse"><a name="17">17</a>Tolikéž i obět suchou obětoval, a vzav plnou hrst z ní, pálil to na oltáři, mimo obět zápalnou jitřní.</span> <span class="verse"><a name="18">18</a>Zabil ještě i vola a skopce k oběti pokojné, kteráž byla za lid. I podali mu synové Aronovi krve, kterouž pokropil oltáře po vrchu vůkol.</span> <span class="verse"><a name="19">19</a>Dali jemu také tuk z vola a z skopce ocas, a tuk přikrývající střeva i ledvinky a branici s jater.</span> <span class="verse"><a name="20">20</a>A položili včecken tuk na hrudí; i pálil ten tuk na oltáři.</span> <span class="verse"><a name="21">21</a>Hrudí pak a plece pravé obracel sem i tam Aron v obět obracení před Hospodinem, jakož byl přikázal Mojžíšovi.</span> <span class="verse"><a name="22">22</a>Potom Aron pozdvihna rukou svých k lidu, dal jim požehnání, a sstoupil od obětování oběti za hřích a oběti zápalné i oběti pokojné.</span> <span class="verse"><a name="23">23</a>Tedy všel Mojžíš s Aronem do stánku úmluvy; a když vycházeli z něho, požehnání dávali lidu. I ukázala se sláva Hospodinova všemu lidu.</span> <span class="verse"><a name="24">24</a>Nebo sstoupil oheň od tváři Hospodina, a spálil na oltáři obět zápalnou i všecken tuk. Což když uzřel veškeren lid, zkřikli a padli na tváři své.</span> </p></div</div></div></body></html>