<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 21</strong></div><p><span class="verse"><a name="1">1</a>Řekl také Hospodin Mojžíšovi: Mluv kněžím synům Aronovým a rci jim: Při mrtvém nepoškvrní se žádný z vás v lidu svém.</span> <span class="verse"><a name="2">2</a>Toliko při krevním příteli svém, mateři neb otci svém, synu neb dceři své a bratru svém,</span> <span class="verse"><a name="3">3</a>Též při sestře své, panně sobě nejbližší, kteráž neměla muže, při té poškvrní se.</span> <span class="verse"><a name="4">4</a>Nepoškvrní se při knížeti lidu svého, tak aby nečistý byl.</span> <span class="verse"><a name="5">5</a>Nebudou dělati sobě lysiny na hlavě své, vytrhávajíce sobě vlasy. A brady své nebudou holiti, ani těla svého řezati.</span> <span class="verse"><a name="6">6</a>Budou svatí Bohu svému, aniž poškvrní jména Boha svého; nebo oběti ohnivé Hospodinovy, chléb Boha svého obětují, protož svatí budou.</span> <span class="verse"><a name="7">7</a>Ženy nevěstky aneb poškvrněné nevezmou sobě, a ženy zahnané od muže jejího nepojmou; nebo svatý jest jeden každý z nich Bohu svému.</span> <span class="verse"><a name="8">8</a>Ty také, lide, za svatého budeš jej míti, nebo chléb Boha tvého obětuje. Protož svatý bude tobě, nebo já svatý jsem Hospodin, kterýž posvěcuji vás.</span> <span class="verse"><a name="9">9</a>Dcera pak některého kněze, když by se smilství dopustila, otce svého poškvrnila. Ohněm spálena buď.</span> <span class="verse"><a name="10">10</a>Kněz pak nejvyšší mezi bratřími svými, na jehožto hlavu vylit jest olej pomazání, a posvětil rukou svých, aby obláčel se v roucho svaté, hlavy své neodkryje a roucha svého neroztrhne.</span> <span class="verse"><a name="11">11</a>Aniž k kterému tělu mrtvému přistoupí, a aniž při otci aneb mateři své poškvrní se.</span> <span class="verse"><a name="12">12</a>Nevyjde z svatyně a nepoškvrní svatyně Boha svého; nebo koruna oleje pomazání Boha jeho jest na něm: Já jsem Hospodin.</span> <span class="verse"><a name="13">13</a>On také ženu v panenstvím jejím za manželku sobě pojme.</span> <span class="verse"><a name="14">14</a>Vdovy, aneb zahnané, aneb poškvrněné, nevěstky, žádné z těch nebude sobě bráti, ale pannu z lidu svého vezme sobě za manželku.</span> <span class="verse"><a name="15">15</a>A nepoškvrní semene svého v rodu svém, nebo já jsem Hospodin posvětitel jeho.</span> <span class="verse"><a name="16">16</a>Mluvil opět Hospodin Mojžíšovi, řka:</span> <span class="verse"><a name="17">17</a>Mluv k Aronovi a rci: Kdožkoli z semene tvého po všech rodech svých bude míti na sobě vadu, nechť nepřistupuje, aby obětoval chléb Boha svého.</span> <span class="verse"><a name="18">18</a>Nebo žádný muž, kterýž by měl na sobě vadu, nemá přistupovati: Muž slepý, aneb kulhavý, aneb mající oud některý příliš malý, aneb příliš veliký,</span> <span class="verse"><a name="19">19</a>Aneb muž, kterýž by měl zlámanou nohu, aneb zlámanou ruku,</span> <span class="verse"><a name="20">20</a>Aneb hrbovatý, aneb krhavý, aneb kterýž má bělmo na oku svém, aneb prašivost ustavičnou, neb lišeje, aneb stlačené lůno.</span> <span class="verse"><a name="21">21</a>Nižádný muž, kterýž by měl na sobě nějakou vadu, z semene Arona kněze, nepřistoupí, aby obětoval oběti ohnivé Hospodinu; nebo vada na něm jest. Nepřistoupíť, aby obětoval chléb Boha svého.</span> <span class="verse"><a name="22">22</a>Chléb však Boha svého z věcí svatosvatých a z věcí svatých jísti bude.</span> <span class="verse"><a name="23">23</a>Ale za oponu nebude vcházeti a k oltáři nebude přistupovati, nebo vada jest na něm, aby nepoškvrnil svatyně mé; nebo já jsem Hospodin posvětitel jejich.</span> <span class="verse"><a name="24">24</a>Ta slova mluvil Mojžíš k Aronovi a k synům jeho, i ke všechněm synům Izraelským.</span> </p></div</div></div></body></html>