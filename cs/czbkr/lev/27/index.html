<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 27</strong></div><p><span class="verse"><a name="1">1</a>Mluvil také Hospodin k Mojžíšovi, řka:</span> <span class="verse"><a name="2">2</a>Mluv synům Izraelským a rci jim: Když by kdo slibem oddal duše Hospodinu, vedlé ceny tvé dá výplatu.</span> <span class="verse"><a name="3">3</a>Tato pak bude cena tvá: Osobě mužského pohlaví, počna od toho, kterýž jest ve dvadcíti letech, až do šedesátiletého, uložíš výplatu padesáte lotů stříbra vedlé lotu svatyně.</span> <span class="verse"><a name="4">4</a>Pakli ženského pohlaví bude, uložíš výplatu třidceti lotů.</span> <span class="verse"><a name="5">5</a>A od pětiletých až do dvadcítiletých uložíš výplatu, za osobu mužského pohlaví dvadceti lotů, ženského pak deset lotů.</span> <span class="verse"><a name="6">6</a>A od dítěte jednoho měsíce zstáří až do pětiletých, uložíš za pachole pět lotů stříbra, a za děvče tři loty stříbra.</span> <span class="verse"><a name="7">7</a>Od šedesáti pak let a výše, bude-li muž, uložíš výplatu patnácte lotů, a ženě deset lotů.</span> <span class="verse"><a name="8">8</a>Pakli bude tak chudý, že by nemohl uložené výplaty dáti, tedy postaven bude před knězem, aby mu kněz uložil výplatu. Podlé toho, seč bude moci býti ten, kdož slib učinil, uloží mu výplatu.</span> <span class="verse"><a name="9">9</a>Jestliže by pak kdo hovado z těch, kteréž se obětují Hospodinu, slíbil, každé, kteréž dá z nich Hospodinu, svaté bude.</span> <span class="verse"><a name="10">10</a>Nesmění ho, aniž dá jiného za ně, lepšího za horší, aneb horšího za lepší. Jestliže by pak jakýmkoli způsobem je směnil, hovado za hovado, tedy ono i toto, kteréž za ně dáno, svaté bude.</span> <span class="verse"><a name="11">11</a>Pakli by které nečisté hovado slíbil, z jehož pokolení neobětují oběti Hospodinu, tedy postaví to hovado před knězem.</span> <span class="verse"><a name="12">12</a>A bude je šacovati kněz, buď ono dobré aneb zlé. Jakž je kněz cení, tak buď.</span> <span class="verse"><a name="13">13</a>Pakli bude chtíti vyplatiti je, přidá pátý díl nad cenu tvou.</span> <span class="verse"><a name="14">14</a>Když by pak někdo posvětil domu svého, aby byl svatý Hospodinu, bude jej kněz ceniti, buďto že by dobrý byl aneb zlý. Jakž jej procení kněz, tak zůstane.</span> <span class="verse"><a name="15">15</a>Pakli ten, kterýž posvětil domu svého, chtěl by jej vyplatiti, přidá pátý díl peněz nad cenu tvou, i bude jeho.</span> <span class="verse"><a name="16">16</a>Jestliže by kdo díl pole dědictví svého posvětil Hospodinu, tedy budeš je ceniti vedlé toho, jakž se osívá. Chomer ječmene kde se vseje, za padesáte lotů stříbra ceněno bude.</span> <span class="verse"><a name="17">17</a>Jestliže by hned od léta milostivého posvětil pole svého, tedy vedlé ceny tvé zůstane.</span> <span class="verse"><a name="18">18</a>Pakli by po létě milostivém posvětil pole svého, tedy sečte mu kněz peníze vedlé počtu let zůstávajících ještě do léta milostivého, i odejme to z ceny tvé.</span> <span class="verse"><a name="19">19</a>Chtěl-li by pak vyplatiti pole ten, kterýž ho posvětil, přidá pátý díl peněz nad cenu tvou, a zůstane jemu.</span> <span class="verse"><a name="20">20</a>Nevyplatil-li by pak pole toho, a prodáno by bylo někomu jinému, nemůže víc vyplaceno býti.</span> <span class="verse"><a name="21">21</a>I bude pole to, když svobodné vyjde léta milostivého, svaté Hospodinovo, jakožto pole posvěcené; knězi bude v dědictví jeho.</span> <span class="verse"><a name="22">22</a>Jestliže pak pole koupené, kteréž by nebylo z pole dědictví jeho, posvětil Hospodinu,</span> <span class="verse"><a name="23">23</a>Tedy sečte mu kněz summu ceny jeho až do léta milostivého, i dá cenu jeho v ten den, jako posvěcenou Hospodinu.</span> <span class="verse"><a name="24">24</a>V létě milostivém navrátí se pole k tomu, od kohož bylo koupeno, jehož dědictví jest pole to.</span> <span class="verse"><a name="25">25</a>Všeliká pak cena tvá bude vedlé lotu svatyně. Lot pak váží dvadceti haléřů.</span> <span class="verse"><a name="26">26</a>Ale prvorozeného, což právem prvorozenství dává se Hospodinu z hovad, nižádný neposvětí, buďto z skotů aneb z bravů; Hospodinovo jest prvé.</span> <span class="verse"><a name="27">27</a>A jestliže by z hovad nečistých bylo, vyplatí je vedlé ceny tvé, a přidá pátý díl nad ní. Pakliť nebude vyplaceno, tedy nechť jest prodáno vedlé ceny tvé.</span> <span class="verse"><a name="28">28</a>Všeliká pak věc posvěcená, kterouž by někdo slibem posvětil Hospodinu ze všech věcí, kteréž má, buď z lidí aneb z hovad, aneb z pole dědictví svého, nebude prodávána, ani vyplacována; nebo všecko, což takovým slibem posvěceno jest, věc nejsvětější bude Hospodinu.</span> <span class="verse"><a name="29">29</a>Všeliké hovado tak oddané, kteréž slibem tím se oddává od člověka, nebude vyplacováno, ale smrtí umře.</span> <span class="verse"><a name="30">30</a>Všickni také desátkové země, buď z semene země, aneb z ovoce stromů, Hospodinovi budou; nebo posvěceni jsou Hospodinu.</span> <span class="verse"><a name="31">31</a>Bude-li kdo chtíti vyplatiti desátky své, pátý díl jejich přidá nad ně.</span> <span class="verse"><a name="32">32</a>A všeliký desátek z volů aneb drobného dobytka, jakž přichází pod hůl pastýře, každý ten desátek svatý bude Hospodinu.</span> <span class="verse"><a name="33">33</a>Nebude vyhledávati, dobré-li by bylo čili zlé, aniž ho smění. Pakli je předce smění, bude to i ono odměněné svaté, a nebude vyplaceno.</span> <span class="verse"><a name="34">34</a>Ta jsou přikázaní, kteráž přikázal Hospodin Mojžíšovi na hoře Sinai, aby je oznámil synům Izraelským.</span> </p></div</div></div></body></html>