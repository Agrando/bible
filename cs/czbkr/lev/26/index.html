<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 26</strong></div><p><span class="verse"><a name="1">1</a>Nedělejte sobě modl, ani obrazu rytého, aneb sloupu nevyzdvihnete sobě, ani kamene malovaného v zemi vaší nestavějte, abyste se jemu klaněli; nebo já jsem Hospodin Bůh váš.</span> <span class="verse"><a name="2">2</a>Sobot mých ostříhejte, a svatyně mé se bojte: Já jsem Hospodin.</span> <span class="verse"><a name="3">3</a>Jestliže v ustanoveních mých choditi budete, a přikázaní mých ostříhajíce, budete je činiti:</span> <span class="verse"><a name="4">4</a>Tedy dám vám deště vaše časy svými, a země vydá úrody své, a stromoví polní vydá ovoce své,</span> <span class="verse"><a name="5">5</a>Tak že mlácení postihne vinobraní, a vinobraní postihne setí. I budete jísti chléb svůj do sytosti, a přebývati budete bezpečně v zemi své.</span> <span class="verse"><a name="6">6</a>Nebo dám pokoj v zemi, i budete spáti, a nebude, kdo by vás předěsil; vypléním i zvěř zlou z země, a meč nebude procházeti země vaší.</span> <span class="verse"><a name="7">7</a>Nýbrž honiti budete nepřátely své, a padnou před vámi od meče.</span> <span class="verse"><a name="8">8</a>Pět vašich honiti jich bude sto, a sto vašich honiti bude deset tisíců, i padnou nepřátelé vaši před vámi od meče.</span> <span class="verse"><a name="9">9</a>Nebo obrátím tvář svou k vám, a dám vám zrůst, a rozmnožím vás, a utvrdím smlouvu svou s vámi.</span> <span class="verse"><a name="10">10</a>A jísti budete úrody několikaleté, a když nové přijdou, staré vyprázdníte.</span> <span class="verse"><a name="11">11</a>Vzdělám příbytek svůj u prostřed vás, a duše má nebude vás nenáviděti.</span> <span class="verse"><a name="12">12</a>A procházeti se budu mezi vámi, a budu Bohem vaším, a vy budete lidem mým.</span> <span class="verse"><a name="13">13</a>Já jsem Hospodin Bůh váš, kterýž jsem vyvedl vás z země Egyptských, abyste jim nesloužili, a polámal jsem závory jha vašeho, abyste chodili prosti.</span> <span class="verse"><a name="14">14</a>Pakli nebudete mne poslouchati, a nebudete činiti všech přikázaní těchto,</span> <span class="verse"><a name="15">15</a>A jestli ustanovení má zavržete, a soudy mé zoškliví-li sobě duše vaše, tak abyste nečinili všech přikázaní mých, a zrušili byste smlouvu mou:</span> <span class="verse"><a name="16">16</a>Já také toto učiním vám: Uvedu na vás strach, souchotiny a zimnici pálčivou, což zkazí oči vaše, a bolestí naplní duši. Semeno své nadarmo síti budete, nebo nepřátelé vaši snědí je.</span> <span class="verse"><a name="17">17</a>Postavím zůřivou tvář svou proti vám, tak že poraženi budete od nepřátel svých, a panovati budou nad vámi ti, kteříž vás nenávidí. Utíkati budete, ano vás žádný nehoní.</span> <span class="verse"><a name="18">18</a>Jestliže ani tak poslouchati mne nebudete, tedy ještě sedmkrát více trestati vás budu pro hříchy vaše.</span> <span class="verse"><a name="19">19</a>A potru vyvýšenost síly vaší, a učiním nebe nad vámi jako železo, a zemi vaši jako měď.</span> <span class="verse"><a name="20">20</a>Nadarmo bude vynaložena síla vaše, nebo země vaše nevydá vám úrody své, a stromoví země nevydá ovoce svého.</span> <span class="verse"><a name="21">21</a>Jestliže pak se mnou maní zacházeti budete, a nebudete mne chtíti poslouchati, tedy přidám na vás sedmkrát více ran vedlé hříchů vašich.</span> <span class="verse"><a name="22">22</a>A pustím na vás zvěř polní, kteráž uvede na vás sirobu, a vyhubí hovada vaše a umenší vás; i zpustnou cesty vaše.</span> <span class="verse"><a name="23">23</a>Pakli ani potom nenapravíte se, ale vždy se mnou maní zacházeti budete,</span> <span class="verse"><a name="24">24</a>I já s vámi maní zacházeti budu, a bíti vás budu sedmkrát více pro hříchy vaše.</span> <span class="verse"><a name="25">25</a>A uvedu na vás meč, kterýž vrchovatě pomstí zrušení smlouvy. I shrnete se do měst svých; tam pošli mor mezi vás, a dáni budete v ruce nepřátelům.</span> <span class="verse"><a name="26">26</a>A když polámi vám hůl chleba, tedy deset žen péci bude chléb váš v peci jedné, a zase chléb váš odvažovati vám budou. Budete pak jísti, a nenasytíte se.</span> <span class="verse"><a name="27">27</a>Pakli i s tím nebudete mne poslouchati, ale předce maní se mnou zacházeti budete:</span> <span class="verse"><a name="28">28</a>I já také v hněvě maní s vámi zacházeti budu, a trestati vás budu i já sedmkrát více pro hříchy vaše.</span> <span class="verse"><a name="29">29</a>A budete jísti těla synů svých, a těla dcer svých.</span> <span class="verse"><a name="30">30</a>A zkazím výsosti vaše, a vypléním slunečné obrazy vaše, a skladu těla vaše na špalky ukydaných bohů vašich, a duše má bude vás nenáviděti.</span> <span class="verse"><a name="31">31</a>Města vaše dám v zpuštění, a učiním, aby zpustly svatyně vaše, aniž více zachutnám oběti vůně příjemné vaší.</span> <span class="verse"><a name="32">32</a>Já zpustím zemi, tak že ztrnou nad ní nepřátelé vaši, kteříž bydliti budou v ní.</span> <span class="verse"><a name="33">33</a>Vás pak rozptýlím mezi národy, a učiním, aby s dobytým mečem vás honili. I bude země vaše vyhubena, a města vaše zpustnou.</span> <span class="verse"><a name="34">34</a>A tehdy země užive sobot svých po všecky dny, v nichž pustá bude, vy pak budete v zemi nepřátel svých. Tehdáž, pravím, odpočine země, a užive sobot svých.</span> <span class="verse"><a name="35">35</a>Po všecky dny, v nichž pustá bude, odpočívati bude; nebo neodpočívala v soboty vaše, když jste vy bydlili v ní.</span> <span class="verse"><a name="36">36</a>Kteříž pak ještě pozůstanou z vás, uvedu strach na srdce jejich v krajinách nepřátel jejich, tak že zažene je chřest listu větrem chřestícího. I budou utíkati, rovně jako před mečem, a padnou, an jich žádný honiti nebude.</span> <span class="verse"><a name="37">37</a>A budou padati jeden přes druhého jakožto od meče, ač jich žádný honiti nebude; aniž kdo z vás bude moci ostáti před nepřátely svými.</span> <span class="verse"><a name="38">38</a>I zahynete mezi národy, a zžíře vás země nepřátel vašich.</span> <span class="verse"><a name="39">39</a>Kteříž pak pozůstanou z vás, svadnouti budou pro nepravost svou v zemi nepřátel vašich, ano i pro nepravosti otců vašich s nimi usvadnou.</span> <span class="verse"><a name="40">40</a>Ale jestliže budou vyznávati nepravost svou, a nepravost otců svých vedlé přestoupení svého, kterýmž přestoupili proti mně, a maní se mnou zacházeli,</span> <span class="verse"><a name="41">41</a>I já také že jsem maní s nimi zacházel, a uvedl je do země nepřátel jejich; jestliže, pravím, tehdáž poníží se srdce jejich neobřezané, a schválí pokutu nepravosti své:</span> <span class="verse"><a name="42">42</a>Tedy rozpomenu se na smlouvu svou s Jákobem, a na smlouvu svou s Izákem, i na smlouvu svou s Abrahamem rozpomenu se; také i na tu zemi pamětliv budu.</span> <span class="verse"><a name="43">43</a>Mezi tím země jsuc jich zbavena, užive sobot svých, kdyžto zpuštěna bude pro ně. Tehdáž oni schválí pokutu nepravosti své proto, že všelijak soudy mými pohrdali, a ustanovení má zošklivila sobě duše jejich.</span> <span class="verse"><a name="44">44</a>A však i tak, když by v zemi nepřátel svých byli, nezavrhl bych jich, a nezošklivil jich sobě, abych je měl do konce zkaziti, a zrušiti smlouvu svou s nimi; nebo já jsem Hospodin Bůh jejich.</span> <span class="verse"><a name="45">45</a>Ale rozpomenu se na ně pro smlouvu učiněnou s předky jejich, kteréž jsem vyvedl z země Egyptské před očima pohanů, abych jim byl za Boha: Já Hospodin.</span> <span class="verse"><a name="46">46</a>Ta jsou ustanovení a soudové, i zákonové, kteréž vydal Hospodin na hoře Sinai skrze Mojžíše, aby byli mezi ním a mezi syny Izraelskými.</span> </p></div</div></div></body></html>