<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lev/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lev">Leviticus</a> &gt <strong>Chapter 24</strong></div><p><span class="verse"><a name="1">1</a>Mluvil pak Hospodin k Mojžíšovi, řka:</span> <span class="verse"><a name="2">2</a>Přikaž synům Izraelským, ať přinesou tobě oleje olivového, čistého, vytlačeného, k svícení, aby lampy ustavičně rozsvěcovány byly.</span> <span class="verse"><a name="3">3</a>Před oponou svědectví v stánku úmluvy zpořádá je Aron, aby hořely od večera až do jitra před Hospodinem vždycky. Toť bude ustanovení věčné v národech vašich.</span> <span class="verse"><a name="4">4</a>Na svícen čistý rozstavovati bude lampy před Hospodinem vždycky.</span> <span class="verse"><a name="5">5</a>A vezma mouky bělné, upečeš z ní dvanácte koláčů; jeden každý koláč bude ze dvou desetin efi.</span> <span class="verse"><a name="6">6</a>A rozkladeš je dvěma řady, šest v řadu jednom, na stole čistém před Hospodinem.</span> <span class="verse"><a name="7">7</a>Dáš také na každý řad kadidla čistého, aby bylo za každý chléb ten kouření pamětné v obět ohnivou Hospodinu.</span> <span class="verse"><a name="8">8</a>Každého dne sobotního klásti budete je řadem před Hospodinem vždycky, berouce je od synů Izraelských smlouvou věčnou.</span> <span class="verse"><a name="9">9</a>I budou Aronovi a synům jeho, kteřížto jísti budou je na místě svatém; nebo nejsvětější věc jest jim z obětí ohnivých Hospodinových právem věčným.</span> <span class="verse"><a name="10">10</a>Vyšel pak syn ženy Izraelské, kteréhož měla s mužem Egyptským, mezi syny Izraelskými, a vadili se v staních syn ženy té Izraelské s mužem Izraelským.</span> <span class="verse"><a name="11">11</a>I zlořečil syn ženy té Izraelské a rouhal se jménu Božímu. Tedy přivedli ho k Mojžíšovi. (Jméno pak matky jeho bylo Salumit, dcera Dabri, z pokolení Dan.)</span> <span class="verse"><a name="12">12</a>A dali jej do vězení, až by jim bylo oznámeno, co s ním Bůh káže učiniti.</span> <span class="verse"><a name="13">13</a>Mluvil pak Hospodin k Mojžíšovi, řka:</span> <span class="verse"><a name="14">14</a>Vyveď toho ruhače ven z stanů, a nechať všickni ti, kteříž slyšeli, vloží ruce na hlavu jeho, a všecken lid ať ho ukamenuje.</span> <span class="verse"><a name="15">15</a>Mluvě pak k synům Izraelským, díš jim: Kdož by koli zlořečil Bohu svému, poneseť hřích svůj.</span> <span class="verse"><a name="16">16</a>Kdož by zlořečil jménu Hospodinovu, smrtí umře, a všecko shromáždění bez milosti ukamenuje jej. Tak cizí, jako doma zchovaný, když by zlořečil jménu Hospodinovu, smrtí umře.</span> <span class="verse"><a name="17">17</a>Zabil-li by kdo kterého člověka, smrtí umře.</span> <span class="verse"><a name="18">18</a>Jestliže by pak zabil hovado, navrátí jiné, hovado za hovado.</span> <span class="verse"><a name="19">19</a>Kdož by pak zohavil bližního svého, vedlé toho, jakž on učinil, tak se staň jemu:</span> <span class="verse"><a name="20">20</a>Zlámaní za zlámaní, oko za oko, zub za zub. Jakouž by ohavu učinil na těle člověka, taková zase učiněna bude jemu.</span> <span class="verse"><a name="21">21</a>Kdož by zabil hovado, navrátí jiné, ale kdož by zabil člověka, umře.</span> <span class="verse"><a name="22">22</a>Jednostejné právo míti budete. Jakož příchozímu, tak domácímu stane se; nebo já jsem Hospodin Bůh váš.</span> <span class="verse"><a name="23">23</a>Tedy mluvil Mojžíš k synům Izraelským ty věci. I vyvedli toho ruhače ven za stany, a kamením ho zametali. Učinili, pravím, synové Izraelští vedlé toho, jakož přikázal Hospodin Mojžíšovi.</span> </p></div</div></div></body></html>