<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1kgs/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1kgs">1 Kings</a> &gt <strong>Chapter 4</strong></div><p><span class="verse"><a name="1">1</a>A tak král Šalomoun byl králem nade vším Izraelem.</span> <span class="verse"><a name="2">2</a>Tato pak byla knížata jeho: Azariáš syn Sádochův knížetem,</span> <span class="verse"><a name="3">3</a>Elichoref a Achiáš synové Sísovi byli písaři, Jozafat syn Achiludův kancléřem,</span> <span class="verse"><a name="4">4</a>A Banaiáš syn Joiadův nad vojskem, Sádoch pak a Abiatar kněžími,</span> <span class="verse"><a name="5">5</a>A Azariáš syn Nátanův nad úředníky, a Zábud syn Nátanův nejvyšší rada královská,</span> <span class="verse"><a name="6">6</a>A Achisar vládař domu, Adoniram pak syn Abdy nad vybraným lidem.</span> <span class="verse"><a name="7">7</a>Měl také Šalomoun dvanácte vládařů nade vším Izraelem, kteříž opatrovali potravou krále i dům jeho. Každého roku za měsíc jeden každý měl opatrovati krále.</span> <span class="verse"><a name="8">8</a>A tato jsou jména jejich: Syn Chur na hoře Efraim;</span> <span class="verse"><a name="9">9</a>Syn Deker v Makaz a v Salbim, a v Betsemes a v Elon Betchanan;</span> <span class="verse"><a name="10">10</a>Syn Chesed v Arubot, jehož bylo Socho i všecka země Chefer;</span> <span class="verse"><a name="11">11</a>Syn Abinadabův, jehož byly všecky končiny Dor, a měl Tafat dceru Šalomounovu za manželku;</span> <span class="verse"><a name="12">12</a>Baana syn Achiludův, jehož byl Tanach a Mageddo, i všecken Betsan, kterýž jest vedlé Sartan pod Jezreelem, od Betsan až do Abelmehula a až za Jekmaam;</span> <span class="verse"><a name="13">13</a>Syn Geber v Rámot Galád, jehož byly vsi Jair, syna Manassesova, kteréž jsou v Galád, jehož byla krajina Argob, kteráž jest v Bázan, šedesáte měst velikých hrazených a závřitých;</span> <span class="verse"><a name="14">14</a>Achinadab syn Iddo v Mahanaim;</span> <span class="verse"><a name="15">15</a>Achimaas v Neftalím, on také pojal Basemat dceru Šalomounovu za manželku;</span> <span class="verse"><a name="16">16</a>Baana syn Chusai v Asser a v Alot;</span> <span class="verse"><a name="17">17</a>Jozafat syn Paruach v Izachar;</span> <span class="verse"><a name="18">18</a>Semei syn Ela v Beniamin;</span> <span class="verse"><a name="19">19</a>Geber syn Uri v zemi Galád, v zemi Seona, krále Amorejského, a Oga krále Bázan; ten sám vládařem jedním představen byl té zemi.</span> <span class="verse"><a name="20">20</a>Tehdáž Juda a Izrael rozmnoženi jsouce jako písek při moři v množství, jedli a pili, a veselili se.</span> <span class="verse"><a name="21">21</a>Nebo Šalomoun panoval nade všemi královstvími od řeky až k zemi Filistinské, a až k končinám Egyptským. I přinášeli dary a sloužili Šalomounovi po všecky dny života jeho.</span> <span class="verse"><a name="22">22</a>Vycházelo pak ku potravě Šalomounovi na každý den třidceti měr běli, a šedesáte měr mouky obecné,</span> <span class="verse"><a name="23">23</a>Deset volů krmných a dvadceti volů pastevných, a sto ovec, kromě jelenů, srn, bůvolů a ptactva vykrmeného.</span> <span class="verse"><a name="24">24</a>On zajisté panoval všudy s této strany řeky od Tipsach až do Gázy nade všemi králi, kteříž byli před řekou, a měl pokoj se všech stran vůkol.</span> <span class="verse"><a name="25">25</a>I bydlil Juda a Izrael bezpečně, jeden každý pod svým vinným kmenem a pod svým fíkem, od Dan až do Bersabé, po všecky dny Šalomounovy.</span> <span class="verse"><a name="26">26</a>Měl také Šalomoun čtyřidceti tisíc koní na stání k vozům svým, a dvanácte tisíc jízdných.</span> <span class="verse"><a name="27">27</a>A tak opatrovali ti úředníci krále Šalomouna i všecky, kteříž přicházeli k stolu krále Šalomouna, jeden každý za měsíc svůj, nedopouštějíce, aby v čem nedostatek býti měl.</span> <span class="verse"><a name="28">28</a>Ječmene také a slámy pro koně a pro mezky dodávali k tomu místu, kdež byl král, jeden každý, jakž mu uloženo bylo.</span> <span class="verse"><a name="29">29</a>Nadto dal Bůh moudrost Šalomounovi a prozřetelnost velikou náramně, a širokost mysli, jako jest písku na břehu mořském.</span> <span class="verse"><a name="30">30</a>Nebo větší byla moudrost Šalomounova, než moudrost všech národů východních, a než všeliká moudrost Egyptských.</span> <span class="verse"><a name="31">31</a>Nýbrž moudřejší byl nad všecky lidi, až i nad Etana Ezrachitského, též nad Hémana, a Kalkole i Darda, syny Máchol, a rozneslo se jméno jeho po všech národech vůkol.</span> <span class="verse"><a name="32">32</a>Složil také tři tisíce přísloví, a písniček jeho bylo tisíc a pět.</span> <span class="verse"><a name="33">33</a>Vypsal též i o stromích, počna od cedru, kterýž jest na Libánu, až do mchu, kterýž roste na zdi; psal i o hovadech a o ptácích, a zeměplazích a o rybách.</span> <span class="verse"><a name="34">34</a>Protož přicházeli ze všech národů poslouchati moudrosti Šalomounovy, i ode všech králů země, kteříž slyšeli o moudrosti jeho.</span> </p></div</div></div></body></html>