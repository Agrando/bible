<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1kgs/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1kgs">1 Kings</a> &gt <strong>Chapter 6</strong></div><p><span class="verse"><a name="1">1</a>I stalo se léta čtyřstého osmdesátého po vyjití synů Izraelských z země Egyptské, že Šalomoun měsíce Ziv, (jenž jest měsíc druhý), čtvrtého léta kralování svého nad Izraelem, počal stavěti domu Hospodinova.</span> <span class="verse"><a name="2">2</a>Dům pak, kterýž stavěl král Šalomoun Hospodinu, byl zdélí šedesáti loktů, a zšíří dvadcíti, a zvýší třidcíti loktů.</span> <span class="verse"><a name="3">3</a>Síňce také byla před chrámem dvadcíti loktů zdélí vedlé širokosti domu, a desíti loktů zšíří před domem.</span> <span class="verse"><a name="4">4</a>Udělal také v domě okna porozšířená vnitř, ale possoužená zevnitř.</span> <span class="verse"><a name="5">5</a>Vzdělal též při zdi domu pavlače všudy vůkol vedlé zdi domu, okolo chrámu a svatyně svatých, a nadělal pokojíků všudy vůkol.</span> <span class="verse"><a name="6">6</a>Pavlače spodní širokost byla pěti loket, prostřední širokost šesti loket, a třetí širokost sedmi loket; nebo byl zdělal ústupky ve zdi domu zevnitř všudy vůkol, aby trámové nebyli vpouštíni do zdi domu.</span> <span class="verse"><a name="7">7</a>Když pak ten dům staven byl, z kamení hotového, tak přivezeného stavěli. Ani kladiva ani sekery, ani jakého nástroje železného nebylo slyšeti v domě, když byl staven.</span> <span class="verse"><a name="8">8</a>Dvéře k prostředním pokojům byly po pravé straně domu, jimiž po šneku se chodilo k těm prostředním, a z prostředních k třetím.</span> <span class="verse"><a name="9">9</a>A tak vystavěl dům ten, a dokonal jej, a přikryl jej krokvemi ohnutými a  prkny cedrovými.</span> <span class="verse"><a name="10">10</a>Vystavěl i pavlače ty vůkol všeho domu. Pěti loket zvýši byla každá z nich, a připojeny byly k domu trámy cedrovými.</span> <span class="verse"><a name="11">11</a>Stala se pak řeč Hospodinova k Šalomounovi, řkoucí:</span> <span class="verse"><a name="12">12</a>Toť jest ten dům, kterýž ty stavíš. Jestliže budeš choditi v ustanoveních mých, a soudy mé vykonávati, a ostříhati všech přikázaní mých, chodě v nich, tedy upevním slovo své s tebou, kteréž jsem mluvil Davidovi otci tvému.</span> <span class="verse"><a name="13">13</a>A budu bydliti u prostřed synů Izraelských, a neopustím lidu svého Izraelského.</span> <span class="verse"><a name="14">14</a>A tak vystavěl Šalomoun ten dům, a dokonal jej.</span> <span class="verse"><a name="15">15</a>A otafloval zdi domu vnitř prkny cedrovými, od podlahy domu až k stropu obložil dřívím vnitř; položil také podlahu domu prkny jedlovými.</span> <span class="verse"><a name="16">16</a>Udělal také přehražení na dvadceti loket od jedné strany domu k druhé, z prken cedrových, od podlahy až do stropu. A tak udělal u vnitřku příbytek, aby byl svatyně svatých.</span> <span class="verse"><a name="17">17</a>Pročež čtyřidcíti loktů byl dům, jenž jest chrám přední.</span> <span class="verse"><a name="18">18</a>A na tom cedrovém domu vnitř otaflování byly řezby, nápodobné tykvím planým a květům otevřeným. Všecko z cedru bylo, tak že ani kamene nebylo viděti.</span> <span class="verse"><a name="19">19</a>Svatyni pak svatých v domě vnitř připravil, aby tam postavena byla truhla smlouvy Hospodinovy.</span> <span class="verse"><a name="20">20</a>Kterážto svatyně svatých vnitř byla dvadcíti loktů zdélí, a dvadcíti loktů zšíří, též dvadcíti loktů zvýší, a obložil ji zlatem nejčistším. Oltář také cedrový obložil.</span> <span class="verse"><a name="21">21</a>Tak obložil Šalomoun příbytek ten zlatem nejčistším, a učinil rozdělující stěnu a provazy zlaté před svatyní svatých, kterouž také obložil zlatem.</span> <span class="verse"><a name="22">22</a>Anobrž všecken dům obložil zlatem, žádné strany nepomíjeje; též všecken oltář, kterýž byl před svatyní svatých, obložil zlatem.</span> <span class="verse"><a name="23">23</a>Udělal také v svatyni svatých dva cherubíny z dříví olivového desíti loket zvýší.</span> <span class="verse"><a name="24">24</a>A bylo na pět loket křídlo cherubína jedno, a na pět loket křídlo cherubína druhé; deset loket bylo od konce křídla jednoho až k konci křídla druhého.</span> <span class="verse"><a name="25">25</a>Tak na deset loket byl i cherubín druhý; míru jednostejnou a řezbu jednostejnou měli oba cherubínové.</span> <span class="verse"><a name="26">26</a>Vysokost cherubína jednoho byla desíti loket, a tolikéž cherubína druhého.</span> <span class="verse"><a name="27">27</a>I postavil ty cherubíny u prostřed domu vnitřního, tak že roztáhli křídla svá, a dotýkalo se křídlo jednoho jedné stěny, též křídlo cherubína druhého dotýkalo se druhé stěny; křídla pak jejich u prostřed domu spolu se dotýkala.</span> <span class="verse"><a name="28">28</a>Obložil také ty cherubíny zlatem.</span> <span class="verse"><a name="29">29</a>Přesto i všecky stěny domu vůkol ozdobil řezbami cherubínů a palm a rozvitých květů, vnitř i zevnitř.</span> <span class="verse"><a name="30">30</a>I podlahu domu položil zlatem vnitř i zevnitř.</span> <span class="verse"><a name="31">31</a>Udělal též, kudy vcházeli do svatyně svatých, dvéře z dříví olivového, a podvoje i s veřejemi byly pětihrané.</span> <span class="verse"><a name="32">32</a>Oboje pak ty dvéře byly z dříví olivového, kteréž ozdobil řezbami cherubínů a palm a rozvitých květů, a obložil zlatem; potáhl také i cherubíny a palmy zlatem.</span> <span class="verse"><a name="33">33</a>Podobně udělal i u vrat chrámových dvéře z dříví olivového čtverhrané.</span> <span class="verse"><a name="34">34</a>A oboje dvéře byly z dříví jedlového. Na dvě strany jedny dvéře otvíraly se, též na dvě strany druhé dvéře se otvíraly.</span> <span class="verse"><a name="35">35</a>I vyřezal na nich cherubíny a palmy a rozvité květy, a obložil zlatem taženým to, což bylo vyřezáno.</span> <span class="verse"><a name="36">36</a>Potom vystavěl síň prostřední ze tří řadů kamení tesaného, a jednoho řadu dříví cedrového hoblovaného.</span> <span class="verse"><a name="37">37</a>Léta čtvrtého založen byl dům Hospodinův, měsíce Ziv,</span> <span class="verse"><a name="38">38</a>A léta jedenáctého, měsíce Bul, (jenž jest měsíc osmý), dokonán jest dům se všemi přípravami svými, a se vším tím, což k němu přináleželo; kterýž stavěl sedm let.</span> </p></div</div></div></body></html>