<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1kgs/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1kgs">1 Kings</a> &gt <strong>Chapter 22</strong></div><p><span class="verse"><a name="1">1</a>Nebylo pak za tři léta války mezi Syrskými a Izraelskými.</span> <span class="verse"><a name="2">2</a>I stalo se léta třetího, přijel Jozafat král Judský k králi Izraelskému.</span> <span class="verse"><a name="3">3</a>Mluvil pak byl král Izraelský služebníkům svým: Víte-li, že naše bylo Rámot Galád, a my zanedbáváme vzíti ho zase z moci krále Syrského?</span> <span class="verse"><a name="4">4</a>Pročež řekl Jozafatovi: Potáhneš-li se mnou na vojnu proti Rámot Galád? Odpověděl Jozafat králi Izraelskému: Jako jsem já, tak jsi ty, jako lid můj, tak lid tvůj, jako koni moji, tak koni tvoji.</span> <span class="verse"><a name="5">5</a>Řekl také Jozafat králi Izraelskému: Vzeptej se dnes medle na slovo Hospodinovo.</span> <span class="verse"><a name="6">6</a>I shromáždil král Izraelský proroků okolo čtyř set mužů a řekl jim: Mám-li táhnouti na vojnu proti Rámot Galád, či tak nechati? I řekli: Táhni, nebo dá je Pán v ruku krále.</span> <span class="verse"><a name="7">7</a>Tedy řekl Jozafat: Což není zde již žádného proroka Hospodinova, abychom se ho zeptali?</span> <span class="verse"><a name="8">8</a>Na to řekl král Izraelský Jozafatovi: Ještěť jest muž jeden, skrze něhož bychom se mohli poraditi s Hospodinem, ale já ho nenávidím, proto že mi dobrého neprorokuje, než zlé, Micheáš syn Jemlův. Ale Jozafat řekl: Nechť tak nemluví král.</span> <span class="verse"><a name="9">9</a>Protož povolav král Izraelský komorníka jednoho, řekl: Přiveď sem rychle Micheáše syna Jemlova.</span> <span class="verse"><a name="10">10</a>(Mezi tím král Izraelský a Jozafat král Judský, jeden každý na stolici své, odění jsouce rouchem, seděli v placu u vrat brány Samařské, a všickni proroci prorokovali před nimi.</span> <span class="verse"><a name="11">11</a>Sedechiáš pak syn Kenanův udělal sobě byl rohy železné a řekl: Takto praví Hospodin: Těmito trkati budeš Syrské, dokudž nepohubíš jich.</span> <span class="verse"><a name="12">12</a>Takž podobně i jiní všickni proroci prorokovali, řkouce: Jeď do Rámot Galád, a šťastněť se povede; nebo dá je Hospodin v ruku královu.)</span> <span class="verse"><a name="13">13</a>V tom posel ten, kterýž šel, aby zavolal Micheáše, mluvil jemu, řka: Aj, nyní slova proroků jedněmi ústy předpovídají dobré věci králi. Medle, buď řeč tvá jako řeč kterého z nich, a mluv dobré věci.</span> <span class="verse"><a name="14">14</a>Tedy řekl Micheáš: Živť jest Hospodin, že což mi koli řekne Hospodin, to mluviti budu.</span> <span class="verse"><a name="15">15</a>A když přišel k králi, řekl jemu král: Micheáši, máme-li jeti na vojnu proti Rámot Galád, či tak nechati? Kterýž řekl jemu: Jeď a šťastněť se povede, nebo dá je Hospodin v ruku krále.</span> <span class="verse"><a name="16">16</a>I řekl jemu král: I kolikrátž tě mám přísahou zavazovati, abys mi nemluvil než pravdu ve jménu Hospodinovu?</span> <span class="verse"><a name="17">17</a>Protož řekl: Viděl jsem všecken lid Izraelský rozptýlený po horách jako ovce, kteréž nemají pastýře; nebo řekl Hospodin: Nemají pána tito, navrať se jeden každý do domu svého v pokoji.</span> <span class="verse"><a name="18">18</a>I řekl král Izraelský Jozafatovi: Zdaližť jsem neřekl, že mi nebude prorokovati dobrého, ale zlé?</span> <span class="verse"><a name="19">19</a>Řekl dále: Z té příčiny slyš slovo Hospodinovo: Viděl jsem Hospodina sedícího na stolici své, a všecko vojsko nebeské stojící po pravici jeho i po levici jeho.</span> <span class="verse"><a name="20">20</a>I řekl Hospodin: Kdo oklamá Achaba, aby vytáhl a padl u Rámot Galád? A když pravil ten toto, a jiný pravil jiné,</span> <span class="verse"><a name="21">21</a>Tožť vyšel jakýsi duch, a postaviv se před Hospodinem, řekl: Já ho oklamám. Hospodin pak řekl jemu: Jakým způsobem?</span> <span class="verse"><a name="22">22</a>Odpověděl: Vyjdu a budu duchem lživým v ústech všech proroků jeho. Kterýžto řekl: Oklamáš a dovedeš toho; vyjdiž a učiň tak.</span> <span class="verse"><a name="23">23</a>Protož, aj, jižtě dal Hospodin ducha lživého v ústa všech proroků tvých těchto, ješto však Hospodin mluvil zlé proti tobě.</span> <span class="verse"><a name="24">24</a>Tedy přistoupiv Sedechiáš syn Kenanův, dal Micheášovi poliček a řekl: Kudyže odšel duch Hospodinův ode mne, aby mluvil tobě?</span> <span class="verse"><a name="25">25</a>Odpověděl Micheáš: Aj, uzříš v ten den, když vejdeš do nejtajnějšího pokoje, abys se skryl.</span> <span class="verse"><a name="26">26</a>I řekl král Izraelský: Jmi Micheáše, a doveď ho k Amonovi knížeti města, a k Joasovi synu královu.</span> <span class="verse"><a name="27">27</a>A řekneš: Takto praví král: Dejte tohoto do žaláře, a dávejte mu jísti maličko chleba a maličko vody, dokudž se nenavrátím v pokoji.</span> <span class="verse"><a name="28">28</a>Ale Micheáš řekl: Jestliže ty se navrátíš v pokoji, tedyť nemluvil skrze mne Hospodin. Přes to řekl: Slyštež to všickni lidé!</span> <span class="verse"><a name="29">29</a>A tak táhl král Izraelský, a Jozafat král Judský proti Rámot Galád.</span> <span class="verse"><a name="30">30</a>I řekl král Izraelský Jozafatovi: Změním já se, když půjdu k bitvě, ale ty oblec se v roucho své. I změnil se král Izraelský a jel k bitvě.</span> <span class="verse"><a name="31">31</a>Král pak Syrský přikázal třidcíti dvěma svým hejtmanům nad vozy, a řekl: Nebojujte proti malému ani proti velikému, než proti samému králi Izraelskému.</span> <span class="verse"><a name="32">32</a>I stalo se, když uzřeli hejtmané nad vozy Jozafata, řekli: Jistě král Izraelský jest. I obrátili se proti němu, aby bojovali. Tedy zkřikl Jozafat.</span> <span class="verse"><a name="33">33</a>V tom když uzřeli hejtmané nad vozy, že on není král Izraelský, obrátili se od něho.</span> <span class="verse"><a name="34">34</a>Muž pak jeden střelil z lučiště náhodou, a postřelil krále Izraelského, kdež se pancíř spojuje. Pročež řekl vozkovi svému: Obrať se a vyvez mne z vojska, nebo jsem nemocen.</span> <span class="verse"><a name="35">35</a>I rozmohla se bitva v ten den. Král pak stál na voze proti Syrským; potom umřel u večer, a tekla krev z rány do vozu.</span> <span class="verse"><a name="36">36</a>I volal biřic po vojště, když již slunce zapadlo, řka: Jeden každý do města svého, a jeden každý do země své navrať se.</span> <span class="verse"><a name="37">37</a>Umřel tedy král a dovezen jest do Samaří, i pochovali ho v Samaří.</span> <span class="verse"><a name="38">38</a>A když pohřížen byl vůz v rybníku Samařském, střebali psi krev jeho, též když umývali zbroj jeho, vedlé řeči Hospodinovy, kterouž byl mluvil.</span> <span class="verse"><a name="39">39</a>Jiné pak věci Achabovy, a cožkoli činil, i jaký dům z kostí slonových vystavěl, i všecka města, kteráž vzdělal, o tom zapsáno jest v knize o králích Izraelských.</span> <span class="verse"><a name="40">40</a>A tak usnul Achab s otci svými, a kraloval Ochoziáš syn jeho místo něho.</span> <span class="verse"><a name="41">41</a>Jozafat pak syn Azy počal kralovati nad Judou léta čtvrtého Achaba, krále Izraelského.</span> <span class="verse"><a name="42">42</a>A byl Jozafat ve třidcíti pěti letech, když počal kralovati, a dvadceti pět let kraloval nad Jeruzalémem, jehož matky jméno bylo Azuba, dcera Silchi.</span> <span class="verse"><a name="43">43</a>I chodil po vší cestě Azy otce svého, aniž se od ní uchýlil, čině, což dobrého bylo před oblíčejem Hospodinovým.</span> <span class="verse"><a name="44">44</a>Toliko poněvadž výsostí nezkazili, ještě lid obětoval a kadil na těch výsostech.</span> <span class="verse"><a name="45">45</a>Všel také v pokoj král Jozafat s králem Izraelským.</span> <span class="verse"><a name="46">46</a>Jiné pak věci Jozafatovy, i síla jeho, kterouž prokazoval a kterouž bojoval, zapsány jsou v knize o králích Judských.</span> <span class="verse"><a name="47">47</a>Ten ostatky ohyzdných sodomářů, kteříž ještě pozůstali za dnů Azy otce jeho, vyplénil z země.</span> <span class="verse"><a name="48">48</a>Tehdáž nebylo žádného krále v zemi Idumejské, hejtmana měli místo krále.</span> <span class="verse"><a name="49">49</a>I nadělal Jozafat lodí mořských, aby jeli do Ofir pro zlato. Ale nejeli, nebo polámaly se lodí v Aziongaber.</span> <span class="verse"><a name="50">50</a>Řekl byl také Ochoziáš syn Achabův Jozafatovi: Nechť jedou služebníci moji s služebníky tvými na lodech. Ale Jozafat nechtěl.</span> <span class="verse"><a name="51">51</a>I usnul Jozafat s otci svými, a pochován jest s otci svými v městě Davida otce svého; kraloval pak Joram syn jeho místo něho.</span> <span class="verse"><a name="52">52</a>Ochoziáš syn Achabův počal kralovati nad Izraelem v Samaří, léta sedmnáctého Jozafata krále Judského, a kraloval nad Izraelem dvě létě.</span> <span class="verse"><a name="53">53</a>Nebo činil zlé věci před oblíčejem Hospodinovým, a chodil po cestě otce svého a po cestě matky své, i po cestě Jeroboáma syna Nebatova, kterýž přivodil k hřešení lid Izraelský. [ (I Kings 22:54) Sloužil také Bálovi a klaněl se jemu, čímž popudil k hněvu Hospodina Boha Izraelského vedlé toho všeho, což činil otec jeho. ]</span> </p></div</div></div></body></html>