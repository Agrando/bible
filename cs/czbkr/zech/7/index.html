<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/zech/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/zech">Zechariah</a> &gt <strong>Chapter 7</strong></div><p><span class="verse"><a name="1">1</a>Potom stalo se léta čtvrtého Daria krále, stalo se slovo Hospodinovo k Zachariášovi, čtvrtého dne měsíce devátého, kterýž jest Kislef,</span> <span class="verse"><a name="2">2</a>Když poslal do domu Božího Sarezer a Regemmelech, i muži jeho, aby se kořili tváři Hospodinově,</span> <span class="verse"><a name="3">3</a>A aby mluvili k kněžím, kteříž byli v domě Hospodina zástupů, i k prorokům, řkouce: Budeme-li plakati měsíce pátého, oddělujíce se, jako jsme činili již po mnoho let?</span> <span class="verse"><a name="4">4</a>I stalo se slovo Hospodina zástupů ke mně, řkoucí:</span> <span class="verse"><a name="5">5</a>Rci všemu lidu této země i kněžím takto: Když jste se postívali a kvílili, pátého a sedmého měsíce, a to po sedmdesáte let, zdaliž jste se opravdu mně, mně, pravím, postili?</span> <span class="verse"><a name="6">6</a>A když jíte aneb pijete, zdaliž ne pro sebe jíte a ne pro sebe pijete?</span> <span class="verse"><a name="7">7</a>Zdaliž tato nejsou slova, kteráž prohlásil Hospodin skrze proroky předešlé, když ještě Jeruzalém seděl bezpečně a užíval pokoje, i města jeho vůkol něho, a lid v straně polední i na rovinách bydlil?</span> <span class="verse"><a name="8">8</a>I stalo se slovo Hospodinovo k Zachariášovi, řkoucí:</span> <span class="verse"><a name="9">9</a>Takto mluvíval Hospodin zástupů, řka: Soud pravý vynášejte, a milosrdenství a lítosti dokazujte jeden každý k bližnímu svému.</span> <span class="verse"><a name="10">10</a>A vdovy ani sirotka, příchozího ani chudého neutiskejte, a zlého žádný bližnímu svému neobmýšlejte v srdci svém.</span> <span class="verse"><a name="11">11</a>Ale nechtěli pozorovati, a nastavili ramene urputného, a uši své obtížili, aby neslyšeli.</span> <span class="verse"><a name="12">12</a>A srdce své učinili kámen přetvrdý, aby neslyšeli zákona toho a slov těch, kteráž posílal Hospodin zástupů Duchem svým skrze proroky předešlé. Pročež přišel hněv veliký od Hospodina zástupů.</span> <span class="verse"><a name="13">13</a>Nebo stalo se, že jakož volajícího neslyšeli, tak když volali, neslyšel jsem, praví Hospodin zástupů.</span> <span class="verse"><a name="14">14</a>A vichřicí rozptýlil jsem je mezi všecky ty národy, kterýchž neznali, a země tato spustla po nich, tak že nebylo žádného, kdo by tudy chodil, a tak přivedli zemi žádoucí na spuštění.</span> </p></div</div></div></body></html>