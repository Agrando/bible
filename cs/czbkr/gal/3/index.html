<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gal/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gal">Galatians</a> &gt <strong>Chapter 3</strong></div><p><span class="verse"><a name="1">1</a>Ó nemoudří Galatští, kdož jest vás tak zmámil, abyste nebyli povolni pravdě, kterýmž před očima Ježíš Kristus prve byl vypsán a mezi vámi ukřižován?</span> <span class="verse"><a name="2">2</a>Toto bych jen rád chtěl zvěděti od vás, z skutků-li Zákona Ducha svatého jste přijali, čili z slyšení víry?</span> <span class="verse"><a name="3">3</a>Tak nemoudří jste? Počavše Duchem, již nyní tělem konáte?</span> <span class="verse"><a name="4">4</a>Tak mnoho trpěli jste nadarmo? A ještě nadarmo-li.</span> <span class="verse"><a name="5">5</a>Ten tedy, kterýž vám dává Ducha svatého a činí divy mezi vámi, z skutků-li Zákona to činí, čili z slyšení víry?</span> <span class="verse"><a name="6">6</a>Jako Abraham uvěřil Bohu, a počteno jemu to k spravedlnosti.</span> <span class="verse"><a name="7">7</a>A tak vidíte, že ti, kteříž jsou z víry, ti jsou synové Abrahamovi.</span> <span class="verse"><a name="8">8</a>Předzvěděvši pak Písmo, že z víry ospravedlňuje pohany Bůh, předpovědělo Abrahamovi: Že v tobě budou požehnáni všickni národové.</span> <span class="verse"><a name="9">9</a>A tak ti, kteříž jsou z víry, docházejí požehnání s věrným Abrahamem.</span> <span class="verse"><a name="10">10</a>Kteříž pak koli z skutků Zákona jsou, pod zlořečenstvím jsou. Nebo psáno jest: Zlořečený každý, kdož nezůstává ve všem, což jest psáno v knihách Zákona, aby to plnil.</span> <span class="verse"><a name="11">11</a>A že z Zákona nebývá žádný ospravedlněn před Bohem, zjevné jest, nebo spravedlivý z víry živ bude.</span> <span class="verse"><a name="12">12</a>Zákon pak není z víry, ale ten člověk, kterýž by plnil ta přikázání, živ bude v nich.</span> <span class="verse"><a name="13">13</a>Ale vykoupilť jest nás Kristus z zlořečenství Zákona, učiněn byv pro nás zlořečenstvím, (nebo psáno jest: Zlořečený každý, kdož visí na dřevě),</span> <span class="verse"><a name="14">14</a>Aby na pohany požehnání Abrahamovo přišlo v Kristu Ježíši a abychom zaslíbení Ducha svatého přijali skrze víru.</span> <span class="verse"><a name="15">15</a>Bratří, po lidsku pravím: Však utvrzené některého člověka smlouvy žádný neruší, aniž k ní kdo něco přidává.</span> <span class="verse"><a name="16">16</a>Abrahamovi pak učiněna jsou zaslíbení, i semeni jeho. Nedí: A semenům, jako by o mnohých mluvil, ale jako o jednom: A semenu tvému, jenž jest Kristus.</span> <span class="verse"><a name="17">17</a>Totoť pak pravím: Že smlouvy prve od Boha stvrzené, vztahující se k Kristu, Zákon, kterýž po čtyřech stech a po třidcíti letech začal se, nevyprazdňuje, tak aby slib Boží v nic obrátil.</span> <span class="verse"><a name="18">18</a>Nebo jestližeť z Zákona pochází dědictví, tedy již ne z zaslíbení. Ale Abrahamovi skrze zaslíbení daroval jest Bůh dědictví.</span> <span class="verse"><a name="19">19</a>Což pak Zákon? Pro přestupování ustanoven jest, dokudž by nepřišlo to símě, jemuž se stalo zaslíbení, způsobený skrze anděly v ruce prostředníka.</span> <span class="verse"><a name="20">20</a>Ale prostředník není jednoho, Bůh pak jeden jest.</span> <span class="verse"><a name="21">21</a>Tedy Zákon jest proti slibům Božím? Odstup to. Nebo kdyby byl Zákon dán, kterýž by mohl obživiti, jistě z Zákona byla by spravedlnost.</span> <span class="verse"><a name="22">22</a>Ale zavřelo Písmo všecky pod hřích, aby zaslíbení z víry Jezukristovy dáno bylo věřícím.</span> <span class="verse"><a name="23">23</a>Prve pak, nežli přišla víra, pod Zákonem byli jsme ostříháni, zavříni jsouce k té víře, kteráž potom měla zjevena býti.</span> <span class="verse"><a name="24">24</a>A tak Zákon pěstounem naším byl k Kristu, abychom z víry ospravedlněni byli.</span> <span class="verse"><a name="25">25</a>Ale když přišla víra, již nejsme pod pěstounem.</span> <span class="verse"><a name="26">26</a>Všickni zajisté vy synové Boží jste v Kristu Ježíši skrze víru.</span> <span class="verse"><a name="27">27</a>Nebo kteřížkoli v Krista pokřtěni jste, Krista jste oblékli.</span> <span class="verse"><a name="28">28</a>Neníť ani Žid, ani Řek, ani slouha, ani svobodný, ani muž, ani žena. Nebo všickni vy jedno jste v Kristu Ježíši.</span> <span class="verse"><a name="29">29</a>A když Kristovi jste, tedy símě Abrahamovo jste, a podle zaslíbení dědicové.</span> </p></div</div></div></body></html>