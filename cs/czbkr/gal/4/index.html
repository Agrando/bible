<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gal/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gal">Galatians</a> &gt <strong>Chapter 4</strong></div><p><span class="verse"><a name="1">1</a>Pravímť pak, že pokudž dědic maličký jest, nic není rozdílný od služebníka, jsa pánem všeho,</span> <span class="verse"><a name="2">2</a>Ale pod ochráncemi a správcemi jest až do času uloženého od otce.</span> <span class="verse"><a name="3">3</a>Tak i my, když jsme byli maličcí, pod živly světa byli jsme v službu podrobeni.</span> <span class="verse"><a name="4">4</a>Ale když přišla plnost času, poslal Bůh Syna svého učiněného z ženy, učiněného pod Zákonem,</span> <span class="verse"><a name="5">5</a>Aby ty, kteříž pod Zákonem byli, vykoupil, abychom právo synů přijali.</span> <span class="verse"><a name="6">6</a>A že jste synové, protož poslal Bůh Ducha Syna svého v srdce vaše, volajícího: Abba, totiž Otče.</span> <span class="verse"><a name="7">7</a>A tak již nejsi slouha, ale syn, a poněvadž syn, tedy i dědic Boží skrze Krista.</span> <span class="verse"><a name="8">8</a>Ale tehdáž, neměvše známosti Boha, sloužili jste těm, kteříž z přirození nejsou bohové.</span> <span class="verse"><a name="9">9</a>Nyní pak, znajíce Boha, nýbrž poznáni jsouce od Boha, kterakž se zpátkem zase obracíte k mdlým a bídným živlům, jimž opět znovu chcete sloužiti?</span> <span class="verse"><a name="10">10</a>Dnů šetříte, a měsíců, a časů, i let.</span> <span class="verse"><a name="11">11</a>Bojím se za vás, abych snad nadarmo nepracoval mezi vámi.</span> <span class="verse"><a name="12">12</a>Buďte jako já, neb i já jsem jako vy, bratří, prosím vás. Nic jste mi neublížili.</span> <span class="verse"><a name="13">13</a>Neb víte, že s mdlobou těla kázal jsem vám evangelium ponejprve.</span> <span class="verse"><a name="14">14</a>A pokušení mé, přišlé na tělo mé, nebylo u vás málo váženo, aniž jste pohrdli, ale jako anděla Božího přijali jste mne, jako Krista Ježíše.</span> <span class="verse"><a name="15">15</a>Jaké tehdy bylo blahoslavenství vaše? Svědectvíť vám zajisté dávám, že, kdyby to možné bylo, oči vaše vyloupíce, byli byste mi dali.</span> <span class="verse"><a name="16">16</a>Což tedy učiněn jsem vaším nepřítelem, pravdu vám pravě?</span> <span class="verse"><a name="17">17</a>Milujíť vás někteří nedobře, nýbrž odstrčiti vás chtějí, abyste vy je milovali.</span> <span class="verse"><a name="18">18</a>Slušnéť jest pak horlivě milovati v dobrém vždycky, a ne jen toliko tehdáž, když jsem přítomen vám.</span> <span class="verse"><a name="19">19</a>Synáčkové moji, (kteréž opět rodím, až by Kristus zformován byl v vás),</span> <span class="verse"><a name="20">20</a>Chtěl bych pak přítomen vám býti nyní a proměniti hlas svůj; nebo v pochybnosti jsem o vás.</span> <span class="verse"><a name="21">21</a>Povězte mi, kteříž pod Zákonem chcete býti, nepozorujete-liž Zákona?</span> <span class="verse"><a name="22">22</a>Nebo psáno jest: Že Abraham měl dva syny, jednoho z služebnice, a druhého z svobodné.</span> <span class="verse"><a name="23">23</a>Ale ten z služebnice podle těla se narodil, tento pak z svobodné podle zaslíbení.</span> <span class="verse"><a name="24">24</a>Kteréžto věci u figuře se staly. Nebo toť jsou ti dva Zákonové, jeden s hory Sinai, k manství zplozující, a tenť jest jako Agar.</span> <span class="verse"><a name="25">25</a>Agar zajisté jest hora Sinai v Arabii. Dobřeť se pak k ní trefuje nynější Jeruzalém, nebo v službu podroben jest s syny svými.</span> <span class="verse"><a name="26">26</a>Ale ten svrchní Jeruzalém svobodný jest, kterýž jest matka všech nás.</span> <span class="verse"><a name="27">27</a>Nebo psáno jest: Vesel se neplodná, kteráž nerodíš, vykřikni a zvolej, kteráž nepracuješ ku porodu; nebo ta opuštěná mnoho má synů, více nežli ta, kteráž má muže.</span> <span class="verse"><a name="28">28</a>Myť jsme tedy, ó bratří, tak jako Izák, synové zaslíbení.</span> <span class="verse"><a name="29">29</a>Ale jakož tehdáž ten podle těla zplozený protivil se tomu, kterýž byl zplozen podle Ducha, tak se děje i nyní.</span> <span class="verse"><a name="30">30</a>Než co praví Písmo? Vyvrz služebnici i syna jejího; nebo nebudeť dědicem syn služebnice s synem svobodné.</span> <span class="verse"><a name="31">31</a>A tak, bratří, nejsmeť synové služebnice, ale svobodné.</span> </p></div</div></div></body></html>