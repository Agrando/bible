<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1tim">1 Timothy</a> &gt <strong>Chapter 4</strong></div><p><span class="verse"><a name="1">1</a>Duch pak světle praví, že v posledních časích odvrátí se někteří od víry, poslouchajíce duchů bludných a učení ďábelských,</span> <span class="verse"><a name="2">2</a>V pokrytství lež mluvících, a cejchované majících svědomí své,</span> <span class="verse"><a name="3">3</a>Zbraňujících ženiti se, přikazujících zdržovati se od pokrmů, kteréž Bůh stvořil k užívání s díkčiněním věřícím a těm, jenž poznali pravdu.</span> <span class="verse"><a name="4">4</a>Nebo všeliké stvoření Boží dobré jest, a nic nemá zamítáno býti, což se s díků činěním přijímá.</span> <span class="verse"><a name="5">5</a>Posvěcuje se zajisté skrze slovo Boží a modlitbu.</span> <span class="verse"><a name="6">6</a>Toto předkládaje bratřím, budeš dobrý služebník Jezukristův, vykrmený slovy víry a pravého učení, kteréhož jsi následoval.</span> <span class="verse"><a name="7">7</a>Světské pak a babské básně zavrz, ale cvič se v zbožnosti.</span> <span class="verse"><a name="8">8</a>Nebo tělesné cvičení malého jest užitku, ale zbožnost ke všemu jest užitečná, a má i nynějšího i budoucího života zaslíbení.</span> <span class="verse"><a name="9">9</a>Věrnáť jest tato řeč a hodná, aby všelijak oblíbena byla.</span> <span class="verse"><a name="10">10</a>Proto zajisté i pracujeme, i pohanění neseme, že naději máme v Bohu živém, kterýž jest spasitel všech lidí, a zvláště věřících.</span> <span class="verse"><a name="11">11</a>Ty věci předkládej a uč.</span> <span class="verse"><a name="12">12</a>Nižádný mladostí tvou nepohrdej, ale buď příkladem věrných v řeči, v lásce, v duchu, u víře, v čistotě.</span> <span class="verse"><a name="13">13</a>Dokudž k tobě nepřijdu, buďiž pilen čítání, a napomínání, i učení.</span> <span class="verse"><a name="14">14</a>Nezanedbávej daru, kterýž jest v tobě, jenž jest dán skrze proroctví s vzkládáním rukou starších na tě.</span> <span class="verse"><a name="15">15</a>O tom přemyšluj, v tom buď ustavičně, aby prospěch tvůj zjevný byl všechněm.</span> <span class="verse"><a name="16">16</a>Budiž sebe pilen i učení, a v tom trvej; nebo to čině, i samého sebe spasíš, i ty, kteříž tebe poslouchají.</span> </p></div</div></div></body></html>