<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1tim">1 Timothy</a> &gt <strong>Chapter 3</strong></div><p><span class="verse"><a name="1">1</a>Věrnáť jest tato řeč, žádá-li kdo biskupství žeť výborné práce žádá.</span> <span class="verse"><a name="2">2</a>Ale musíť biskup býti bez úhony, jedné manželky muž, bedlivý, středmý, vážný, k hostem přívětivý, způsobný k učení.</span> <span class="verse"><a name="3">3</a>Ne pijan vína, ne bitec, ani mrzkého zisku žádostivý, ale mírný, ne svárlivý, ne lakomec,</span> <span class="verse"><a name="4">4</a>Kterýž by dům svůj dobře spravoval, a dítky své měl v poddanosti se vší šlechetností.</span> <span class="verse"><a name="5">5</a>(Nebo jestliže kdo domu svého spraviti neumí, kterak o církev Páně pečovati bude?)</span> <span class="verse"><a name="6">6</a>Ne novák, aby snad nadut jsa, neupadl v potupení ďáblovo.</span> <span class="verse"><a name="7">7</a>A musíť také i svědectví dobré míti od těch, kteříž jsou vně, aby neupadl v pohanění a v osidlo ďáblovo.</span> <span class="verse"><a name="8">8</a>Takž podobně jáhnové musejí býti poctiví, ne dvojího jazyku, ne mnoho vína pijící, ne žádostiví mrzkého zisku,</span> <span class="verse"><a name="9">9</a>Mající tajemství víry v svědomí čistém.</span> <span class="verse"><a name="10">10</a>A ti také ať jsou nejprv zkušeni, a tak ať přisluhují, jsouce bez úhony.</span> <span class="verse"><a name="11">11</a>Též i manželky jejich musejí býti šlechetné, neutrhavé, středmé, ve všem věrné.</span> <span class="verse"><a name="12">12</a>Jáhnové buďtež jedné manželky muži, kteříž by své dítky dobře spravovali i své domy.</span> <span class="verse"><a name="13">13</a>Nebo kteříž by dobře přisluhovali, dobrého stupně sobě dobudou, a mnohé doufanlivosti u víře, kteráž jest v Kristu Ježíši.</span> <span class="verse"><a name="14">14</a>Totoť píši tobě, maje naději, že brzo přijdu k tobě.</span> <span class="verse"><a name="15">15</a>Pakliť prodlím, abys věděl, kterak máš v domu Božím chovati se, jenž jest církev Boha živého, sloup a utvrzení pravdy.</span> <span class="verse"><a name="16">16</a>A v pravdě velikéť jest tajemství zbožnosti, že Bůh zjeven jest v těle, ospravedlněn v Duchu, ukázal se andělům, kázán jest pohanům, uvěřeno jemu na světě, vzhůru přijat jest ve slávu.</span> </p></div</div></div></body></html>