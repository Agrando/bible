<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/heb">Hebrews</a> &gt <strong>Chapter 5</strong></div><p><span class="verse"><a name="1">1</a>Všeliký zajisté nejvyšší kněz z lidu vzatý za lidi bývá postaven v těch věcech, kteréž u Boha mají jednány býti, totiž aby obětoval i dary i oběti za hříchy,</span> <span class="verse"><a name="2">2</a>Kterýž by mohl, jakž sluší, lítost míti nad neznajícími a bloudícími, jsa i sám obklíčen nemocí.</span> <span class="verse"><a name="3">3</a>A pro ni povinen jest, jakož za lid, tak i za sebe samého obětovati oběti za hříchy.</span> <span class="verse"><a name="4">4</a>A aniž kdo sobě sám té cti osobuje, ale ten, kterýž by byl povolán od Boha, jako i Aron.</span> <span class="verse"><a name="5">5</a>Tak i Kristus ne sám sobě té cti osobil, aby byl nejvyšším knězem, ale ten, kterýž řekl jemu: Syn můj jsi ty, já dnes zplodil jsem tebe.</span> <span class="verse"><a name="6">6</a>Jakž i jinde praví: Ty jsi kněz na věky podle řádu Melchisedechova.</span> <span class="verse"><a name="7">7</a>Kterýž za dnů těla svého modlitby a ponížené prosby k tomu, kterýž ho mohl zachovati od smrti, s křikem velikým a slzami obětoval, a uslyšán jest i vysvobozen z toho, čehož se strašil.</span> <span class="verse"><a name="8">8</a>A ačkoli byl Syn Boží, z toho však, což strpěl, naučil se poslušenství.</span> <span class="verse"><a name="9">9</a>A tak dokonalý jsa, učiněn jest všechněm sebe poslušným původem spasení věčného,</span> <span class="verse"><a name="10">10</a>Nazván jsa od Boha nejvyšším knězem podlé řádu Melchisedechova.</span> <span class="verse"><a name="11">11</a>O kterémž mnoho by se mělo mluviti, a to nesnadných věci k vypravení, ale vy jste nezpůsobných uší.</span> <span class="verse"><a name="12">12</a>Nebo měvše býti v tak dlouhém času mistři, opět potřebujete učeni býti prvním počátkům výmluvností Božích, a učiněni jste mléka potřebující, a ne pokrmu hrubšího.</span> <span class="verse"><a name="13">13</a>Kdožkoli zajisté mléka se drží, nechápá slova spravedlnosti; (nebo nemluvně jest).</span> <span class="verse"><a name="14">14</a>Ale dokonalých jest hrubý pokrm, totiž těch, kteříž pro zvyklost mají smysly způsobné k rozeznání dobrého i zlého.</span> </p></div</div></div></body></html>