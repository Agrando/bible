<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/heb/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/heb">Hebrews</a> &gt <strong>Chapter 3</strong></div><p><span class="verse"><a name="1">1</a>A protož, bratří svatí, povolání nebeského účastníci, spatřujte apoštola a nejvyššího kněze vyznání našeho, Krista Ježíše,</span> <span class="verse"><a name="2">2</a>Věrného tomu, kdož jej ustanovil, jako i Mojžíš byl věrný ve všem domě jeho.</span> <span class="verse"><a name="3">3</a>Tím větší zajisté slávy tento nad Mojžíše jest hoden, čím větší má čest stavitel nežli sám dům.</span> <span class="verse"><a name="4">4</a>Nebo všeliký dům ustaven bývá od někoho, ten pak, kdož všecky tyto věci ustavěl, Bůh jest.</span> <span class="verse"><a name="5">5</a>A Mojžíš zajisté věrný byl v celém domě jeho, jako služebník, na osvědčení toho, což potom mělo mluveno býti.</span> <span class="verse"><a name="6">6</a>Ale Kristus, jakožto Syn, vládne nad domem svým. Kterýžto dům my jsme, jestliže tu svobodnou doufanlivost, a tu chloubu naděje až do konce pevnou zachováme.</span> <span class="verse"><a name="7">7</a>Protož jakž praví Duch svatý: Dnes, uslyšeli-li byste hlas jeho,</span> <span class="verse"><a name="8">8</a>Nezatvrzujtež srdcí svých, jako při onom popouzení Boha v den pokušení toho na poušti;</span> <span class="verse"><a name="9">9</a>Kdežto pokoušeli mne otcové vaši, zkusiliť jsou mne, a viděli skutky mé po čtyřidceti let.</span> <span class="verse"><a name="10">10</a>Protož hněviv jsem byl na pokolení to, a řekl jsem: Tito vždycky bloudí srdcem, a nepoznávají cest mých.</span> <span class="verse"><a name="11">11</a>Takže jsem přisáhl v hněvě svém, že nevejdou v odpočinutí mé.</span> <span class="verse"><a name="12">12</a>Viztež, bratří, aby snad v někom z vás nebylo srdce zlé, a nevěrné, kteréž by odstupovalo od Boha živého.</span> <span class="verse"><a name="13">13</a>Ale napomínejte se vespolek po všecky dny, dokavadž se dnes jmenuje, aby někdo nebyl zatvrzen oklamáním hřícha.</span> <span class="verse"><a name="14">14</a>Účastníci zajisté Krista učiněni jsme, jestliže však ten počátek podstaty až do konce pevný zachováme.</span> <span class="verse"><a name="15">15</a>Protož dokudž se říká: Dnes, uslyšeli-li byste hlas jeho, nezatvrzujte srdcí svých, jako při onom popouzení Boha.</span> <span class="verse"><a name="16">16</a>Nebo někteří slyševše, popouzeli ho, ale ne všickni, jenž vyšli z Egypta skrze Mojžíše.</span> <span class="verse"><a name="17">17</a>Na které se pak hněval čtyřidceti let? Zdali ne na ty, kteříž hřešili, jejichžto těla padla na poušti?</span> <span class="verse"><a name="18">18</a>A kterým zapřisáhl, že nevejdou do odpočinutí jeho? Však těm, kteříž byli neposlušní.</span> <span class="verse"><a name="19">19</a>A vidíme, že jsou nemohli vjíti pro nevěru.</span> </p></div</div></div></body></html>