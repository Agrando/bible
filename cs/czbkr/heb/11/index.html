<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/heb/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/heb">Hebrews</a> &gt <strong>Chapter 11</strong></div><p><span class="verse"><a name="1">1</a>Víra pak jest nadějných věcí podstata, a důvod neviditelných.</span> <span class="verse"><a name="2">2</a>Pro ni zajisté svědectví došli předkové.</span> <span class="verse"><a name="3">3</a>Věrou rozumíme, že učiněni jsou věkové slovem Božím, takže z ničeho jest to, což vidíme, učiněno.</span> <span class="verse"><a name="4">4</a>Věrou lepší obět Bohu obětoval Abel, nežli Kain, skrze kteroužto svědectví obdržel, že jest spravedlivý, jakž sám Bůh darům jeho svědectví vydal. A skrze tu víru, již umřev, ještě mluví.</span> <span class="verse"><a name="5">5</a>Věrou Enoch přenesen jest, aby neviděl smrti, a není nalezen, proto že jej Bůh přenesl. Prvé zajisté, než jest přenesen, svědectví měl, že se líbil Bohu.</span> <span class="verse"><a name="6">6</a>Bez víry pak nemožné jest líbiti se Bohu; nebo přistupující k Bohu věřiti musí, že jest Bůh, a těm, kteříž ho hledají, že odplatu dává.</span> <span class="verse"><a name="7">7</a>Věrou napomenut jsa od Boha Noé o tom, čehož ještě nebylo viděti, boje se, připravoval koráb k zachování domu svého; skrze kterýžto koráb odsoudil svět, a spravedlnosti té, kteráž jest z víry, učiněn jest dědicem.</span> <span class="verse"><a name="8">8</a>Věrou, povolán jsa Abraham, uposlechl Boha, aby odšel na to místo, kteréž měl vzíti za dědictví; i šel, nevěda, kam příjde.</span> <span class="verse"><a name="9">9</a>Věrou bydlil v zemi zaslíbené jako v cizí v staních přebývaje s Izákem a s Jákobem, spoludědici téhož zaslíbení.</span> <span class="verse"><a name="10">10</a>Nebo očekával města základy majícího, jehožto řemeslník a stavitel jest Bůh.</span> <span class="verse"><a name="11">11</a>Věrou také i Sára moc ku početí semene přijala, a mimo čas věku porodila, když věřila, že jest věrný ten, jenž zaslíbil.</span> <span class="verse"><a name="12">12</a>A protož i z jednoho, a to již téměř umrtveného, rozplozeno jest potomků množství veliké, jako jest množství hvězd nebeských, a jako písek nesčíslný, kterýž jest na břehu mořském.</span> <span class="verse"><a name="13">13</a>Podle víry zemřeli ti všickni, nevzavše zaslíbení, ale zdaleka je viděvše, jim i věřili, i je vítali, a vyznávali, že jsou hosté a příchozí na zemi.</span> <span class="verse"><a name="14">14</a>Nebo ti, kteříž tak mluví, zjevně to prokazují, že vlasti hledají.</span> <span class="verse"><a name="15">15</a>A jistě, kdyby se byli na onu rozpomínali, z kteréž vyšli, měli dosti času zase se navrátiti.</span> <span class="verse"><a name="16">16</a>Ale oni lepší vlasti žádají, to jest nebeské. Protož i sám Bůh nestydí se slouti jejich Bohem; nebo jim připravil město.</span> <span class="verse"><a name="17">17</a>Věrou obětoval Abraham Izáka, byv pokoušín, a to jednorozeného obětoval ten, kterýž byl zaslíbení přijal,</span> <span class="verse"><a name="18">18</a>K němuž bylo řečeno: V Izákovi nazváno bude tobě símě,</span> <span class="verse"><a name="19">19</a>Tak o tom smýšleje, že jest mocen Bůh i z mrtvých vzkřísiti; odkudžto jej jako z mrtvých vzkříšeného přijal.</span> <span class="verse"><a name="20">20</a>Věrou o budoucích věcech požehnání dal Izák Jákobovi a Ezau.</span> <span class="verse"><a name="21">21</a>Věrou Jákob, umíraje, každému z synů Jozefových požehnání dával, a poklonil se podepřev se na vrch hůlky své.</span> <span class="verse"><a name="22">22</a>Věrou Jozef, dokonávaje, o vyjití synů Izraelských zmínku učinil, a o kostech svých poručil.</span> <span class="verse"><a name="23">23</a>Věrou Mojžíš, narodiv se, ukryt byl za tři měsíce od rodičů svých, protože viděli krásné pacholátko, a nebáli se rozkazu královského.</span> <span class="verse"><a name="24">24</a>Věrou Mojžíš, dorostlý již jsa, odepřel slouti synem dcery faraonovy,</span> <span class="verse"><a name="25">25</a>Vyvoliv sobě raději protivenství trpěti s lidem Božím, nežli časné a hříšné pohodlí míti,</span> <span class="verse"><a name="26">26</a>Větší sobě pokládaje zboží nad Egyptské poklady pohanění Kristovo; nebo prohlédal k hojné odplatě.</span> <span class="verse"><a name="27">27</a>Věrou opustil Egypt, neboje se hněvu královského; nebo jako by viděl Neviditelného, tak se utvrdil.</span> <span class="verse"><a name="28">28</a>Věrou slavil hod beránka a vylití krve, aby ten, jenž hubil prvorozené, nedotekl se jich.</span> <span class="verse"><a name="29">29</a>Věrou přešli moře červené jako po suchu; o čež pokusivše se Egyptští, ztonuli.</span> <span class="verse"><a name="30">30</a>Věrou zdi Jericha padly, když je obcházeli za sedm dní.</span> <span class="verse"><a name="31">31</a>Věrou Raab nevěstka nezahynula s neposlušnými, pokojně přijavši špehéře.</span> <span class="verse"><a name="32">32</a>A coť mám více praviti? Nepostačíť mi zajisté čas k vypravování o Gedeonovi, a Barákovi, a Samsonovi a Jefte, a Davidovi, a Samuelovi, a prorocích.</span> <span class="verse"><a name="33">33</a>Kteříž skrze víru vybojovávali království, činili spravedlnost, docházeli zaslíbení, zacpávali ústa lvům,</span> <span class="verse"><a name="34">34</a>Uhašovali moc ohně, utekli ostrosti meče, zmocněni bývali v mdlobách, silní učiněni v boji, vojska zaháněli cizozemců.</span> <span class="verse"><a name="35">35</a>Ženy přijímaly mrtvé své vzkříšené. Jiní pak roztahováni jsou, neoblíbivše sobě vysvobození, aby lepšího dosáhli vzkříšení.</span> <span class="verse"><a name="36">36</a>Jiní pak posměchy a mrskáním trápeni, ano i vězeními a žaláři.</span> <span class="verse"><a name="37">37</a>Kamenováni jsou, sekáni, pokoušíni, mečem zmordováni; chodili v kožích ovčích a kozelčích, opuštěni, souženi, a zle s nimi nakládáno,</span> <span class="verse"><a name="38">38</a>Jichžto nebyl svět hoden, po pustinách bloudíce, i po horách, a jeskyních, i v doupatech země.</span> <span class="verse"><a name="39">39</a>A ti všickni svědectví dosáhše skrze víru, neobdrželi zaslíbení,</span> <span class="verse"><a name="40">40</a>Protože Bůh něco lepšího nám obmýšlel, aby oni bez nás nepřišli k dokonalosti.</span> </p></div</div></div></body></html>