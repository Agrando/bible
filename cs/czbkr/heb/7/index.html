<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/heb/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/heb">Hebrews</a> &gt <strong>Chapter 7</strong></div><p><span class="verse"><a name="1">1</a>Nebo ten Melchisedech byl král Sálem, kněz Boha nejvyššího, kterýž vyšel v cestu Abrahamovi, navracujícímu se od pobití králů, a dal jemu požehnání.</span> <span class="verse"><a name="2">2</a>Kterémužto Abraham i desátek dal ze všeho. Kterýž nejprvé vykládá se král spravedlnosti, potom pak i král Sálem, to jest král pokoje,</span> <span class="verse"><a name="3">3</a>Bez otce, bez matky, bez rodu, ani počátku dnů, ani skonání života nemaje, ale připodobněn jsa Synu Božímu, zůstává knězem věčně.</span> <span class="verse"><a name="4">4</a>Pohleďtež tedy, kteraký ten byl, jemuž i desátky z kořistí dal Abraham patriarcha.</span> <span class="verse"><a name="5">5</a>A ješto ti, kteříž jsou z synů Léví kněžství přijímající, přikázaní mají desátky bráti od lidu podle Zákona, to jest od bratří svých, ačkoli pošlých z bedr Abrahamových,</span> <span class="verse"><a name="6">6</a>Tento pak, jehož rod není počten mezi nimi, desátky vzal od Abrahama, a tomu, kterýž měl zaslíbení, požehnání dal.</span> <span class="verse"><a name="7">7</a>A jistě beze všeho odporu menší od většího požehnání béře.</span> <span class="verse"><a name="8">8</a>A tuto desátky berou smrtelní lidé, ale tamto ten, o němž se vysvědčuje, že jest živ.</span> <span class="verse"><a name="9">9</a>A ať tak dím, i sám Léví, kterýž desátky béře, v Abrahamovi desátky dal.</span> <span class="verse"><a name="10">10</a>Nebo ještě v bedrách otce byl, když vyšel proti němu Melchisedech.</span> <span class="verse"><a name="11">11</a>A protož byla-liť dokonalost spasení skrze Levítské kněžství, (nebo za toho kněžství vydán jest lidu Zákon,) jakáž toho byla potřeba, aby jiný kněz podle řádu Melchisedechova povstal, a nebyl již více podle řádu Aronova jmenován?</span> <span class="verse"><a name="12">12</a>A poněvadž jest kněžství přeneseno, musiloť také i Zákona přenesení býti.</span> <span class="verse"><a name="13">13</a>Nebo ten, o kterémž se to praví, jiného jest pokolení, z kteréhožto žádný při oltáři v službě nebyl.</span> <span class="verse"><a name="14">14</a>Zjevné jest zajisté, že z pokolení Judova pošel Pán náš, o kterémžto pokolení nic z strany kněžství nemluvil Mojžíš.</span> <span class="verse"><a name="15">15</a>Nýbrž hojněji to zjevné jest i z toho, že povstal jiný kněz podle řádu Melchisedechova,</span> <span class="verse"><a name="16">16</a>Kterýžto učiněn jest knězem ne podle zákona přikázaní tělesného, ale podle moci života neporušitelného.</span> <span class="verse"><a name="17">17</a>Nebo svědčí Písmo, řka: Ty jsi kněz na věky podle řádu Melchisedechova.</span> <span class="verse"><a name="18">18</a>Stalo se zajisté složení onoho předešlého přikázaní, protože bylo mdlé a neužitečné.</span> <span class="verse"><a name="19">19</a>Nebo ničehož k dokonalosti nepřivedl Zákon, ale na místo jeho uvedena lepší naděje, skrze niž přibližujeme se k Bohu.</span> <span class="verse"><a name="20">20</a>A to tím lepší, že ne bez přísahy.</span> <span class="verse"><a name="21">21</a>Nebo onino bez přísahy kněžími učiněni bývali, tento pak s přísahou, skrze toho, kterýž řekl k němu: Přisáhl Pán, a nebudeť toho litovati: Ty jsi kněz na věky podle řádu Melchisedechova.</span> <span class="verse"><a name="22">22</a>Takť lepší smlouvy prostředníkem učiněn jest Ježíš.</span> <span class="verse"><a name="23">23</a>A také onino mnozí bývali kněží, protože smrt bránila jim vždycky trvati;</span> <span class="verse"><a name="24">24</a>Ale tento poněvadž zůstává na věky, věčné má kněžství.</span> <span class="verse"><a name="25">25</a>A protož i dokonale spasiti může všecky přistupující skrze něj k Bohu, vždycky jsa živ k orodování za ně.</span> <span class="verse"><a name="26">26</a>Takovéhoť zajisté nám slušelo míti nejvyššího kněze, svatého, nevinného, nepoškvrněného, odděleného od hříšníků, a jenž by vyšší nad nebesa učiněn byl,</span> <span class="verse"><a name="27">27</a>Kterýž by nepotřeboval na každý den, jako onino kněží, nejprv za své vlastní hříchy oběti obětovati, potom za za hříchy lidu. Neboť jest to učinil jednou, samého sebe obětovav.</span> <span class="verse"><a name="28">28</a>Zákon zajisté lidi mající nedostatky ustavoval za nejvyšší kněží, ale slovo přísežné, kteréž se stalo po Zákonu, ustanovilo Syna Božího dokonalého na věky.</span> </p></div</div></div></body></html>