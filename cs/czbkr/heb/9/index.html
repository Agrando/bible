<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/heb">Hebrews</a> &gt <strong>Chapter 9</strong></div><p><span class="verse"><a name="1">1</a>Mělať pak i první ona smlouva ustanovení z strany služeb a svatyni světskou.</span> <span class="verse"><a name="2">2</a>Nebo udělán byl stánek první, v kterémž byl svícen, a stůl, a posvátní chlebové, a ten sloul svatyně.</span> <span class="verse"><a name="3">3</a>Za druhou pak oponou byl stánek, kterýž sloul svatyně svatých,</span> <span class="verse"><a name="4">4</a>Zlatou maje kadidlnici, a truhlu smlouvy, všudy obloženou zlatem, kdežto bylo věderce zlaté, mající v sobě mannu, a hůl Aronova, kteráž byla zkvetla, a dsky zákona,</span> <span class="verse"><a name="5">5</a>Nad truhlou pak byli dva cherubínové slávy, zastěňujíci slitovnici. O kterýchž věcech není potřebí nyní vypravovati o jedné každé obzvláštně.</span> <span class="verse"><a name="6">6</a>To vše když tak jest zřízeno, do prvního stánku vždycky vcházejí kněží, služby vykonávajíce,</span> <span class="verse"><a name="7">7</a>Do druhého pak jedinou v rok sám nejvyšší kněz, ne bez krve, kterouž obětuje sám za sebe, i za lidské nevědomosti.</span> <span class="verse"><a name="8">8</a>Čímž Duch svatý ukazuje to, že ještě nebyla zjevena cesta k svatyni, dokudž první stánek trval.</span> <span class="verse"><a name="9">9</a>Kterýž byl podobenstvím na ten přítomný čas, v němžto darové a oběti se obětují, kteréž nemohou dokonalého v svědomí učiniti toho, kdož obětuje,</span> <span class="verse"><a name="10">10</a>Toliko v pokrmích a v nápojích, a v rozličných umýváních a ospravedlňováních tělesných, až do času napravení, záležející.</span> <span class="verse"><a name="11">11</a>Ale Kristus přišed, nejvyšší kněz budoucího dobrého, skrze větší a dokonalejší stánek, ne rukou udělaný, to jest ne tohoto stavení,</span> <span class="verse"><a name="12">12</a>Ani skrze krev kozlů a telat, ale skrze svou vlastní krev, všel jednou do svatyně, věčné vykoupení nalezl.</span> <span class="verse"><a name="13">13</a>Nebo jestližeť krev býků a kozlů, a popel jalovice, pokropující poskvrněných, posvěcuje jich k očištění těla,</span> <span class="verse"><a name="14">14</a>Čím více krev Kristova, kterýžto skrze Ducha věčného samého sebe obětoval nepoškvrněného Bohu, očistí svědomí vaše od skutků mrtvých k sloužení Bohu živému?</span> <span class="verse"><a name="15">15</a>A pro tu příčinu nové smlouvy prostředník jest, aby, když by smrt mezi to vkročila k vyplacení přestoupení těch, kteráž byla za první smlouvy, zaslíbení věčného dědictví přijali ti, jenž jsou povoláni.</span> <span class="verse"><a name="16">16</a>Nebo kdež se děje kšaft, potřebí jest, aby k tomu smrt přikročila toho, kdož činí kšaft.</span> <span class="verse"><a name="17">17</a>Kšaft zajisté těch, kteříž zemřeli, pevný jest, poněvadž ještě nemá moci, dokudž živ jest ten, jenž kšaft činil.</span> <span class="verse"><a name="18">18</a>Protož ani první onen kšaft bez krve nebyl posvěcován.</span> <span class="verse"><a name="19">19</a>Nebo když Mojžíš všecka přikázaní podle Zákona všemu lidu předložil, vzav krev telat a kozlů, s vodou a s vlnou červenou a s yzopem, tak spolu i knihy i všeho lidu pokropil,</span> <span class="verse"><a name="20">20</a>Řka: Tatoť jest krev Zákona, kterýž vám Bůh vydal.</span> <span class="verse"><a name="21">21</a>Ano i stánku i všech nádob k službě náležitých rovně též krví pokropil.</span> <span class="verse"><a name="22">22</a>A téměř všecko podle Zákona krví očišťováno bývá, a bez krve vylití nebývá odpuštění vin.</span> <span class="verse"><a name="23">23</a>Protož potřebí bylo, aby věcí nebeských příkladové těmi věcmi očišťováni byli, nebeské pak věci lepšími obětmi, nežli jsou ty.</span> <span class="verse"><a name="24">24</a>Neboť nevšel Kristus do svatyně rukou udělané, kteráž by byla příklad s pravou svatyní se srovnávající, ale právě v nebe všel, aby nyní přítomný byl tváři Boží za nás.</span> <span class="verse"><a name="25">25</a>Ne aby častokrát obětoval sebe samého, jako nejvyšší kněz vcházel do svatyně každý rok se krví cizí,</span> <span class="verse"><a name="26">26</a>(Sic jinak byl by musil častokrát trpěti od počátku světa,) ale nyní jednou při skonání věků, na shlazení hřícha skrze obětování sebe samého, zjeven jest.</span> <span class="verse"><a name="27">27</a>A jakož uloženo lidem jednou umříti, a potom bude soud,</span> <span class="verse"><a name="28">28</a>Tak i Kristus jednou jest obětován, k shlazení mnohých lidi hříchů; podruhé pak bez hříchu ukáže se těm, kteříž ho čekají k spasení.</span> </p></div</div></div></body></html>