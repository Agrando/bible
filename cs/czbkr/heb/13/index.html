<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/heb/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/heb">Hebrews</a> &gt <strong>Chapter 13</strong></div><p><span class="verse"><a name="1">1</a>Láska bratrská zůstávejž mezi vámi.</span> <span class="verse"><a name="2">2</a>Na přívětivost k hostem nezapomínejte; skrze ni zajisté někteří, nevěděvše, anděly za hostě přijímali.</span> <span class="verse"><a name="3">3</a>Pomněte na vězně, jako byste spolu vězňové byli, na soužené, jakožto ti, jenž také v těle jste.</span> <span class="verse"><a name="4">4</a>Poctivéť jest u všech lidí manželství a lože nepoškvrněné, smilníky pak a cizoložníky souditi bude Bůh.</span> <span class="verse"><a name="5">5</a>Obcování vaše budiž bez lakomství, dosti majíce na tom, což máte. Onť zajisté řekl: Nikoli nenechám tebe tak, aniž tě opustím;</span> <span class="verse"><a name="6">6</a>Tak abychom doufanlivě říkali: Pán spomocník můj, aniž se budu báti, by mi co učiniti mohl člověk.</span> <span class="verse"><a name="7">7</a>Zpomínejte na vůdce vaše, kteříž vám mluvili slovo Boží, jejichžto jaký byl cíl obcování, spatřujíce, následujtež jejich víry.</span> <span class="verse"><a name="8">8</a>Ježíš Kristus jest včera i dnes, tentýž i na věky.</span> <span class="verse"><a name="9">9</a>Učením rozličným a cizím nedejte se točiti. Výbornéť jest zajisté, aby milostí upevněno bylo srdce, a ne pokrmy, kteříž neprospěli těm, jenž se jimi vázali.</span> <span class="verse"><a name="10">10</a>Mámeť oltář, z něhož nemají moci jísti ti, jenž stánku slouží.</span> <span class="verse"><a name="11">11</a>Nebo kterýchž hovad krev vnášína bývá do svatyně skrze nejvyššího kněze za hřích, těch pálena bývají těla vně za stany.</span> <span class="verse"><a name="12">12</a>Protož i Ježíš, aby posvětil lidu skrze svou vlastní krev, vně za branou trpěl.</span> <span class="verse"><a name="13">13</a>Vyjděmež tedy k němu ven z stanů, pohanění jeho nesouce.</span> <span class="verse"><a name="14">14</a>Neboť nemáme zde města zůstávajícího, ale onoho budoucího hledáme.</span> <span class="verse"><a name="15">15</a>Protož skrze něho obětujme Bohu obět chvály vždycky, to jest ovoce rtů, oslavujících jméno jeho.</span> <span class="verse"><a name="16">16</a>Na účinnost pak a na sdílnost nezapomínejte; nebo v takových obětech zvláštní svou libost má Bůh.</span> <span class="verse"><a name="17">17</a>Povolni buďte správcům vašim a poslušni buďte jich; oniť zajisté bdějí nad dušemi vašimi, jako ti, kteříž počet mají vydati; ať by to s radostí činili, a ne s stýskáním. Neboť by vám to nebylo užitečné.</span> <span class="verse"><a name="18">18</a>Modltež se za nás; doufámeť zajisté, že dobré svědomí máme, jakožto ti, kteříž se chceme ve všem chvalitebně chovati.</span> <span class="verse"><a name="19">19</a>Pročež prosímť vás, abyste to hojněji činili, abych tím dříve navrácen byl vám.</span> <span class="verse"><a name="20">20</a>Bůh pak pokoje, kterýž toho velikého pro krev smlouvy věčné Pastýře ovcí vzkřísil z mrtvých, Pána našeho Ježíše,</span> <span class="verse"><a name="21">21</a>Učiniž vás způsobné ve všelikém skutku dobrém, k činění vůle jeho, působě v vás to, což jest libé před obličejem jeho, skrze Jezukrista, jemuž sláva na věky věků. Amen.</span> <span class="verse"><a name="22">22</a>Prosímť pak vás, bratří, snestež trpělivě slovo napomenutí tohoto; neboť jsem krátce psal vám.</span> <span class="verse"><a name="23">23</a>Věztež o bratru Timoteovi, že jest propuštěn, s kterýmžto, (přišel-li by brzo), navštívím vás.</span> <span class="verse"><a name="24">24</a>Pozdravtež všech správců svých, i všech svatých. Pozdravují vás bratři z Vlach.</span> <span class="verse"><a name="25">25</a>Milost Boží se všemi vámi. Amen. K Židům psán jest z Vlach po Timoteovi.</span> </p></div</div></div></body></html>