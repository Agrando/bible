<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/heb/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/heb">Hebrews</a> &gt <strong>Chapter 10</strong></div><p><span class="verse"><a name="1">1</a>Zákon zajisté, maje stín budoucího dobrého, a ne sám obraz pravý těch věcí, jednostejnými, kteréž po všecka léta obětují, obětmi nikdy nemůž přistupujících dokonalých učiniti.</span> <span class="verse"><a name="2">2</a>Sic jinak zdaliž by již nepřestaly obětovány býti, protože by již neměli žádného svědomí z hříchu ti, jenž obětují, jsouce jednou očištěni?</span> <span class="verse"><a name="3">3</a>Ale při těch obětech připomínání hříchů děje se každého roku.</span> <span class="verse"><a name="4">4</a>Neboť možné není, aby krev býků a kozlů shladila hříchy.</span> <span class="verse"><a name="5">5</a>Protož vcházeje na svět, dí: Obětí a darů nechtěl jsi, ale tělo jsi mi způsobil.</span> <span class="verse"><a name="6">6</a>Zápalných obětí, ani obětí za hřích jsi neoblíbil.</span> <span class="verse"><a name="7">7</a>Tehdy řekl jsem: Aj, jduť, (jakož v knihách psáno jest o mně), abych činil, ó Bože, vůli tvou.</span> <span class="verse"><a name="8">8</a>Pověděv napřed: Že obětí a darů, a zápalů, i obětí za hřích, (kteréž se podle Zákona obětují), nechtěl jsi, aniž jsi jich oblíbil,</span> <span class="verse"><a name="9">9</a>Tehdy řekl: Aj, jduť, (jakož v knihách psáno jest o mně) abych činil, ó Bože, vůli tvou. Ruší první, aby druhé ustanovil.</span> <span class="verse"><a name="10">10</a>V kteréžto vůli posvěceni jsme skrze obětování těla Ježíše Krista jednou.</span> <span class="verse"><a name="11">11</a>A všeliký zajisté kněz přístojí, na každý den službu konaje, a jednostejné často obětuje oběti, kteréž nikdy nemohou odjíti hříchů.</span> <span class="verse"><a name="12">12</a>Ale tento, jednu obět obětovav za hříchy, vždycky sedí na pravici Boží,</span> <span class="verse"><a name="13">13</a>Již dále očekávaje, až by položeni byli nepřátelé jeho za podnož noh jeho.</span> <span class="verse"><a name="14">14</a>Nebo jednou obětí dokonalé učinil na věky ty , kteříž posvěceni bývají.</span> <span class="verse"><a name="15">15</a>Svědčíť pak nám to i sám Duch svatý. Nebo prve pověděv:</span> <span class="verse"><a name="16">16</a>Tatoť jest smlouva, kterouž učiním s nimi po těch dnech, praví Pán: Dám zákony své v srdce jejich, a na myslech jejich napíši je,</span> <span class="verse"><a name="17">17</a>Za tím řekl: A na hříchy jejich, i na nepravosti jejich nikoli nezpomenu více.</span> <span class="verse"><a name="18">18</a>Kdežť pak jest odpuštění jich, neníť potřebí více oběti za hřích.</span> <span class="verse"><a name="19">19</a>Majíce tedy, bratří, plnou svobodu k vjíti do svatyně skrze krev Ježíšovu,</span> <span class="verse"><a name="20">20</a>Tou cestou novou a živou, kterouž nám způsobil skrze oponu, to jest tělo své,</span> <span class="verse"><a name="21">21</a>A majíce kněze velikého nad domem Božím,</span> <span class="verse"><a name="22">22</a>Přistupmež s pravým srdcem, v plné jistotě víry, očištěná majíce srdce od svědomí zlého,</span> <span class="verse"><a name="23">23</a>A umyté tělo vodou čistou, držmež nepochybné vyznání naděje; (nebo věrnýť jest ten, kterýž zaslíbil.)</span> <span class="verse"><a name="24">24</a>A šetřme jedni druhých, k rozněcování se v lásce a dobrých skutcích,</span> <span class="verse"><a name="25">25</a>Neopouštějíce společného shromáždění našeho, jako někteří obyčej mají, ale napomínajíce se, a to tím více, čímž více vidíte, že se ten den přibližuje.</span> <span class="verse"><a name="26">26</a>Nebo jestliže bychom dobrovolně hřešili po přijetí známosti pravdy, nezůstávalo by již více oběti za hříchy,</span> <span class="verse"><a name="27">27</a>Ale hrozné nějaké očekáváni soudu, a ohně prudká pálivost, kterýž žráti má protivníky.</span> <span class="verse"><a name="28">28</a>Kdož by koli pohrdal Zákonem Mojžíšovým, bez lítosti pode dvěma neb třmi svědky umírá.</span> <span class="verse"><a name="29">29</a>Což se vám zdá, jak přísnějšího trestání hoden jest ten, kdož by Syna Božího pošlapával a krev smlouvy, kterouž byl posvěcen, za nehodnou drahého vážení by měl, a duchu milosti potupu učinil?</span> <span class="verse"><a name="30">30</a>Známeť zajisté toho, jenž řekl: Mně pomsta, já odplatím, praví Pán. A opět: Pán souditi bude lid svůj.</span> <span class="verse"><a name="31">31</a>Hroznéť jest upadnouti v ruce Boha živého.</span> <span class="verse"><a name="32">32</a>Rozpomeňtež se pak na předešlé dny, v nichžto osvíceni byvše, mnohý boj rozličných utrpení snášeli jste,</span> <span class="verse"><a name="33">33</a>Buďto když jste byli i pohaněními i ssouženími jako divadlo učiněni, buďto účastníci učiněni byvše těch, kteříž tak zmítáni byli.</span> <span class="verse"><a name="34">34</a>Nebo i vězení mého čitelni jste byli, a rozchvátání statků svých s radosti jste strpěli, vědouce, že v sobě máte lepší zboží nebeské a trvanlivé.</span> <span class="verse"><a name="35">35</a>Protož neodmítejtež od sebe smělé doufanlivosti vaší, kterážto velikou má odplatu.</span> <span class="verse"><a name="36">36</a>Než potřebíť jest vám trpělivosti, abyste vůli Boží činíce, dosáhli zaslíbení.</span> <span class="verse"><a name="37">37</a>Nebo ještě velmi, velmi maličko, a aj, ten, kterýž přijíti má, přijde, a nebudeť meškati.</span> <span class="verse"><a name="38">38</a>Spravedlivý pak z víry živ bude. Pakli by se kdo jinam obrátil, nezalibuje sobě duše má v něm.</span> <span class="verse"><a name="39">39</a>Ale myť nejsme poběhlci k zahynutí, ale věřící k získání duše.</span> </p></div</div></div></body></html>