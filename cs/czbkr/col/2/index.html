<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/col/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/col">Colossians</a> &gt <strong>Chapter 2</strong></div><p><span class="verse"><a name="1">1</a>Chciť zajisté, abyste věděli, kterakou nesnáz mám o vás a o ty, kteříž jsou v Laodicii a kteřížkoli neviděli tváři mé podle těla,</span> <span class="verse"><a name="2">2</a>Aby potěšena byla srdce jejich, spojená v lásce, a to ke všemu bohatství přejistého smyslu, ku poznání tajemství Boha i Otce i Krista Pána,</span> <span class="verse"><a name="3">3</a>V němžto jsou skryti všickni pokladové moudrosti a známosti.</span> <span class="verse"><a name="4">4</a>A totoť pravím proto, aby vás žádný, falešně dovodě, neoklamal podobnou k pravdě řečí.</span> <span class="verse"><a name="5">5</a>Nebo ačkoli vzdálen jsem tělem, však duchem s vámi jsem, raduje se, a vida řád váš a utvrzení té víry vaší v Krista.</span> <span class="verse"><a name="6">6</a>Protož jakož jste přijali Krista Ježíše Pána, tak v něm choďte,</span> <span class="verse"><a name="7">7</a>Vkořenění a vzdělaní na něm, a utvrzení u víře, jakž jste naučeni, rozhojňujíce se v ní s díků činěním.</span> <span class="verse"><a name="8">8</a>Hleďtež, ať by vás někdo neobloupil moudrostí světa a marným zklamáním, uče podle ustanovení lidských, podle živlů světa, a ne podle Krista.</span> <span class="verse"><a name="9">9</a>Nebo v něm přebývá všecka plnost Božství tělesně.</span> <span class="verse"><a name="10">10</a>A vy v něm jste doplněni, kterýžto jest hlava všeho knížatstva i mocnosti,</span> <span class="verse"><a name="11">11</a>V němžto i obřezáni jste obřezáním ne rukou učiněným, svlékše tělo hříchů v obřezání Kristovu,</span> <span class="verse"><a name="12">12</a>Pohřbeni jsouce s ním ve křtu, skrze kterýžto i spolu s ním z mrtvých vstali jste skrze víru, jíž jste došli z mocnosti Boží, kterýž vzkřísil jej z mrtvých.</span> <span class="verse"><a name="13">13</a>A vás, ještě mrtvé v hříších a v neobřízce těla vašeho, spolu s ním obživil, odpustiv vám všecky hříchy,</span> <span class="verse"><a name="14">14</a>A smazav proti nám čelící zápis, jenž záležel v ustanoveních, a byl odporný nám, i vyzdvihl jej z prostředku, přibiv jej k kříži;</span> <span class="verse"><a name="15">15</a>A obloupiv knížatstva i moci, vedl je na odivu zjevně, triumf slaviv nad nimi skrze něj.</span> <span class="verse"><a name="16">16</a>Protož žádný vás nesuď pro pokrm, aneb pro nápoj, anebo z strany některého svátku, nebo novuměsíce, anebo sobot,</span> <span class="verse"><a name="17">17</a>Kteréžto věci jsou stín budoucích, ale to, od čehož se stín dělal, jestiť tělo Kristovo.</span> <span class="verse"><a name="18">18</a>Nižádný vás nepředchvacuj svémyslně pokorou a náboženstvím andělským, v to, čehož neviděl, vysokomyslně se vydávaje, marně se nadýmaje smyslem těla svého,</span> <span class="verse"><a name="19">19</a>A nedrže se hlavy, od níž všecko tělo po kloubích a svazích vzdělané a spojené roste Božím zrůstem.</span> <span class="verse"><a name="20">20</a>Poněvadž tedy zemřevše s Kristem osvobozeni jste od živlů světa, pročež tak jako byste živi byli světu, těmi ceremoniemi dáte se obtěžovati?</span> <span class="verse"><a name="21">21</a>Když říkáte: Nedotýkej se, ani okoušej, aniž se s tím obírej!</span> <span class="verse"><a name="22">22</a>Kteréžto všecky věci samým užíváním jich přicházejí k zkáze, a toť vše není než podle přikázání a učení lidských.</span> <span class="verse"><a name="23">23</a>Ačťkoli pak ty věci mají tvárnost moudrosti, v způsobu té nábožnosti pošmourné a v povrchní pokoře i v neodpouštění tělu, avšak nejsou v žádné platnosti, když přináležejí toliko k nasycení těla.</span> </p></div</div></div></body></html>