<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/col/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/col">Colossians</a> &gt <strong>Chapter 1</strong></div><p><span class="verse"><a name="1">1</a>Pavel apoštol Ježíše Krista, skrze vůli Boží, a Timoteus bratr,</span> <span class="verse"><a name="2">2</a>Těm, kteříž jsou v městě Kolossis, svatým a věrným bratřím v Kristu: Milost vám a pokoj od Boha Otce našeho a Pána Ježíše Krista.</span> <span class="verse"><a name="3">3</a>Díky činíme Bohu a Otci Pána našeho Jezukrista, vždycky za vás modléce se,</span> <span class="verse"><a name="4">4</a>Slyšavše o víře vaší v Kristu Ježíši a o lásce ke všechněm svatým,</span> <span class="verse"><a name="5">5</a>Pro naději složenou vám v nebesích, o níž jste prve slyšeli v slovu pravdy, jenž jest evangelium.</span> <span class="verse"><a name="6">6</a>Kteréž jest přišlo k vám, jako i na všecken svět, a ovoce nese, jako i u vás, od toho dne, v kterémž jste slyšeli a poznali milost Boží v pravdě,</span> <span class="verse"><a name="7">7</a>Jakož jste se i naučili od Epafry, milého spoluslužebníka našeho, kterýž jest věrný k vám služebník Kristův,</span> <span class="verse"><a name="8">8</a>Kterýž také oznámil nám lásku vaši v Duchu.</span> <span class="verse"><a name="9">9</a>Protož i my, od toho dne, jakž jsme to uslyšeli, nepřestáváme modliti se za vás a žádati, abyste naplněni byli známostí vůle jeho ve vší moudrosti a rozumnosti duchovní,</span> <span class="verse"><a name="10">10</a>Abyste chodili hodně Pánu ke vší jeho líbeznosti, v každém skutku dobrém, ovoce vydávajíce a rostouce v známosti Boží,</span> <span class="verse"><a name="11">11</a>Všelikou mocí zmocněni jsouce, podle síly slávy jeho, ke vší trpělivosti a dobrotivosti s radostí,</span> <span class="verse"><a name="12">12</a>Díky činíce Otci, kterýž hodné nás učinil účastnosti losu svatých v světle,</span> <span class="verse"><a name="13">13</a>Kterýž vytrhl nás z moci temnosti a přenesl do království milého Syna svého,</span> <span class="verse"><a name="14">14</a>V němžto máme vykoupení skrze krev jeho, totiž odpuštění hříchů,</span> <span class="verse"><a name="15">15</a>Kterýž jest obraz Boha neviditelného a prvorozený všeho stvoření.</span> <span class="verse"><a name="16">16</a>Nebo skrze něho stvořeny jsou všecky věci, kteréž jsou na nebi i na zemi, viditelné i neviditelné, buďto trůnové nebo panstva, buďto knížatstva nebo mocnosti; všecko skrze něho a pro něho stvořeno jest.</span> <span class="verse"><a name="17">17</a>A on jest přede vším a všecko jím stojí.</span> <span class="verse"><a name="18">18</a>A onť jest hlava těla církve, kterýž jest počátek a prvorozený z mrtvých, aby tak on ve všem prvotnost držel,</span> <span class="verse"><a name="19">19</a>Poněvadž se zalíbilo Otci, aby v něm všecka plnost přebývala,</span> <span class="verse"><a name="20">20</a>A skrze něho aby smířil s sebou všecko, v pokoj uvodě skrze krev kříže jeho, skrze něj, pravím, buďto ty věci, kteréž jsou na zemi, buď ty, kteréž jsou na nebi.</span> <span class="verse"><a name="21">21</a>A vás také někdy odcizené a nepřátely, v mysli vaší obrácené k skutkům zlým, nyní již smířil,</span> <span class="verse"><a name="22">22</a>Tělem svým skrze smrt, aby vás postavil svaté, a neposkvrněné, a bez úhony před obličejem svým,</span> <span class="verse"><a name="23">23</a>Však jestliže zůstáváte u víře založení a pevní, a neuchylujete se od naděje evangelium, kteréž jste slyšeli, jenž jest kázáno všemu stvoření, kteréž jest pod nebem, jehožto já Pavel učiněn jsem služebník;</span> <span class="verse"><a name="24">24</a>Kterýž nyní raduji se z utrpení mých, kteráž snáším pro vás, a doplňuji ostatky soužení Kristových na těle svém za jeho tělo, jenž jest církev,</span> <span class="verse"><a name="25">25</a>Jejížto učiněn jsem já služebník, tak jakž mi to svěřil Bůh na to, abych vám sloužil, a tak naplnil slovo Boží,</span> <span class="verse"><a name="26">26</a>Jenž jest tajemství skryté od věků a národů, nyní pak zjevené svatým jeho.</span> <span class="verse"><a name="27">27</a>Jimžto Bůh ráčil známo učiniti, kteraké by bylo bohatství slavného tajemství tohoto mezi pohany, jenž jest přebývání Krista v vás, kterýž jest naděje slávy,</span> <span class="verse"><a name="28">28</a>Kteréhož my zvěstujeme, napomínajíce všelikého člověka a učíce všelikého člověka ve vší moudrosti, abychom postavili každého člověka dokonalého v Kristu Ježíši.</span> <span class="verse"><a name="29">29</a>O čež i pracuji, bojuje podle té jeho mocnosti, kteráž dělá ve mně dílo své mocně.</span> </p></div</div></div></body></html>