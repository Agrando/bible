<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/josh/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/josh">Joshua</a> &gt <strong>Chapter 4</strong></div><p><span class="verse"><a name="1">1</a>I stalo se, když již všecken národ přešel Jordán, (nebo byl řekl Hospodin k Jozue, řka:</span> <span class="verse"><a name="2">2</a>Vezměte sobě z lidu dvanácte mužů, po jednom muži z každého pokolení,</span> <span class="verse"><a name="3">3</a>A přikažte jim, řkouce: Vezměte sobě odsud z prostřed Jordánu, s místa, na němž stály nohy kněžské nepohnutě, dvanácte kamenů, a vyneste je s sebou, a sklaďte v ležení, v kterémž přes tuto noc pozůstanete),</span> <span class="verse"><a name="4">4</a>Že povolav Jozue dvanácti mužů, kteréž k tomu zřídil z synů Izraelských, po jednom muži z každého pokolení,</span> <span class="verse"><a name="5">5</a>I řekl jim Jozue: Jděte před truhlou Hospodina Boha svého do prostřed Jordánu a vezměte sobě každý kámen jeden na rameno své, vedlé počtu pokolení synů Izraelských,</span> <span class="verse"><a name="6">6</a>Aby to bylo na znamení mezi vámi. Když by potom tázali se synové otců svých, řkouce: K čemu jsou vám ti kamenové?</span> <span class="verse"><a name="7">7</a>Odpovíte jim, že se rozdělily vody Jordánské před truhlou smlouvy Hospodinovy, (když, pravím, šla přes Jordán, rozdělily se vody Jordánské), i zůstávají kamenové tito na památku synům Izraelským až na věky.</span> <span class="verse"><a name="8">8</a>I učinili synové Izraelští tak, jakž přikázal Jozue, a vzali dvanácte kamenů z prostředku Jordánu, jakož mluvil Hospodin k Jozue, vedlé počtu pokolení synů Izraelských, a přinesli je s sebou na první stanoviště, a tu je složili.</span> <span class="verse"><a name="9">9</a>Jozue také vyzdvihl dvanácte kamenů u prostřed Jordánu na místě, kdež stály nohy kněží nesoucích truhlu smlouvy, a byli tam až do tohoto dne.</span> <span class="verse"><a name="10">10</a>Kněží pak, jenž nesli truhlu, stáli u prostřed Jordánu, dokudž se nevyplnilo všeliké slovo, kteréž přikázal Hospodin Jozue, aby oznámil lidu podlé všeho, jakž byl přikázal Mojžíš Jozue. I pospíšil lid a přešli.</span> <span class="verse"><a name="11">11</a>Když pak již přešel všecken lid, přešla také truhla Hospodinova i kněží, an lid na to hledí.</span> <span class="verse"><a name="12">12</a>Přešli i synové Rubenovi a synové Gádovi, a polovice pokolení Manassesova, vojensky zpořádaní před syny Izraelskými, jakož byl mluvil k nim Mojžíš.</span> <span class="verse"><a name="13">13</a>Okolo čtyřidcíti tisíců oděných bojovníků šlo před Hospodinem k boji na roviny Jericha.</span> <span class="verse"><a name="14">14</a>V ten den zvelebil Hospodin Jozue před očima všeho Izraele. I báli se ho, jako se báli Mojžíše po všecky dny života jeho.</span> <span class="verse"><a name="15">15</a>Mluvil pak Hospodin k Jozue, řka:</span> <span class="verse"><a name="16">16</a>Přikaž kněžím, kteříž nesou truhlu svědectví, ať vystoupí z Jordánu.</span> <span class="verse"><a name="17">17</a>I přikázal Jozue kněžím, řka: Vystupte z Jordánu.</span> <span class="verse"><a name="18">18</a>Když pak vystupovali kněží, jenž nesli truhlu smlouvy Hospodinovy, z prostřed Jordánu, jakž jen vytrhli kněží nohy na sucho, navrátily se vody Jordánské k místu svému, a tekly předce jako i prvé ve všech březích svých.</span> <span class="verse"><a name="19">19</a>Vyšed pak lid z Jordánu desátého dne měsíce prvního, položili se v Galgala k straně východní Jericha;</span> <span class="verse"><a name="20">20</a>A dvanácte kamenů těch, kteréž vynesli z Jordánu, postavil Jozue v Galgala.</span> <span class="verse"><a name="21">21</a>A mluvil k synům Izraelským takto: Když by se otázali potom synové vaši otců svých, řkouce: Co ti kamenové znamenají?</span> <span class="verse"><a name="22">22</a>Oznámíte synům svým a díte: Po suše přešel Izrael Jordán tento.</span> <span class="verse"><a name="23">23</a>Nebo vysušil Hospodin Bůh váš vody Jordánské před tváří vaší, až jste přešli, jakož učinil Hospodin Bůh váš moři Rudému, kteréž vysušil před tváří naší, až jsme přešli,</span> <span class="verse"><a name="24">24</a>Aby poznali všickni národové země ruku Hospodinovu, že silná jest, a abyste se báli Hospodina Boha vašeho po všecky dny.</span> </p></div</div></div></body></html>