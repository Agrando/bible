<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2cor/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2cor">2 Corinthians</a> &gt <strong>Chapter 12</strong></div><p><span class="verse"><a name="1">1</a>Ale chlubiti mi se není dobré, nebo přišel bych k vypravování o viděních a zjeveních Páně.</span> <span class="verse"><a name="2">2</a>Znám člověka v Kristu před lety čtrnácti, (v těle-li, nevím, čili krom těla, nevím, Bůhť ví,) kterýž byl vtržen až do třetího nebe.</span> <span class="verse"><a name="3">3</a>A vím takového člověka, (bylo-li v těle, čili krom těla, nevím, Bůh ví),</span> <span class="verse"><a name="4">4</a>Že jest byl vtržen do ráje, a slyšel nevypravitelná slova, kterýchž nesluší člověku mluviti.</span> <span class="verse"><a name="5">5</a>Takovým budu se chlubiti, ale sám sebou nechci se chlubiti, než toliko nemocmi svými.</span> <span class="verse"><a name="6">6</a>Nebo budu-li se chtíti chlubiti, nebuduť proto nemoudrým, nebo pravdu povím; ale uskrovnímť, aby někdo nesmýšlel více, nežli vidí při mně, aneb slyší ode mne.</span> <span class="verse"><a name="7">7</a>A abych se vysokostí zjevení nad míru nepozdvihl, dán mi jest osten do těla, totiž anděl satan, aby mne poličkoval, abych se nad míru nepovyšoval.</span> <span class="verse"><a name="8">8</a>Za to třikrát jsem Pána prosil, aby to odstoupilo ode mne.</span> <span class="verse"><a name="9">9</a>Ale řekl mi: Dosti máš na mé milosti, neboť moc má v nemoci dokonává se. Nejraději tedy chlubiti se budu nemocmi svými, aby ve mně přebývala moc Kristova.</span> <span class="verse"><a name="10">10</a>Protož libost mám v nemocech svých, v pohaněních, v nedostatcích, v protivenstvích, a v úzkostech, pro Krista. Nebo když mdlím, tedy silen jsem.</span> <span class="verse"><a name="11">11</a>Učiněn jsem nemoudrým, chlubě se; vy jste mne k tomu přinutili. Neb já od vás měl jsem chválen býti; neboť jsem nic menší nebyl velikých apoštolů, ačkoli nic nejsem.</span> <span class="verse"><a name="12">12</a>Znamení zajisté apoštolství mého prokázána jsou mezi vámi ve vší trpělivosti, i v divích a v zázracích, a v mocech.</span> <span class="verse"><a name="13">13</a>Neb co jest, čeho byste vy méně měli nežli jiné církve, leč to, že jsem já vás neobtěžoval? Odpusťtež mi to bezpráví.</span> <span class="verse"><a name="14">14</a>Aj, již potřetí hotov jsem přijíti k vám, a nebuduť vás obtěžovati. Nebo nehledám toho, což jest vašeho, ale vás. Neboť nemají synové rodičům pokladů shromažďovati, ale rodičové synům.</span> <span class="verse"><a name="15">15</a>Jáť pak velmi rád náklad učiním, i sám se vynaložím za duše vaše, ačkoli velmi vás miluje, málo jsem milován.</span> <span class="verse"><a name="16">16</a>Ale nechťž jest tak, že jsem já vás neobtěžoval, než chytrý jsa, lstí jsem vás zjímal.</span> <span class="verse"><a name="17">17</a>Zdali skrze někoho z těch, kteréž jsem poslal k vám, obloupil jsem vás?</span> <span class="verse"><a name="18">18</a>Dožádal jsem se Tita, a poslal jsem s ním bratra toho. Zdali vás Titus podvedl? Zdaliž jsme jedním duchem nechodili? Zdaliž ne jedněmi šlépějemi?</span> <span class="verse"><a name="19">19</a>A zase domníváte-li se, že my se vymlouváme před vámi? Před obličejemť Božím v Kristu mluvíme, a to všecko, nejmilejší, k vašemu vzdělání.</span> <span class="verse"><a name="20">20</a>Neboť se bojím, abych snad přijda k vám, nenalezl vás takových, jakýchž bych nechtěl, a já nebyl nalezen od vás, jakéhož byste vy nechtěli, aby snad nebyli mezi vámi svárové, závistí, hněvové, vády, utrhání, reptání, nadýmání, různice,</span> <span class="verse"><a name="21">21</a>Aby mne opět, když bych přišel, neponížil Bůh můj u vás, a plakal bych mnohých z těch, kteříž jsou prve hřešili, a nečinili pokání z nečistoty, a z smilstva, a z nestydatosti, kterouž páchali.</span> </p></div</div></div></body></html>