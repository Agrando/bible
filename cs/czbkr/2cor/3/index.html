<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2cor">2 Corinthians</a> &gt <strong>Chapter 3</strong></div><p><span class="verse"><a name="1">1</a>Začínáme opět sami sebe chváliti? Zdaliž potřebujeme, jako někteří, schvalujících listů k vám, nebo od vás k jiným?</span> <span class="verse"><a name="2">2</a>List náš vy jste, napsaný v srdcích našich, kterýž znají a čtou všickni lidé.</span> <span class="verse"><a name="3">3</a>Nebo to zjevné jest, že jste vy list Kristův, zpravený skrze přisluhování naše, napsaný ne černidlem, ale Duchem Boha živého, ne na dskách kamenných, ale na dskách srdce masitých.</span> <span class="verse"><a name="4">4</a>Doufání pak takové máme skrze Krista k Bohu,</span> <span class="verse"><a name="5">5</a>Ne že bychom dostateční byli mysliti něco sami z sebe, jakožto sami z sebe, ale dostatečnost naše z Boha jest.</span> <span class="verse"><a name="6">6</a>Kterýžto i hodné nás učinil služebníky Nového Zákona, ne litery, ale Ducha. Nebo litera zabíjí, ale duch obživuje.</span> <span class="verse"><a name="7">7</a>A poněvadž přisluhování smrti, literami vyryté na dskách kamenných, bylo slavné, tak že nemohli patřiti synové Izraelští v tvář Mojžíšovu, pro slávu oblíčeje jeho, kteráž pominouti měla,</span> <span class="verse"><a name="8">8</a>I kterakž by tedy ovšem přisluhování Ducha nemělo býti slavné?</span> <span class="verse"><a name="9">9</a>Nebo poněvadž přisluhování pomsty slavné bylo, mnohemť se více rozhojňuje v slávě přisluhování spravedlnosti.</span> <span class="verse"><a name="10">10</a>Nebo to, což oslaveno bylo, aniž oslaveno bylo v té částce, u přirovnání převýšené slávy nového přisluhování.</span> <span class="verse"><a name="11">11</a>Nebo poněvadž to pomíjející slavné bylo, mnohemť více to, což zůstává, jestiť slavné.</span> <span class="verse"><a name="12">12</a>Protož majíce takovou naději, mnohé svobody užíváme,</span> <span class="verse"><a name="13">13</a>A ne jako Mojžíš, kterýž kladl zástření na tvář svou, aby nepatřili synové Izraelští k cíli té věci pomíjející.</span> <span class="verse"><a name="14">14</a>Ale ztupeni jsou smyslové jejich. Nebo až do dnešního dne to zastření v čítání Starého Zákona zůstává neodkryté; nebo skrze Krista toliko se odnímá.</span> <span class="verse"><a name="15">15</a>Protož až do dnešního dne, když se čtou knihy Mojžíšovy, zastření jest položeno na jejich srdci.</span> <span class="verse"><a name="16">16</a>Než jakž by se obrátilo ku Pánu, odňato bude zástření.</span> <span class="verse"><a name="17">17</a>Nebo Pán Duch jest, a kdež jest Duch Páně, tuť i svoboda.</span> <span class="verse"><a name="18">18</a>My pak všickni odkrytou tváří slávu Páně jakožto v zrcadle spatřujíce, v týž obraz proměněni býváme od slávy v slávu, jakožto od Ducha Páně.</span> </p></div</div></div></body></html>