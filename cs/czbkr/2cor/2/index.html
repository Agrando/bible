<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2cor/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2cor">2 Corinthians</a> &gt <strong>Chapter 2</strong></div><p><span class="verse"><a name="1">1</a>Toto jsem pak sobě uložil, abych k vám zase s zámutkem nepřišel.</span> <span class="verse"><a name="2">2</a>Nebo jestliže já vás zarmoutím, i kdo jest, ješto by mne obveselil, než ten, kterýž jest ode mne zarmoucen?</span> <span class="verse"><a name="3">3</a>A protoť jsem vám to napsal, abych přijda k vám, neměl zámutku z těch, z nichž bych se měl radovati, doufaje o všech o vás, že radost má jest všech vás radost.</span> <span class="verse"><a name="4">4</a>Nebo z velikého ssoužení a bolesti srdce psal jsem vám, s mnohými slzami, ne abyste zarmouceni byli, ale abyste poznali lásku, kteroužto k vám velikou mám.</span> <span class="verse"><a name="5">5</a>Jestližeť jest pak kdo zarmoutil, ne mneť zarmoutil, ne toliko poněkud, abych jím neobtěžoval všech vás.</span> <span class="verse"><a name="6">6</a>Dostiť má takový na tom trestání, kteréž měl od mnohých,</span> <span class="verse"><a name="7">7</a>Tak abyste jemu již raději zase odpustili a potěšili ho, aby on snad přílišným zámutkem nepřišel na zahynutí.</span> <span class="verse"><a name="8">8</a>Protož prosím vás, abyste utvrdili k němu lásku.</span> <span class="verse"><a name="9">9</a>Nebo i proto psal jsem vám, abych zkušením zvěděl, jste-li ve všem poslušni.</span> <span class="verse"><a name="10">10</a>Komuž pak vy co odpouštíte, i já odpouštím. Nebo i já, jestliže jsem co odpustil, komuž jsem odpustil, pro vás odpustil jsem, před obličejem Kristovým, abychom nebyli oklamáni od satana.</span> <span class="verse"><a name="11">11</a>Nebo nejsou nám neznámá myšlení jeho.</span> <span class="verse"><a name="12">12</a>Když jsem pak přišel do Troady, k zvěstování evangelium Kristova, ačkoli dveře mi otevříny byly skrze Pána, však neměl jsem žádného upokojení v duchu svém, protože jsem nenalezl Tita, bratra svého.</span> <span class="verse"><a name="13">13</a>Ale požehnav jich, odšel jsem do Macedonie.</span> <span class="verse"><a name="14">14</a>Bohu pak budiž díka, kterýž vždycky dává nám vítězství v Kristu, a vůni známosti své zjevuje skrze nás na každém místě.</span> <span class="verse"><a name="15">15</a>Neboť jsme Kristova vůně dobrá Bohu v těch, jenž k spasení přicházejí, i v těch, kteříž hynou,</span> <span class="verse"><a name="16">16</a>Těm zajisté jsme vůně smrtelná k smrti, oněm pak vůně života k životu. Ale k tomu kdo jest způsobný?</span> <span class="verse"><a name="17">17</a>Neboť nejsme, jako mnozí, cizoložící slovo Boží, ale jako z upřímnosti, a jako z Boha, před obličejem Božím, o Kristu mluvíme.</span> </p></div</div></div></body></html>