<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2cor/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2cor">2 Corinthians</a> &gt <strong>Chapter 8</strong></div><p><span class="verse"><a name="1">1</a>Známuť pak vám činíme, bratří, milost Boží, danou zborům Macedonským,</span> <span class="verse"><a name="2">2</a>Že v mnohém zkušení rozličných soužení rozhojnilá radost jejich a převeliká chudoba jejich rozhojněna jest v bohatství upřímnosti jejich.</span> <span class="verse"><a name="3">3</a>Nebo svědectví jim vydávám, že podle možnosti, ba i nad možnost hotovi byli sděliti se,</span> <span class="verse"><a name="4">4</a>Mnohými žádostmi prosíce nás, abychom té milosti jejich a obcování služebnost (v rozdělování toho svatým) na se přijali.</span> <span class="verse"><a name="5">5</a>A netoliko tak učinili, jakž jsme se nadáli, ale sami sebe nejprve dali Pánu, a i nám také u vůli Boží,</span> <span class="verse"><a name="6">6</a>Tak že jsme musili napomenouti Tita, aby jakož byl prve započal, tak také i dokonal při vás milost tuto.</span> <span class="verse"><a name="7">7</a>A protož jakž ve všech věcech jste hojní, totiž u víře i v řeči i v známosti i ve všeliké snažnosti i v lásce vaší k nám, tak i v této milosti hojní buďte.</span> <span class="verse"><a name="8">8</a>Ne jako rozkazuje, toto pravím, ale příčinou jiných snažnosti i vaši upřímou lásku zkušenou ukázati chtěje.</span> <span class="verse"><a name="9">9</a>Nebo znáte milost Pána našeho Jezukrista, že pro vás učiněn jest chudý, jsa bohatý, abyste vy jeho chudobou zbohatli.</span> <span class="verse"><a name="10">10</a>A k tomuť vám radu dávám; nebo jest vám to užitečné, kteříž jste netoliko činiti, ale i chtíti prve začali léta předešlého.</span> <span class="verse"><a name="11">11</a>Protož nyní již to skutkem vykonejte, aby jakož hotové bylo chtění, tak také bylo i vykonání z toho, což máte.</span> <span class="verse"><a name="12">12</a>Nebo jest-liť prve vůle hotová, podle toho, což kdo má, vzácná jest Bohu, ne podle toho, čehož nemá.</span> <span class="verse"><a name="13">13</a>Nebo ne proto vás ponoukám, aby jiným bylo polehčení, a vám soužení, ale rovnost ať jest; nyní přítomně vaše hojnost spomoziž jejich chudobě,</span> <span class="verse"><a name="14">14</a>Aby potom také jejich hojnost vaší chudobě byla ku pomoci, aby tak byla rovnost;</span> <span class="verse"><a name="15">15</a>Jakož psáno: Kdo mnoho nasbíral, nic mu nezbývalo, a kdo málo, neměl nedostatku.</span> <span class="verse"><a name="16">16</a>Ale díka Bohu, kterýž takovouž snažnost k službě vám dal v srdce Titovo,</span> <span class="verse"><a name="17">17</a>Takže to napomenutí naše ochotně přijal, anobrž jsa v lásce k vám opravdový, sám z své dobré vůle šel k vám.</span> <span class="verse"><a name="18">18</a>Poslaliť jsme pak s ním bratra toho, kterýž má velikou chválu v evangelium po všech sbořích,</span> <span class="verse"><a name="19">19</a>(A netoliko to, ale také losem vyvolen jest od církví za tovaryše putování našeho, s touto milostí, kteroužto sloužíme k slávě Pánu a k vyplnění vůle vaší,)</span> <span class="verse"><a name="20">20</a>Varujíce se toho, aby nám někdo neutrhal pro tu hojnost, kterouž my přisluhujeme,</span> <span class="verse"><a name="21">21</a>Dobré opatrujíce netoliko před obličejem Páně, ale i před lidmi.</span> <span class="verse"><a name="22">22</a>Poslali jsme pak s nimi bratra našeho, kteréhož jsme mnohokrát ve mnohých věcech zkusili, že jest pilný, a nyní mnohem pilnější bude pro mnohé doufání mé o vás.</span> <span class="verse"><a name="23">23</a>Z strany Tita víte, že jest tovaryš můj, a mezi vámi pomocník můj; a z strany bratří našich, že jsou poslové církví a sláva Kristova.</span> <span class="verse"><a name="24">24</a>Protož jistoty lásky vaší a chlouby naší o vás, k nim dokažte, před obličejem církví.</span> </p></div</div></div></body></html>