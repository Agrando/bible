<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2cor">2 Corinthians</a> &gt <strong>Chapter 11</strong></div><p><span class="verse"><a name="1">1</a>Ó byste mne maličko posnesli v nemoudrosti mé, nýbrž posneste mne.</span> <span class="verse"><a name="2">2</a>Neboť miluji vás Božím milováním. Zasnoubilť jsem zajisté vás jako čistou pannu oddati jednomu muži, Kristu.</span> <span class="verse"><a name="3">3</a>Ale bojímť se, aby snad, jakož had svedl Evu chytrostí svou, tak nebyly porušeny mysli vaše, abyste se totiž neuchýlili od sprostnosti, kteráž jest v Kristu.</span> <span class="verse"><a name="4">4</a>Nebo kdyby někdo přijda, jiného Ježíše vám kázal, kteréhož jsme my nekázali, aneb kdybyste jiného ducha přijali, kteréhož jste prve nepřijali, anebo jiné evangelium, kteréhož jste od nás nevzali, slušně byste to snášeli.</span> <span class="verse"><a name="5">5</a>Neboť za to mám, že jsem nic menší nebyl velikých apoštolů.</span> <span class="verse"><a name="6">6</a>Jestližeť pak jsem nedospělý v řeči, však ne v umění, ale ve všem všudy otevření jsme vám.</span> <span class="verse"><a name="7">7</a>Zdali jsem zhřešil, ponižuje se, abyste vy povýšeni byli, a že jsem darmo evangelium Boží kázal vám?</span> <span class="verse"><a name="8">8</a>Jiné jsem církve loupil, bera od nich plat k službě vaší. A byv u vás, jsa potřeben, neobtěžoval jsem žádného.</span> <span class="verse"><a name="9">9</a>Nebo ten nedostatek můj doplnili bratří, přišedše z Macedonie. A ve všech věcech varoval jsem se, a varovati budu, abych vás neobtěžoval.</span> <span class="verse"><a name="10">10</a>Jestiť pravda Kristova ve mně, že chlouba tato nebude mi zmařena v krajinách Achaiských.</span> <span class="verse"><a name="11">11</a>Z které příčiny? Snad že vás nemiluji? Bůhť ví.</span> <span class="verse"><a name="12">12</a>Ale což činím, ještěť činiti budu, abych odňal příčinu těm, kteříž hledají příčiny k tomu, aby v tom, v čemž se chlubí, nalezeni byli takoví jako i my.</span> <span class="verse"><a name="13">13</a>Nebo takoví falešní apoštolé jsou dělníci lstiví, proměňujíce se v apoštoly Kristovy.</span> <span class="verse"><a name="14">14</a>A není div. Nebo i satan proměňuje se v anděla světlosti.</span> <span class="verse"><a name="15">15</a>Protož neníť to tak veliká věc, jestliže i služebníci jeho proměňují se, aby se zdáli býti služebníci spravedlnosti, jichžto konec bude podle skutků jejich.</span> <span class="verse"><a name="16">16</a>Opět pravím, aby mne někdo neměl za nemoudrého; nýbrž i jako nemoudrého přijměte mne, ať i já se maličko něco pochlubím.</span> <span class="verse"><a name="17">17</a>Což mluvím, nemluvímť jako ode Pána, ale jako v nemoudrosti z strany této chlouby.</span> <span class="verse"><a name="18">18</a>Kdyžť se mnozí chlubí podle těla, i jáť se pochlubím.</span> <span class="verse"><a name="19">19</a>Rádi zajisté snášíte nemoudré, jsouce sami moudří.</span> <span class="verse"><a name="20">20</a>Nebo snesete i to, by vás kdo v službu podrobil, by kdo zžíral, by kdo bral, by se kdo pozdvihoval, by vás kdo v tvář bil.</span> <span class="verse"><a name="21">21</a>K zahanbení vašemu pravím, rovně jako bychom my nějací špatní byli. Nýbrž v čem kdo smí, (v nemoudrosti mluvím,) smímť i já.</span> <span class="verse"><a name="22">22</a>Židé jsou? Jsem i já Žid. Izraelští jsou? Jsem i já. Símě Abrahamovo jsou? I já.</span> <span class="verse"><a name="23">23</a>Služebníci Kristovi jsou? (Nemoudře dím:) Nadto já. V pracech býval jsem hojněji, v ranách přílišně, v žalářích hojněji, v smrtech častokrát.</span> <span class="verse"><a name="24">24</a>Od Židů pětkrát čtyřidceti ran bez jedné trpěl jsem.</span> <span class="verse"><a name="25">25</a>Třikrát metlami mrskán jsem, jednou jsem byl ukamenován, třikrát jsem na moři tonul, ve dne i v noci v hlubokosti mořské byl jsem.</span> <span class="verse"><a name="26">26</a>Na cestách často, v nebezpečenství na řekách, v nebezpečenství od lotrů, v nebezpečenství od svého pokolení, v nebezpečenství od pohanů, v nebezpečenství v městě, v nebezpečenství na poušti, v nebezpečenství na moři, v nebezpečenství mezi falešnými bratřími;</span> <span class="verse"><a name="27">27</a>V práci a v ustání, v bděních často, v hladu a v žízni, v postech častokrát, na zimě a v nahotě.</span> <span class="verse"><a name="28">28</a>Kromě toho, což zevnitř jest, dotírá na mne ten houf na každý den povstávající proti mně, to jest péče o všecky sbory.</span> <span class="verse"><a name="29">29</a>Kdo umdlévá, abych já s ním nemdlel? Kdo se uráží, abych já se nepálil?</span> <span class="verse"><a name="30">30</a>Jestližeť se mám chlubiti, nemocmi svými se chlubiti budu.</span> <span class="verse"><a name="31">31</a>Bůh a Otec Pána našeho Jezukrista, kterýž jest požehnaný na věky, ví, žeť nelhu.</span> <span class="verse"><a name="32">32</a>Hejtman v Damašku lidu Aréty krále, ostříhal města Damašku, chtěje mne do vězení vzíti.</span> <span class="verse"><a name="33">33</a>Ale já oknem po provaze spuštěn jsem v koši přes zed, i ušel jsem rukou jeho.</span> </p></div</div></div></body></html>