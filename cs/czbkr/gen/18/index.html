<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 18</strong></div><p><span class="verse"><a name="1">1</a>Ukázal se pak jemu Hospodin v rovině Mamre; a on seděl u dveří stanu, když veliké horko na den bylo.</span> <span class="verse"><a name="2">2</a>A když pozdvihl očí svých, viděl, a aj, tři muži stáli naproti němu. Kteréžto jakž uzřel, běžel jim vstříc ode dveří stanu, a sklonil se až k zemi.</span> <span class="verse"><a name="3">3</a>A řekl: Pane můj, jestliže jsem nyní nalezl milost před očima tvýma, prosím, nepomíjej služebníka svého.</span> <span class="verse"><a name="4">4</a>Přineseno bude trochu vody, a umyjete nohy své, a odpočinete pod stromem.</span> <span class="verse"><a name="5">5</a>Zatím přinesu kus chleba, a posilníte srdce svého; potom půjdete, poněvadž mimo služebníka svého jdete. I řekli: Tak učiň, jakž jsi mluvil.</span> <span class="verse"><a name="6">6</a>Tedy pospíšil Abraham do stanu k Sáře, a řekl: Spěšně tři míry mouky bělné zadělej, a napec podpopelných chlebů.</span> <span class="verse"><a name="7">7</a>Abraham pak běžel k stádu; a vzav tele mladé a dobré, dal služebníku, kterýžto pospíšil připraviti je.</span> <span class="verse"><a name="8">8</a>Potom vzav másla a mléka, i tele, kteréž připravil, položil před ně; sám pak stál při nich pod stromem, i jedli.</span> <span class="verse"><a name="9">9</a>Řekli pak jemu: Kde jest Sára manželka tvá? Kterýžto odpověděl: Teď v stanu.</span> <span class="verse"><a name="10">10</a>A řekl: Jistotně se navrátím k tobě vedlé času života, a aj, syna míti bude Sára manželka tvá. Ale Sára poslouchala u dveří stanu, kteréž byly za ním.</span> <span class="verse"><a name="11">11</a>Abraham pak i Sára byli staří a sešlého věku, a přestal byl Sáře běh ženský.</span> <span class="verse"><a name="12">12</a>I smála se Sára sama v sobě, řkuci: Teprv když jsem se sstarala, v rozkoše se vydám? A ještě i pán můj se sstaral.</span> <span class="verse"><a name="13">13</a>Tedy řekl Hospodin Abrahamovi: Proč jest se smála Sára, řkuci: Zdaliž opravdu ještě roditi budu, a já se sstarala?</span> <span class="verse"><a name="14">14</a>Zdaliž co skrytého bude před Hospodinem? K času určitému navrátím se k tobě vedlé času života, a Sára bude míti syna.</span> <span class="verse"><a name="15">15</a>Zapřela pak Sára a řekla: Nesmála jsem se; nebo se bála. I řekl Hospodin: Neníť tak, ale smála jsi se.</span> <span class="verse"><a name="16">16</a>Tedy vstavše odtud muži ti, obrátili se k Sodomě; Abraham pak šel s nimi, aby je provodil.</span> <span class="verse"><a name="17">17</a>A řekl Hospodin: Zdali já zatajím před Abrahamem, což dělati budu?</span> <span class="verse"><a name="18">18</a>Poněvadž Abraham jistotně bude v národ veliký a silný, a požehnáni budou v něm všickni národové země.</span> <span class="verse"><a name="19">19</a>Nebo znám jej; protož přikáže synům svým a domu svému po sobě, aby ostříhali cesty Hospodinovy, a činili spravedlnost a soud, aťby naplnil Hospodin Abrahamovi, což mu zaslíbil.</span> <span class="verse"><a name="20">20</a>I řekl Hospodin: Proto že rozmnožen jest křik Sodomských a Gomorských, a hřích jejich že obtížen jest náramně:</span> <span class="verse"><a name="21">21</a>Sstoupím již a pohledím, jestliže podle křiku jejich, kterýž přišel ke mně, činili, důjde na ně setření; a pakli toho není, zvím.</span> <span class="verse"><a name="22">22</a>A obrátivše se odtud muži, šli do Sodomy; Abraham pak ještě stál před Hospodinem.</span> <span class="verse"><a name="23">23</a>V tom přistoupiv Abraham, řekl: Zdali také zahladíš spravedlivého s bezbožným?</span> <span class="verse"><a name="24">24</a>Bude-li padesáte spravedlivých v tom městě, zdali předce zahubíš, a neodpustíš místu pro padesáte spravedlivých, kteříž jsou v něm?</span> <span class="verse"><a name="25">25</a>Odstup to od tebe, abys takovou věc učiniti měl, abys usmrtil spravedlivého s bezbožným; takť by byl spravedlivý jako bezbožný. Odstup to od tebe; zdaliž soudce vší země neučiní soudu?</span> <span class="verse"><a name="26">26</a>I řekl Hospodin: Jestliže naleznu v Sodomě, v městě tom, padesáte spravedlivých, odpustím všemu tomu místu pro ně.</span> <span class="verse"><a name="27">27</a>A odpovídaje Abraham, řekl: Aj, nyní chtěl bych mluviti ku Pánu svému, ačkoli jsem prach a popel.</span> <span class="verse"><a name="28">28</a>Co pak, nedostane-li se ku padesáti spravedlivým pěti, zdali zkazíš pro těch pět všecko město? I řekl: Nezahladím, jestliže najdu tam čtyřidceti pět.</span> <span class="verse"><a name="29">29</a>Opět mluvil Abraham a řekl: Snad nalezeno bude tam čtyřidceti? A odpověděl: Neučiním pro těch čtyřidceti.</span> <span class="verse"><a name="30">30</a>I řekl Abraham: Prosím, nechť se nehněvá Pán můj, že mluviti budu: Snad se jich nalezne tam třidceti? Odpověděl: Neučiním, jestliže naleznu tam třidceti.</span> <span class="verse"><a name="31">31</a>A opět řekl: Aj, nyní počal jsem mluviti ku Pánu svému: Snad se nalezne tam dvadceti? Odpověděl: Nezahladím i pro těch dvadceti.</span> <span class="verse"><a name="32">32</a>Řekl ještě: Prosím, ať se nehněvá Pán můj, jestliže jednou ještě mluviti budu: Snad se jich najde tam deset? Odpověděl: Nezahladím i pro těch deset.</span> <span class="verse"><a name="33">33</a>I odšel Hospodin, když dokonal řeč k Abrahamovi; Abraham pak navrátil se k místu svému.</span> </p></div</div></div></body></html>