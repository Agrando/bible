<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 21</strong></div><p><span class="verse"><a name="1">1</a>Navštívil pak Hospodin Sáru, tak jakž byl řekl; a učinil Hospodin Sáře, jakož byl mluvil.</span> <span class="verse"><a name="2">2</a>Nebo počala a porodila Sára Abrahamovi syna v starosti jeho, v ten čas, kterýž předpověděl Bůh.</span> <span class="verse"><a name="3">3</a>A nazval Abraham jméno syna svého, kterýž se mu narodil, jehož porodila Sára, Izák.</span> <span class="verse"><a name="4">4</a>A obřezal Abraham syna svého Izáka, když byl v osmi dnech, tak jakž mu byl přikázal Bůh.</span> <span class="verse"><a name="5">5</a>Byl pak Abraham ve stu letech, když se mu narodil Izák syn jeho.</span> <span class="verse"><a name="6">6</a>I řekla Sára: Radost mi učinil Bůh; kdokoli uslyší, radovati se bude spolu se mnou.</span> <span class="verse"><a name="7">7</a>A přidala: Kdo by byl řekl Abrahamovi, že bude Sára děti kojiti? A však jsem porodila syna v starosti jeho.</span> <span class="verse"><a name="8">8</a>I rostlo dítě a ostaveno jest. Tedy učinil Abraham veliké hody v ten den, v němž ostaven byl Izák.</span> <span class="verse"><a name="9">9</a>Viděla pak Sára, že syn Agar Egyptské, kteréhož porodila Abrahamovi, jest posměvač.</span> <span class="verse"><a name="10">10</a>I řekla Abrahamovi: Vyvrz děvku tuto i syna jejího; neboť nebude dědicem syn děvky té s synem mým Izákem.</span> <span class="verse"><a name="11">11</a>Ale Abraham velmi těžce nesl tu řeč, pro syna svého.</span> <span class="verse"><a name="12">12</a>I řekl Bůh Abrahamovi: Nestěžuj sobě o dítěti a o děvce své; cožkoli řekla tobě Sára, povol řeči její, nebo v Izákovi nazváno bude tobě símě.</span> <span class="verse"><a name="13">13</a>A však i syna děvky učiním v národ; nebo tvé símě jest.</span> <span class="verse"><a name="14">14</a>Vstal tedy Abraham velmi ráno, a vzav chléb a láhvici vody, dal Agar a vložil na rameno její, a pustil ji od sebe i s dítětem. Kterážto odešla a chodila po poušti Bersabé.</span> <span class="verse"><a name="15">15</a>A když nebylo vody v láhvici, povrhla dítě pod jedním stromem.</span> <span class="verse"><a name="16">16</a>A odšedši, sedla naproti tak daleko, jako by mohl z lučiště dostřeliti; nebo pravila: Nebudu se dívati na smrt dítěte. Seděla tedy naproti, a pozdvihši hlasu svého, plakala.</span> <span class="verse"><a name="17">17</a>I uslyšel Bůh hlas dítěte; a anděl Boží s nebe zavolal na Agar, a řekl jí: Coť jest, Agar? Neboj se; nebo Bůh uslyšel hlas dítěte z místa, na kterémž jest.</span> <span class="verse"><a name="18">18</a>Vstaň, vezmi dítě, a ujmi je rukou svou; nebo v národ veliký učiním je.</span> <span class="verse"><a name="19">19</a>A otevřel Bůh oči její, aby uzřela studnici vody. I šla a naplnila láhvici vodou, a napojila dítě.</span> <span class="verse"><a name="20">20</a>A Bůh byl s dítětem, kteréžto zrostlo a bydlilo na poušti, a byl z něho střelec.</span> <span class="verse"><a name="21">21</a>Bydlil pak na poušti Fáran; i vzala mu matka jeho ženu z země Egyptské.</span> <span class="verse"><a name="22">22</a>Stalo se pak toho času, že mluvil Abimelech a Fikol, kníže vojska jeho, k Abrahamovi těmito slovy: Bůh s tebou jest ve všech věcech, kteréž ty činíš.</span> <span class="verse"><a name="23">23</a>Protož nyní, přisáhni mi teď skrze Boha: Toto ať se stane, jestliže mi sklamáš, neb synu mému, aneb vnuku mému; vedlé milosrdenství, kteréž jsem já učinil s tebou, i ty že učiníš se mnou a s zemí, v níž jsi byl pohostinu.</span> <span class="verse"><a name="24">24</a>I řekl Abraham: A já přisáhnu.</span> <span class="verse"><a name="25">25</a>(A přitom domlouval se Abraham na Abimelecha o studnici vody, kterouž mu mocí odjali služebníci Abimelechovi.</span> <span class="verse"><a name="26">26</a>I řekl Abimelech: Nevím, kdo by učinil takovou věc; a aniž jsi ty mi oznámil, aniž jsem já také co slyšel, až dnes.)</span> <span class="verse"><a name="27">27</a>Vzav tedy Abraham ovce i voly dal Abimelechovi; a vešli oba dva v smlouvu.</span> <span class="verse"><a name="28">28</a>A postavil Abraham sedm jehnic stáda obzvlášť.</span> <span class="verse"><a name="29">29</a>I řekl Abimelech Abrahamovi: K čemu jest těchto sedm jehnic, kteréž jsi postavil obzvlášť?</span> <span class="verse"><a name="30">30</a>Odpověděl: Že sedm těch jehnic vezmeš z ruky mé, aby mi to bylo na svědectví, že jsem kopal studnici tuto.</span> <span class="verse"><a name="31">31</a>Pročež nazváno jest to místo Bersabé, že tu oba dva přisáhli.</span> <span class="verse"><a name="32">32</a>A tak učinili smlouvu v Bersabé. Vstav pak Abimelech a Fikol, kníže vojska jeho, navrátili se do země Filistinské.</span> <span class="verse"><a name="33">33</a>I nasázel stromoví v Bersabé, a vzýval tam jméno Hospodina, Boha silného, věčného.</span> <span class="verse"><a name="34">34</a>A bydlil Abraham v zemi Filistinské za mnoho dní.</span> </p></div</div></div></body></html>