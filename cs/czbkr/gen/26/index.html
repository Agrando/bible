<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 26</strong></div><p><span class="verse"><a name="1">1</a>Byl pak opět hlad na zemi, mimo hlad první, kterýž byl za dnů Abrahamových. Tedy odebral se Izák k Abimelechovi králi Filistinskému do Gerar.</span> <span class="verse"><a name="2">2</a>Nebo ukázal se jemu Hospodin a řekl: Nesstupuj do Egypta; ale bydli v zemi, kterouž oznámím tobě.</span> <span class="verse"><a name="3">3</a>Budiž tedy pohostinu v zemi této, a budu s tebou, a požehnám tobě; nebo tobě a semeni tvému dám všecky země tyto, a utvrdím přísahu, kterouž jsem přisáhl Abrahamovi, otci tvému.</span> <span class="verse"><a name="4">4</a>Rozmnožím také símě tvé jako hvězdy nebeské, a dám semeni tvému všecky země tyto, a požehnáni budou v semeni tvém všickni národové země;</span> <span class="verse"><a name="5">5</a>Protože uposlechl Abraham hlasu mého, a ostříhal nařízení mých, přikázaní mých, ustanovení mých a zákonů mých.</span> <span class="verse"><a name="6">6</a>Bydlil tedy Izák v Gerar.</span> <span class="verse"><a name="7">7</a>Ptali se pak muži místa toho o manželce jeho. Kterýžto odpověděl: Sestra má jest; nebo nesměl říci: Manželka má jest, mysle sobě: Aby mne nezabili muži místa toho pro Rebeku. Nebo byla krásná na pohledění.</span> <span class="verse"><a name="8">8</a>I přihodilo se, když již čas nějaký tam bydlil, že vyhlédal Abimelech král Filistinský z okna a uzřel Izáka, an pohrává s Rebekou manželkou svou.</span> <span class="verse"><a name="9">9</a>Protož povolav Abimelech Izáka, řekl: Aj, v pravdě manželka tvá to jest. Jakž to, že jsi pravil: Sestra má jest? I odpověděl jemu Izák: Nebo jsem řekl sám u sebe: Abych snad neumřel pro ni.</span> <span class="verse"><a name="10">10</a>I řekl Abimelech: Což jsi to učinil nám? O málo, že by byl spal někdo z lidu s manželkou tvou, a ty byl bys uvedl na nás vinu.</span> <span class="verse"><a name="11">11</a>I přikázal Abimelech všemu lidu, řka: Kdo by se dotkl člověka toho, aneb manželky jeho, smrtí umře.</span> <span class="verse"><a name="12">12</a>Sel pak Izák v zemi té, a shledal v tom roce sto měr; nebo požehnal mu Hospodin.</span> <span class="verse"><a name="13">13</a>I rostl muž ten, a prospíval vždy více v zrostu, až i zrostl velmi.</span> <span class="verse"><a name="14">14</a>Nebo měl stáda ovcí i stáda volů, a čeledi mnoho; pročež záviděli mu Filistinští.</span> <span class="verse"><a name="15">15</a>A všecky studnice, kteréž vykopali služebníci otce jeho za dnů Abrahama otce jeho, zařítili Filistinští, zasypavše je prstí.</span> <span class="verse"><a name="16">16</a>I řekl Abimelech Izákovi: Odejdi od nás; nebo mnohem mocnější jsi než my.</span> <span class="verse"><a name="17">17</a>Tedy odšel odtud Izák, a rozbil stany v údolí Gerar, a bydlil tu.</span> <span class="verse"><a name="18">18</a>A kopal zase Izák studnice vod, kteréž byli vykopali za dnů Abrahama otce jeho, a kteréž zařítili Filistinští po smrti Abrahamově; a nazval je těmi jmény, kterýmiž je jmenoval otec jeho.</span> <span class="verse"><a name="19">19</a>I kopali služebníci Izákovi v tom údolí, a nalezli tam studnici vody živé.</span> <span class="verse"><a name="20">20</a>Vadili se pak pastýři Gerarští s pastýři Izákovými, pravíce: Naše jest voda. Pročež nazval jméno studnice té Esek, že se vadili s ním.</span> <span class="verse"><a name="21">21</a>Vykopali také jinou studnici, a nesnáz byla i o tu; pročež dal jí jméno Sitnah.</span> <span class="verse"><a name="22">22</a>I hnul se odtud, a kopal jinou studnici, o kterouž se nevadili; protož nazval jméno její Rehobot. Nebo řekl: Nyní uprostrannil nám Hospodin, a vzrostli jsme na zemi.</span> <span class="verse"><a name="23">23</a>Vstoupil pak odtud do Bersabé.</span> <span class="verse"><a name="24">24</a>A ukázal se mu Hospodin v tu noc, a řekl: Já jsem Bůh Abrahama otce tvého; neboj se, nebo s tebou já jsem, a požehnám tobě, a rozmnožím símě tvé pro Abrahama služebníka svého.</span> <span class="verse"><a name="25">25</a>I vzdělal tu oltář, a vzýval jméno Hospodinovo, a rozbil tu stan svůj; a služebníci Izákovi vykopali tam studnici.</span> <span class="verse"><a name="26">26</a>Abimelech pak přijel k němu z Gerar, a Ochozat, přítel jeho, a Fikol, kníže vojska jeho.</span> <span class="verse"><a name="27">27</a>I řekl jim Izák: Z jaké příčiny přišli jste ke mně? Poněvadž vy nenáviděli jste mne, a vybyli jste mne od sebe.</span> <span class="verse"><a name="28">28</a>Kteřížto odpověděli: Patrně jsme to shledali, že jest Hospodin s tebou, i řekli jsme: Učiňme nyní přísahu mezi sebou, mezi námi a mezi tebou; a učiníme smlouvu s tebou:</span> <span class="verse"><a name="29">29</a>Že neučiníš nám nic zlého, jako i my nedotkli jsme se tebe, a jakž jsme my toliko dobře činili tobě, a propustili jsme tě v pokoji; ty nyní tedy povol tomu, požehnaný Hospodinův.</span> <span class="verse"><a name="30">30</a>Tedy učinil jim hody, i jedli a pili.</span> <span class="verse"><a name="31">31</a>A vstavše velmi ráno, přisáhli jeden druhému. I propustil je Izák, a oni odešli od něho v pokoji.</span> <span class="verse"><a name="32">32</a>Toho dne přišli služebníci Izákovi, a oznámili mu o studnici, kterouž kopali, řkouce: Nalezli jsme vodu.</span> <span class="verse"><a name="33">33</a>I nazval ji Seba. Protož jméno města toho jest Bersabé až do dnešního dne.</span> <span class="verse"><a name="34">34</a>Ezau pak jsa v letech čtyřidcíti, pojal ženu Judit, dceru Béry Hetejského, a Bazematu, dceru Elona Hetejského.</span> <span class="verse"><a name="35">35</a>A kormoutily Izáka a Rebeku.</span> </p></div</div></div></body></html>