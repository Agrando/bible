<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 22</strong></div><p><span class="verse"><a name="1">1</a>Když pakty věci pominuly, zkusil Bůh Abrahama, a řekl k němu: Abrahame! Kterýžto odpověděl: Teď jsem.</span> <span class="verse"><a name="2">2</a>I řekl: Vezmi nyní syna svého, toho jediného svého, kteréhož miluješ, Izáka, a jdi do země Moria; a obětuj ho tam v obět zápalnou na jedné hoře, o níž povím tobě.</span> <span class="verse"><a name="3">3</a>Tedy vstav Abraham velmi ráno, osedlal osla svého a vzal dva služebníky své s sebou, a Izáka syna svého; a nasekav dříví k oběti zápalné, vstal a bral se k místu, o němž pověděl mu Bůh.</span> <span class="verse"><a name="4">4</a>Třetího pak dne pozdvihl Abraham očí svých, a uzřel to místo zdaleka.</span> <span class="verse"><a name="5">5</a>A řekl Abraham služebníkům svým: Pozůstaňte vy tuto s oslem, já pak a dítě půjdeme tamto; a pomodlíce se, navrátíme se k vám.</span> <span class="verse"><a name="6">6</a>Tedy vzal Abraham dříví k zápalné oběti, a vložil je na Izáka syna svého; sám pak nesl v ruce své oheň a meč. I šli oba spolu.</span> <span class="verse"><a name="7">7</a>Mluvě pak Izák Abrahamovi otci svému, řekl: Otče můj! Kterýž odpověděl: Co chceš, synu můj? A řekl: Aj, teď oheň a dříví, a kdež hovádko k zápalné oběti?</span> <span class="verse"><a name="8">8</a>Odpověděl Abraham: Bůh opatří sobě hovádko k oběti zápalné,synu můj. A šli předce oba spolu.</span> <span class="verse"><a name="9">9</a>A když přišli k místu, o němž mu byl mluvil Bůh, udělal tu Abraham oltář, a srovnal dříví; a svázav syna svého, vložil ho na oltář na dříví.</span> <span class="verse"><a name="10">10</a>I vztáhl Abraham ruku svou, a vzal meč, aby zabil syna svého.</span> <span class="verse"><a name="11">11</a>Tedy zavolal na něho anděl Hospodinův s nebe a řekl: Abrahame, Abrahame! Kterýžto odpověděl: Aj, já.</span> <span class="verse"><a name="12">12</a>I řekl jemu: Nevztahuj ruky své na dítě, aniž mu co čiň; neboť jsem již poznal, že se Boha bojíš, když jsi neodpustil synu svému, jedinému svému pro mne.</span> <span class="verse"><a name="13">13</a>A pozdvih Abraham očí svých, viděl, a hle, skopec za ním vězel v trní za rohy své. I šel Abraham a vzal skopce toho, a obětoval jej v obět zápalnou místo syna svého.</span> <span class="verse"><a name="14">14</a>A nazval Abraham jméno místa toho: Hospodin opatří. Odkudž říká se do dnes: Na hoře Hospodinově opatří se.</span> <span class="verse"><a name="15">15</a>Zvolal pak anděl Hospodinův na Abrahama podruhé s nebe,</span> <span class="verse"><a name="16">16</a>A řekl: Skrze sebe samého přisáhl jsem, praví Hospodin, poněvadž jsi učinil tu věc, že jsi neodpustil synu svému, jedinému svému:</span> <span class="verse"><a name="17">17</a>Požehnám velmi tobě, a velice rozmnožím símě tvé jako hvězdy nebeské, a jako písek, kterýž jest na břehu mořském; nadto dědičně vládnouti bude símě tvé branami nepřátel svých.</span> <span class="verse"><a name="18">18</a>Ano požehnáni budou v semeni tvém všickni národové země, proto že jsi uposlechl hlasu mého.</span> <span class="verse"><a name="19">19</a>Tedy navrátil se Abraham k služebníkům svým; a vstavše, šli spolu do Bersabé; nebo bydlil Abraham v Bersabé.</span> <span class="verse"><a name="20">20</a>A když se tyto věci staly, zvěstováno jest Abrahamovi v tato slova: Aj, porodila také Melcha syny Náchorovi, bratru tvému:</span> <span class="verse"><a name="21">21</a>Husa prvorozeného svého, a Buza bratra jeho, a Chamuele, otce Aramova;</span> <span class="verse"><a name="22">22</a>A Kazeda a Azana, a Feldasa, a Jidlafa i Bathuele.</span> <span class="verse"><a name="23">23</a>Bathuel pak zplodil Rebeku. Osm těchto porodila Melcha Náchorovi, bratru Abrahamovu.</span> <span class="verse"><a name="24">24</a>Ale i ženina jeho, jejíž jméno bylo Réma, porodila také ona Tábe a Gahama, Thása a Máchu.</span> </p></div</div></div></body></html>