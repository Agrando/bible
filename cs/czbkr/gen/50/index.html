<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 50</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/50"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 50</strong></div><p><span class="verse"><a name="1">1</a>Tedy padl Jozef na tvář otce svého, a plakal nad ním, líbaje ho.</span> <span class="verse"><a name="2">2</a>A poručil služebníkům svým lékařům, aby vonnými věcmi pomazali otce jeho. I pomazali lékaři vonnými věcmi Izraele.</span> <span class="verse"><a name="3">3</a>A vyplnilo se při něm čtyřidceti dní; (nebo tak vyplňují se dnové těch, kteříž mazáni bývají vonnými věcmi). I plakali ho Egyptští za sedmdesáte dní.</span> <span class="verse"><a name="4">4</a>Když pak dnové pláče toho pominuli, mluvil Jozef k domu Faraonovu, řka: Jestliže jsem nyní nalezl milost před očima vašima, mluvte, prosím, v uši Faraonovy, a rcete:</span> <span class="verse"><a name="5">5</a>Otec můj přísahou mne zavázal, řka: Aj, já umírám; v hrobě mém, kterýž jsem sobě vykopal v zemi Kananejské, tam mne pochovej. Nyní tedy, prosím, nechť vstoupím a pochovám otce svého, a navrátím se zase.</span> <span class="verse"><a name="6">6</a>I řekl Farao: Vstup a pochovej otce svého tak, jakž tě přísahou zavázal.</span> <span class="verse"><a name="7">7</a>Tedy vstoupil Jozef, aby pochoval otce svého, a vstoupili s ním všickni služebníci Faraonovi, starší domu jeho a všickni starší země Egyptské,</span> <span class="verse"><a name="8">8</a>Všecken také dům Jozefův, a všickni bratří jeho i dům otce jeho; toliko dětí svých, ovec a volů nechali v zemi Gesen.</span> <span class="verse"><a name="9">9</a>Vstoupili s ním také i vozové a jezdci, a bylo vojsko to veliké velmi.</span> <span class="verse"><a name="10">10</a>I přišli až k místu Atád, kteréž jest při brodu Jordánském, a kvílili tam kvílením velikým a velmi žalostným; i držel tu zámutek po otci svém za dnů sedm.</span> <span class="verse"><a name="11">11</a>Vidouce pak obyvatelé země té, totiž Kananejští, zámutek na místě tom Atád, řekli: Těžký to mají zámutek Egyptští. Protož nazváno jest jméno jeho Abel Mizraim, a to jest při brodu Jordánském.</span> <span class="verse"><a name="12">12</a>Učinili tedy s ním synové jeho tak, jakž jim byl poručil.</span> <span class="verse"><a name="13">13</a>A donesše ho do země Kananejské, pochovali ho v jeskyni na poli Machpelah, kterouž byl koupil Abraham s tím polem k dědičnému pohřbu od Efrona Hetejského, naproti Mamre.</span> <span class="verse"><a name="14">14</a>A když pochoval Jozef otce svého, navrátil se do Egypta s bratřími svými a se všemi, kteříž byli vstoupili s ním, aby pochovali otce jeho.</span> <span class="verse"><a name="15">15</a>Vidouce pak bratří Jozefovi, že umřel otec jejich, řekli: Snad v nenávisti nás míti bude Jozef, a vrchovatě nahradí nám všecko zlé, kteréž jsme jemu činili.</span> <span class="verse"><a name="16">16</a>Protož vzkázali Jozefovi, řkouce: Otec tvůj ještě před smrtí svou přikázal, řka:</span> <span class="verse"><a name="17">17</a>Takto díte Jozefovi: Prosím, odpusť již bratřím svým přestoupení a hřích jejich; nebo zle učinili tobě. Protož již odpusť, prosím, přestoupení služebníkům Boha, jehož ctil otec tvůj. I rozplakal se Jozef, když k němu mluvili.</span> <span class="verse"><a name="18">18</a>Přistoupili potom také bratří jeho, a padše před ním, řekli: Aj, my jsme služebníci tvoji.</span> <span class="verse"><a name="19">19</a>Jimž odpověděl Jozef: Nebojte se; nebo zdaliž jsem já vám za Boha?</span> <span class="verse"><a name="20">20</a>Vy zajisté skládali jste proti mně zlé; ale Bůh obrátil to v dobré, aby učinil to, což vidíte nyní, a při životu zachoval lid mnohý.</span> <span class="verse"><a name="21">21</a>Protož nebojte se již; já chovati vás budu i děti vaše. A tak těšil je, a mluvil k srdci jejich.</span> <span class="verse"><a name="22">22</a>Bydlil pak Jozef v Egyptě, on i dům otce jeho, a živ byl Jozef sto a deset let.</span> <span class="verse"><a name="23">23</a>A viděl Jozef syny Efraimovy až do třetího pokolení; ano i synové Machira, syna Manassesova, vychováni jsou u Jozefa.</span> <span class="verse"><a name="24">24</a>Mluvil potom Jozef bratřím svým: Já tudíž umru; Bůh pak jistotně navštíví vás, a vyvede vás z země této do země, kterouž přisáhl Abrahamovi, Izákovi a Jákobovi.</span> <span class="verse"><a name="25">25</a>Protož přísahou zavázal Jozef syny Izraelovy, řka: Když navštíví vás Bůh, vynestež kosti mé odsud.</span> <span class="verse"><a name="26">26</a>I umřel Jozef, když byl ve stu a v desíti letech; a pomazán jsa vonnými věcmi, vložen jest do truhly v Egyptě.</span> </p></div</div></div></body></html>