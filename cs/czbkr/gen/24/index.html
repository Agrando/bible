<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 24</strong></div><p><span class="verse"><a name="1">1</a>Abraham pak již byl starý a sešlého věku; a Hospodin požehnal mu ve všech věcech.</span> <span class="verse"><a name="2">2</a>Tedy řekl Abraham služebníku svému staršímu v domě svém, kterýž spravoval všecky věci jeho: Vlož nyní ruku svou pod bedro mé,</span> <span class="verse"><a name="3">3</a>Abych tě zavázal přísahou skrze Hospodina, Boha nebe a Boha země, abys nebral manželky synu mému ze dcer Kananejských, mezi nimiž já bydlím.</span> <span class="verse"><a name="4">4</a>Ale půjdeš do země mé a příbuznosti mé; a odtud vezmeš manželku synu mému Izákovi.</span> <span class="verse"><a name="5">5</a>I řekl jemu služebník ten: Kdyby pak nechtěla žena ta se mnou jíti do země této, mám-li zase uvésti syna tvého do země, z níž jsi vyšel?</span> <span class="verse"><a name="6">6</a>Kterýžto odpověděl: Hleď, abys zase neuvodil syna mého tam.</span> <span class="verse"><a name="7">7</a>Hospodin Bůh nebe, kterýž vzal mne z domu otce mého a z vlasti mé, a mluvil mi, a kterýž mi přisáhl, řka: Semeni tvému dám zemi tuto, onť pošle anděla svého před tebou, a vezmeš manželku synu mému odtud.</span> <span class="verse"><a name="8">8</a>Jestliže by pak žena ta nechtěla jíti s tebou, svoboden budeš od této přísahy mé; toliko syna mého neuvoď tam zase.</span> <span class="verse"><a name="9">9</a>Tedy vložil služebník ten ruku svou pod bedro Abrahama, pána svého, a přisáhl jemu na tu řeč.</span> <span class="verse"><a name="10">10</a>A vzal služebník ten deset velbloudů z velbloudů pána svého, aby se bral; (nebo měl všecken statek pána svého v rukou svých.) I vstav, bral se k Aram Naharaim do města Náchor.</span> <span class="verse"><a name="11">11</a>A zastavil se s velbloudy před městem, u studnice vody k večerou, času toho, když vycházejí vážiti vody.</span> <span class="verse"><a name="12">12</a>A řekl: Hospodine, Bože pána mého Abrahama, dejž, prosím, ať se potká se mnou dnes to, čehož hledám; a učiň milosrdenství se pánem mým Abrahamem.</span> <span class="verse"><a name="13">13</a>Aj, já stojím u studnice vody, a dcery mužů města tohoto vycházejí, aby vážily vodu.</span> <span class="verse"><a name="14">14</a>Děvečka tedy, kteréž bych řekl: Nachyl medle věderce svého, ať se napiji, a ona by řekla: Pí, také i velbloudy tvé napojím, ta aby byla, kterouž jsi způsobil služebníku svému Izákovi; a po tomť poznám, že jsi milosrdenství učinil se pánem mým.</span> <span class="verse"><a name="15">15</a>I stalo se prvé, než on přestal mluviti, aj, Rebeka, kteráž se narodila Bathuelovi, synu Melchy, manželky Náchora bratra Abrahamova, vycházela, a věderce její bylo na rameni jejím.</span> <span class="verse"><a name="16">16</a>A byla děvečka na pohledění velmi krásná, panna, a muž nepoznal jí; kterážto sešla k studnici té, a naplnivši věderce své, šla vzhůru.</span> <span class="verse"><a name="17">17</a>Tedy běžel služebník ten proti ní, a řekl: Dej mi píti, prosím, maličko vody z věderce svého.</span> <span class="verse"><a name="18">18</a>I řekla: Napí se, pane můj. A rychle složila věderce své na ruku svou a dala mu píti.</span> <span class="verse"><a name="19">19</a>A davši mu píti, řekla: Také velbloudům tvým navážím, dokudž se nenapijí.</span> <span class="verse"><a name="20">20</a>Tedy rychle vylila z věderce svého do koryta, a běžela ještě k studnici, aby vážila vodu; a vážila všechněm velbloudům jeho.</span> <span class="verse"><a name="21">21</a>Muž pak ten s užasnutím divil se jí mlče, rozjímaje, aby zvěděl, zdařil-li Hospodin cestu jeho, čili nic.</span> <span class="verse"><a name="22">22</a>I stalo se, když přestali píti velbloudové, vyňav muž náušnici zlatou, ztíží půl lotu, a dvě náramnice, dal na ruce její, kteréž vážily deset lotů zlata.</span> <span class="verse"><a name="23">23</a>A řekl: Čí jsi dcera? Pověz mi, prosím, jest-li v domě otce tvého nám místo, kdež bychom přes noc zůstali?</span> <span class="verse"><a name="24">24</a>Jemužto odpověděla: Dcera jsem Bathuele, syna Melchy, kteréhož porodila Náchorovi.</span> <span class="verse"><a name="25">25</a>Řekla ještě k němu: Slámy také a potravy hojně u nás jest, ano i místo, kdež byste přes noc zůstali.</span> <span class="verse"><a name="26">26</a>Tedy skloniv hlavu, poklonu učinil Hospodinu.</span> <span class="verse"><a name="27">27</a>A řekl: Požehnaný Hospodin, Bůh pána mého Abrahama, kterýž neodjal milosrdenství svého a pravdy své od pána mého, mne také na cestě vedl Hospodin k domu bratří pána mého.</span> <span class="verse"><a name="28">28</a>I běžela děvečka, a oznámila v domě matky své tak, jakž se stalo.</span> <span class="verse"><a name="29">29</a>A měla Rebeka bratra, jménem Lábana; ten běžel k muži tomu ven k studnici.</span> <span class="verse"><a name="30">30</a>Nebo uzřev náušnici a náramnice na rukou sestry své, a slyšev slova Rebeky sestry své, ana praví: Tak mluvil ke mně člověk ten, přišel k muži, a on stál při velbloudích u studnice.</span> <span class="verse"><a name="31">31</a>Jemuž řekl: Vejdi, požehnaný Hospodinův. Proč bys stál vně, kdyžť jsem připravil dům a místo velbloudům?</span> <span class="verse"><a name="32">32</a>Tedy všel muž ten do domu, a odsedlal velbloudy, a dal Lában slámy a potravy velbloudům, i vody k umytí noh jeho a noh mužů těch, kteří s ním byli.</span> <span class="verse"><a name="33">33</a>A položil předeň chléb, aby jedl. Ale on řekl: Nebudu jísti, dokudž nevypravím řečí svých. I řekl Lában: Mluv.</span> <span class="verse"><a name="34">34</a>Tedy řekl: Služebník Abrahamův jsem já.</span> <span class="verse"><a name="35">35</a>A Hospodin požehnal pánu mému velice, tak že veliký učiněn jest; nebo dal mu ovce a voly, stříbro a zlato, služebníky a děvky, velbloudy a osly.</span> <span class="verse"><a name="36">36</a>A porodila Sára, manželka pána mého, pánu mému v starosti své syna, jemuž dal, cožkoli má.</span> <span class="verse"><a name="37">37</a>I zavázal mne přísahou pán můj, řka: Nevezmeš manželky synu mému ze dcer Kananejských, v jejichž zemi já bydlím.</span> <span class="verse"><a name="38">38</a>Ale k domu otce mého půjdeš, a k rodině mé, a odtud vezmeš manželku synu mému.</span> <span class="verse"><a name="39">39</a>A když jsem řekl pánu svému: Snad nepůjde žena ta se mnou?</span> <span class="verse"><a name="40">40</a>Odpověděl mi: Hospodin, před jehož oblíčejem ustavičně jsem chodil, pošle anděla svého s tebou, a šťastnou způsobí cestu tvou, a vezmeš manželku synu mému z rodiny mé, a z domu otce mého.</span> <span class="verse"><a name="41">41</a>A budeš svoboden od přísahy mé, když bys přišel k rodině mé; a jestliže by nedali tobě, budeš prost od přísahy mé.</span> <span class="verse"><a name="42">42</a>Protož dnes přišed k studnici, řekl jsem: Hospodine, Bože pána mého Abrahama, jestliže ty nyní šťastně spravuješ cestu mou, po níž já jdu,</span> <span class="verse"><a name="43">43</a>Aj, já stojím u studnice vody; protož,nechžť panna, kteráž vyjde vážiti vody, když bych jí řekl: Dej mi píti nyní maličko vody z věderce svého,</span> <span class="verse"><a name="44">44</a>A ona by mi odpověděla: I ty pí, i velbloudům tvým také navážím, ta ať jest manželka, kterouž způsobil Hospodin synu pána mého.</span> <span class="verse"><a name="45">45</a>Prvé pak než jsem já přestal mluviti v srdci svém, aj, Rebeka vycházela mající věderce své na rameni svém, a sšedši k studnici, vážila. I řekl jsem jí: Prosím, dej mi píti.</span> <span class="verse"><a name="46">46</a>Ona pak rychle složila věderce své s sebe, a řekla: Pí, také i velbloudy tvé napojím. Tedy pil jsem, a napojila také velbloudy.</span> <span class="verse"><a name="47">47</a>I ptal jsem se jí, a řekl jsem: Čí jsi dcera? Ona odpověděla: Dcera Bathuele, syna Náchorova, jehož mu porodila Melcha. Tedy dal jsem náušnici na tvář její, a náramnice na ruce její.</span> <span class="verse"><a name="48">48</a>A skloniv hlavu, poklonu jsem učinil Hospodinu, a dobrořečil jsem Hospodina, Boha pána mého Abrahama, kterýž vedl mne po cestě přímé, abych dceru bratra pána svého vzal synu jeho.</span> <span class="verse"><a name="49">49</a>Protož nyní, činíte-li milosrdenství, a pravdu se pánem mým, oznamte mi; pakli nic, také mi oznamte, a obrátím se na pravo neb na levo.</span> <span class="verse"><a name="50">50</a>Tedy odpověděli Lában a Bathuel, řkouce: Od Hospodina vyšla jest věc tato; nemůžemeť odepříti v ničemž.</span> <span class="verse"><a name="51">51</a>Aj, Rebeka před tebou, vezmiž ji a jeď; a nechť jest manželkou synu pána tvého, jakož mluvil Hospodin.</span> <span class="verse"><a name="52">52</a>I stalo se, že jakž uslyšel služebník Abrahamův slova jejich, poklonil se Hospodinu až k zemi.</span> <span class="verse"><a name="53">53</a>A vyňav služebník ten nádoby stříbrné a nádoby zlaté a oděv, dal Rebece; drahé také dary dal bratru jejímu a matce její.</span> <span class="verse"><a name="54">54</a>Tedy jedli a pili, on i muži, kteříž byli s ním, a zůstali tu přes noc. Ráno pak když vstali, řekl: Propusťte mne ku pánu mému.</span> <span class="verse"><a name="55">55</a>I odpověděl bratr její a matka: Nechať pozůstane děvečka s námi za některý den, aspoň za deset; potom půjdeš.</span> <span class="verse"><a name="56">56</a>On pak řekl jim: Nezdržujte mne, poněvadž Hospodin šťastnou způsobil cestu mou; propusťtež mne, ať jdu ku pánu svému.</span> <span class="verse"><a name="57">57</a>I řekli: Zavolejme děvečky a zeptejme se, co dí k tomu.</span> <span class="verse"><a name="58">58</a>Tedy zavolali Rebeky, a řekli jí: Chceš-li jíti s mužem tímto? I řekla: Půjdu.</span> <span class="verse"><a name="59">59</a>A propouštějíce Rebeku sestru svou a chovačku její, služebníka také Abrahamova s muži jeho,</span> <span class="verse"><a name="60">60</a>Požehnali Rebeky a mluvili jí: Sestro naše, ty buď v tisíce tisíců, a símě tvé dědičně obdrž brány nepřátel svých.</span> <span class="verse"><a name="61">61</a>Tedy vstala Rebeka a děvečky její, a vsedše na velbloudy, jely za mužem tím. A tak vzal služebník ten Rebeku, a odjel.</span> <span class="verse"><a name="62">62</a>Izák pak šel, navracuje se od studnice Živého vidoucího mne; nebo bydlil v zemi polední.</span> <span class="verse"><a name="63">63</a>A vyšel Izák k přemyšlování na pole, když se chýlilo k večerou; a pozdvih očí svých, uzřel, an velbloudové jdou.</span> <span class="verse"><a name="64">64</a>Pozdvihla také Rebeka očí svých, a uzřevši Izáka, ssedla s velblouda.</span> <span class="verse"><a name="65">65</a>(Nebo řekla byla služebníku: Kdo jest ten muž, kterýž jde po poli proti nám? Odpověděl služebník: To jest pán můj.) I vzala rouchu, a přistřela se.</span> <span class="verse"><a name="66">66</a>Tedy vypravoval služebník Izákovi vše, což působil.</span> <span class="verse"><a name="67">67</a>I uvedl ji Izák do stanu Sáry matky své, a vzal Rebeku, a měl ji za manželku, a miloval ji. I potěšil se Izák po smrti matky své.</span> </p></div</div></div></body></html>