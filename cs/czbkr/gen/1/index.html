<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 1</strong></div><p><span class="verse"><a name="1">1</a>Na počátku stvořil Bůh nebe a zemi.</span> <span class="verse"><a name="2">2</a>Země pak byla nesličná a pustá, a tma byla nad propastí, a Duch Boží vznášel se nad vodami.</span> <span class="verse"><a name="3">3</a>I řekl Bůh: Buď světlo! I bylo světlo.</span> <span class="verse"><a name="4">4</a>A viděl Bůh světlo, že bylo dobré; i oddělil Bůh světlo od tmy.</span> <span class="verse"><a name="5">5</a>A nazval Bůh světlo dnem, a tmu nazval nocí. I byl večer a bylo jitro, den první.</span> <span class="verse"><a name="6">6</a>Řekl také Bůh: Buď obloha u prostřed vod, a děl vody od vod!</span> <span class="verse"><a name="7">7</a>I učinil Bůh tu oblohu, a oddělil vody, kteréž jsou pod oblohou, od vod, kteréž jsou nad oblohou. A stalo se tak.</span> <span class="verse"><a name="8">8</a>I nazval Bůh oblohu nebem. I byl večer a bylo jitro, den druhý.</span> <span class="verse"><a name="9">9</a>Řekl také Bůh: Shromažďte se vody, kteréž jsou pod nebem, v místo jedno, a ukaž se místo suché! A stalo se tak.</span> <span class="verse"><a name="10">10</a>I nazval Bůh místo suché zemí, shromáždění pak vod nazval mořem. A viděl Bůh, že to bylo dobré.</span> <span class="verse"><a name="11">11</a>Potom řekl Bůh: Zploď země trávu, a bylinu vydávající símě, a strom plodný, nesoucí ovoce podlé pokolení svého, v němž by bylo símě jeho na zemi. A stalo se tak.</span> <span class="verse"><a name="12">12</a>Nebo země vydala trávu, a bylinu nesoucí semeno podlé pokolení svého, i strom přinášející ovoce, v němž bylo símě jeho, podlé pokolení jeho. A viděl Bůh, že to bylo dobré.</span> <span class="verse"><a name="13">13</a>I byl večer a bylo jitro, den třetí.</span> <span class="verse"><a name="14">14</a>Opět řekl Bůh: Buďte světla na obloze nebeské, aby oddělovala den od noci, a byla na znamení a rozměření časů, dnů a let.</span> <span class="verse"><a name="15">15</a>A aby svítila na obloze nebeské, a osvěcovala zemi. A stalo se tak.</span> <span class="verse"><a name="16">16</a>I učinil Bůh dvě světla veliká, světlo větší, aby správu drželo nade dnem, a světlo menší, aby správu drželo nad nocí; též i hvězdy.</span> <span class="verse"><a name="17">17</a>A postavil je Bůh na obloze nebeské, aby osvěcovala zemi;</span> <span class="verse"><a name="18">18</a>A aby správu držela nade dnem a nocí, a oddělovala světlo od tmy. A viděl Bůh, že to bylo dobré.</span> <span class="verse"><a name="19">19</a>I byl večer a bylo jitro, den čtvrtý.</span> <span class="verse"><a name="20">20</a>Řekl ještě Bůh: Vydejte vody hmyz duše živé v hojnosti, a</span> <span class="verse"><a name="21">21</a>I stvořil Bůh velryby veliké a všelijakou duši živou, hýbající se, kteroužto v hojnosti vydaly vody podlé pokolení jejich, a všeliké ptactvo křídla mající, podlé pokolení jeho. A viděl Bůh, že to bylo dobré.</span> <span class="verse"><a name="22">22</a>I požehnal jim Bůh, řka: Ploďtež se a množte se, a naplňte vody mořské; též ptactvo ať se rozmnožuje na zemi!</span> <span class="verse"><a name="23">23</a>I byl večer a bylo jitro, den pátý.</span> <span class="verse"><a name="24">24</a>Řekl též Bůh: Vydej země duši živou, jednu každou podlé pokolení jejího, hovada a zeměplazy, i zvěř zemskou, podlé pokolení jejího. A stalo se tak.</span> <span class="verse"><a name="25">25</a>I učinil Bůh zvěř zemskou podlé pokolení jejího, též hovada vedlé pokolení jejich, i všeliký zeměplaz podlé pokolení jeho. A viděl Bůh, že bylo dobré.</span> <span class="verse"><a name="26">26</a>Řekl opět Bůh: Učiňme člověka k obrazu našemu, podlé podobenství našeho, a ať panují nad rybami mořskými, a nad ptactvem nebeským, i nad hovady, a nade vší zemí, i nad všelikým zeměplazem hýbajícím se na zemi.</span> <span class="verse"><a name="27">27</a>I stvořil Bůh člověka k obrazu svému, k obrazu Božímu stvořil jej, muže a ženu stvořil je.</span> <span class="verse"><a name="28">28</a>A požehnal jim Bůh, a řekl jim Bůh: Ploďtež se a rozmnožujte se, a naplňte zemi, a podmaňte ji, a panujte nad rybami mořskými, a nad ptactvem nebeským, i nad všelikým živočichem hýbajícím se na zemi.</span> <span class="verse"><a name="29">29</a>Řekl ještě Bůh: Aj, dal jsem vám všelikou bylinu, vydávající símě, kteráž jest na tváři vší země, a všeliké stromoví, (na němž jest ovoce stromu), nesoucí símě; to bude vám za pokrm.</span> <span class="verse"><a name="30">30</a>Všechněm pak živočichům zemským, i všemu ptactvu nebeskému, a všemu tomu, což se hýbe na zemi, v čemž jest duše živá, všelikou bylinu zelenou dal jsem ku pokrmu. I stalo se tak.</span> <span class="verse"><a name="31">31</a>A viděl Bůh vše, což učinil, a aj, bylo velmi dobré. I byl večer a bylo jitro, den šestý.</span> </p></div</div></div></body></html>