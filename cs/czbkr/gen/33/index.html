<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 33</strong></div><p><span class="verse"><a name="1">1</a>Pozdvih pak očí svých Jákob, uzřel, an Ezau jde, a čtyři sta mužů s ním; i rozdělil syny Líe zvlášť a Ráchele zvlášť, a obou děvek zvlášť.</span> <span class="verse"><a name="2">2</a>Postavil, pravím, děvky s syny jejich napřed, potom Líu s syny jejími za nimi, Ráchel pak a Jozefa nejzáze.</span> <span class="verse"><a name="3">3</a>A sám šel před nimi, a poklonil se až k zemi po sedmkrát, až právě přišel k bratru svému.</span> <span class="verse"><a name="4">4</a>I běžel Ezau proti němu, a objal ho; a pad na šíji jeho, líbal ho. I plakali.</span> <span class="verse"><a name="5">5</a>Pozdvih pak očí svých, a spatřiv ženy s dětmi, řekl: Kdo jsou onino s tebou? Odpověděl: Jsou dítky, kteréž Bůh dal z milosti služebníku tvému.</span> <span class="verse"><a name="6">6</a>Mezi tím přiblížily se děvky s syny svými, i poklonili se.</span> <span class="verse"><a name="7">7</a>Přiblížila se také Lía s syny svými, a poklonili se; a potom přiblížil se Jozef a Ráchel, a také se poklonili.</span> <span class="verse"><a name="8">8</a>I řekl Ezau: K čemu jest všecken ten houf, kterýž jsem potkal? Odpověděl: Abych nalezl milost před očima pána mého.</span> <span class="verse"><a name="9">9</a>Tedy řekl Ezau: Mám hojně, bratře můj; nech sobě, což tvého jest.</span> <span class="verse"><a name="10">10</a>I řekl Jákob: Nezbraňuj se, prosím; jestliže jsem nyní nalezl milost před očima tvýma, přijmi dar můj z ruky mé, poněvadž jsem viděl tvář tvou, jako bych viděl tvář Boží, a laskavě jsi mne přijal.</span> <span class="verse"><a name="11">11</a>Přijmi, prosím, dar můj obětovaný tobě, poněvadž štědře obdařil mne Bůh, a mám všeho dosti. Takž ho přinutil, a on vzal.</span> <span class="verse"><a name="12">12</a>I dí: Poď, a jděme; já půjdu s tebou.</span> <span class="verse"><a name="13">13</a>I řekl k němu Jákob: Ví pán můj, že děti jsou outlí, a mám s sebou ovce i krávy březí; kteréžto budou-li hnány přes moc jeden den, pomře mi všecken dobytek.</span> <span class="verse"><a name="14">14</a>Nechžť medle jde pán můj před služebníkem svým, já pak poznenáhlu se poberu, tak jakž bude moci jíti stádo, kteréž před sebou mám, a jakž postačiti budou moci děti, až tak dojdu ku pánu svému do Seir.</span> <span class="verse"><a name="15">15</a>I řekl Ezau: Nechť ale pozůstavím něco lidu, kterýž mám s sebou. I odpověděl: K čemu to? Nechť toliko naleznu milost před očima pána svého.</span> <span class="verse"><a name="16">16</a>Tedy Ezau toho dne navrátil se cestou svou do Seir.</span> <span class="verse"><a name="17">17</a>Jákob pak bral se do Sochot, a ustavěl sobě dům, a dobytku svému zdělal stáje; protož nazval jméno místa toho Sochot.</span> <span class="verse"><a name="18">18</a>A tak Jákob navracuje se z Pádan Syrské, přišel ve zdraví k městu Sichem, kteréž jest v zemi Kananejské, a položil se před městem.</span> <span class="verse"><a name="19">19</a>I koupil díl pole toho, na němž byl rozbil stan svůj, od synů Emora, otce Sichemova, za sto ovec.</span> <span class="verse"><a name="20">20</a>A postavil tu oltář, kterémužto dal jméno Bůh silný, Bůh Izraelský.</span> </p></div</div></div></body></html>