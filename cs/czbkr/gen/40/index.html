<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 40</strong></div><p><span class="verse"><a name="1">1</a>Stalo se potom, že šeňkýř krále Egyptského a pekař provinili proti pánu svému, králi Egyptskému.</span> <span class="verse"><a name="2">2</a>I rozhněval se Farao na oba úředníky své, na vládaře nad šeňkýři, a na vládaře nad pekaři.</span> <span class="verse"><a name="3">3</a>A dal je do vězení v domě nejvyššího nad drabanty, do věže žalářné, v místo, v němž Jozef vězněm byl.</span> <span class="verse"><a name="4">4</a>I postavil jim nejvyšší nad drabanty Jozefa k službě; a byli drahně dní u vězení.</span> <span class="verse"><a name="5">5</a>I měli sen oba dva, každý z nich sen svůj noci jedné, každý podlé vyložení sna svého, šeňkýř i pekař krále Egyptského, kteříž seděli v věži.</span> <span class="verse"><a name="6">6</a>Tedy přišel k nim Jozef ráno, a hleděl na ně; a aj, byli smutní.</span> <span class="verse"><a name="7">7</a>I optal se těch úředníků Faraonových, kteříž s ním byli v vězení v domě pána jeho, řka: Proč jsou dnes tváři vaše smutnější?</span> <span class="verse"><a name="8">8</a>Kteřížto odpověděli jemu: Měli jsme sen, a nemáme, kdo by jej vyložil. I řekl jim Jozef: Zdaliž Boží nejsou výkladové? Pravte mi medle.</span> <span class="verse"><a name="9">9</a>Tedy správce nad šeňkýři vypravoval sen svůj Jozefovi, a řekl jemu: Zdálo se mi ve snách, že jsem viděl před sebou vinný kmen,</span> <span class="verse"><a name="10">10</a>A na tom kmenu tři ratolesti; a ten kmen jako by pupence pouštěl, a vycházel květ jeho, až k sezrání přišli hroznové jeho.</span> <span class="verse"><a name="11">11</a>A já maje koflík Faraonův v ruce své, bral jsem hrozny, a vytlačoval je do koflíka Faraonova, a podával jsem koflíka Faraonovi do rukou.</span> <span class="verse"><a name="12">12</a>I řekl jemu Jozef: Toto jest vyložení jeho: Ti tři révové jsou tři dnové.</span> <span class="verse"><a name="13">13</a>Po třech dnech povýší Farao hlavy tvé, a k úřadu tvému tě navrátí; i budeš podávati koflíka Faraonova do ruky jeho podlé obyčeje prvního, když jsi byl šeňkýřem jeho.</span> <span class="verse"><a name="14">14</a>Ale mějž mne v své paměti, kdyžť se dobře povede; a učiň, prosím, se mnou to milosrdenství, abys zmínku učinil o mně před Faraonem, a vysvobodil mne z domu tohoto.</span> <span class="verse"><a name="15">15</a>Nebo kradmo jsem vzat z země Židovské; a zde jsem ničeho neučinil, pročež by mne do tohoto vězení dali.</span> <span class="verse"><a name="16">16</a>Vida pak správce nad pekaři, že dobře vyložil, řekl Jozefovi: Mně také zdálo se ve snách, ano tři košové pletení na hlavě mé.</span> <span class="verse"><a name="17">17</a>A v koši vrchním byli všelijací pokrmové Faraonovi dílem pekařským strojení, a ptáci jedli je z koše nad hlavou mou.</span> <span class="verse"><a name="18">18</a>I odpověděl Jozef a řekl: Toto jest vyložení jeho: Tři košové jsou tři dnové.</span> <span class="verse"><a name="19">19</a>Po třech dnech odejme tobě Farao hlavu tvou, a oběsí tě na dřevě; i budou jísti ptáci maso tvé s tebe.</span> <span class="verse"><a name="20">20</a>Tedy stalo se v den třetí, v den pamatný narození Faraonova, že učinil hody všechněm služebníkům svým; i počítal hlavu vládaře nad šeňky, i hlavu vládaře nad pekaři, mezi služebníky svými.</span> <span class="verse"><a name="21">21</a>A navrátil nejvyššího nad šeňky k místu jeho, aby podával koflíku Faraonovi do ruky.</span> <span class="verse"><a name="22">22</a>Vládaře pak nad pekaři oběsil, tak jakž jim byl sen vyložil Jozef.</span> <span class="verse"><a name="23">23</a>A nezpomenul správce nad šeňky na Jozefa, ale zapomenul na něj.</span> </p></div</div></div></body></html>