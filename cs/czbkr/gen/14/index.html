<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 14</strong></div><p><span class="verse"><a name="1">1</a>Stalo se pak ve dnech těch, že Amrafel král Sinearský, Arioch král Elasarský, Chedorlaomer král Elamitský, a Thádal král Goimský,</span> <span class="verse"><a name="2">2</a>Vyzdvihli válku proti Bérovi králi Sodomskému, a proti Bersovi králi Gomorskému, a Senábovi králi Adamatskému, a Semeberovi králi Seboimskému, a králi Bélamskému, to jest Ségorskému.</span> <span class="verse"><a name="3">3</a>Všickni tito sjeli se do údolí Siddim, to jest již moře solné.</span> <span class="verse"><a name="4">4</a>Dvanácte let sloužili Chedorlaomerovi, třináctého pak léta zprotivili se.</span> <span class="verse"><a name="5">5</a>Protož léta čtrnáctého přitáhl Chedorlaomer a králové, kteříž byli s ním, a pobili Refaimské v Astarotu Karnaimských, a Zuzimské v Cham, a Eminské na rovinách Kariataimských,</span> <span class="verse"><a name="6">6</a>A Horejské na hoře jich Seir, až k rovině Fáran, kteráž leží nad pouští.</span> <span class="verse"><a name="7">7</a>A vracejíce se, přitáhli k En Misfat, kteráž již jest Kádes, a pohubili všecku krajinu Amalechitského, také i Amorejského, bydlícího v Hasesontamar.</span> <span class="verse"><a name="8">8</a>Protož vytáhl král Sodomský, a král Gomorský, a král Adamatský, a král Seboimský, a král Bélamský, to jest Ségorský, a sšikovali se proti nim k bitvě v údolí Siddim,</span> <span class="verse"><a name="9">9</a>Proti Chedorlaomerovi králi Elamitskému, a Thádalovi králi Goimskému, a Amrafelovi králi Sinearskému, i Ariochovi králi Elasarskému, čtyři králové proti pěti.</span> <span class="verse"><a name="10">10</a>(V údolí pak Siddim bylo mnoho studnic klejovatých.) I utíkajíce král Sodomský a Gomorský, padli tam; a kteří pozůstali, utekli na hory.</span> <span class="verse"><a name="11">11</a>A pobravše všecko zboží Sodomských a Gomorských, a všecky potravy jich, odtáhli.</span> <span class="verse"><a name="12">12</a>Vzali také Lota, a zboží jeho, syna bratra Abramova, a odjeli; nebo on bydlil v Sodomě.</span> <span class="verse"><a name="13">13</a>Přišel pak jeden, kterýž byl utekl, a zvěstoval Abramovi Hebrejskému, kterýž tehdáž bydlil v rovinách Mamre Amorejského, bratra Eškolova a bratra Anerova; nebo ti měli smlouvu s Abramem.</span> <span class="verse"><a name="14">14</a>Uslyšev tedy Abram, že by zajat byl bratr jeho, vypravil způsobných k boji a v domě svém zrozených služebníků tři sta a osmnácte, a honil je až k Dan.</span> <span class="verse"><a name="15">15</a>A odděliv se, připadl na ně v noci, on i služebníci jeho, a porazil je; a stihal je až k Chobah, kteréž leží na levo Damašku.</span> <span class="verse"><a name="16">16</a>I odjal zase všecko zboží; také i Lota bratra svého s statkem jeho zase přivedl, ano i ženy a lid.</span> <span class="verse"><a name="17">17</a>Tedy vyšel král Sodomský proti němu, když se navracoval od pobití Chedorlaomera a králů, kteříž byli s ním, k údolí Sáveh, kteréž jest údolí královské.</span> <span class="verse"><a name="18">18</a>Melchisedech také král Sálem, vynesl chléb a víno; a ten byl kněz Boha silného nejvyššího.</span> <span class="verse"><a name="19">19</a>I požehnal mu a řekl: Požehnaný Abram Bohu silnému nejvyššímu, kterýž vládne nebem a zemí;</span> <span class="verse"><a name="20">20</a>A požehnaný Bůh silný nejvyšší, kterýž dal nepřátely tvé v ruce tvé. I dal mu Abram desátky ze všech věcí.</span> <span class="verse"><a name="21">21</a>Král pak Sodomský řekl Abramovi: Dej mi lid, a zboží vezmi sobě.</span> <span class="verse"><a name="22">22</a>I řekl Abram králi Sodomskému: Pozdvihl jsem ruky své k Hospodinu, Bohu silnému nejvyššímu, kterýž vládne nebem i zemí,</span> <span class="verse"><a name="23">23</a>Že nevezmu od niti až do řeménka obuvi ze všech věcí, kteréž jsou tvé, abys neřekl: Já jsem obohatil Abrama,</span> <span class="verse"><a name="24">24</a>Kromě toliko toho, což snědli bojovníci, a dílu mužů, kteříž se mnou šli, totiž Aner, Eškol a Mamre; oni nechať vezmou díl svůj.</span> </p></div</div></div></body></html>