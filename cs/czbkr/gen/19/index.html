<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 19</strong></div><p><span class="verse"><a name="1">1</a>Přišli pak dva andělé do Sodomy u večer, a Lot seděl v bráně Sodomské. Kteréžto když uzřel, vstav, šel jim v cestu a sklonil se tváří až k zemi.</span> <span class="verse"><a name="2">2</a>A řekl: Aj, prosím páni moji, uchylte se nyní do domu služebníka svého, a zůstaňte přes noc; umyjete také nohy své a ráno vstanouce, půjdete cestou svou. Oni pak odpověděli: Nikoli, ale přenocujeme na ulici.</span> <span class="verse"><a name="3">3</a>Ale když on je velmi nutil, obrátivše se k němu, vešli do domu jeho. I udělal jim hody, a napekl chlebů přesných, i jedli.</span> <span class="verse"><a name="4">4</a>Prvé pak než lehli, muži města toho, muži Sodomští, osuli se vůkol domu toho, od mladého až do starého, všecken lid odevšad.</span> <span class="verse"><a name="5">5</a>I volali na Lota, a řekli jemu: Kde jsou ti muži, kteříž přišli k tobě v noci? Vyveď je k nám, ať je poznáme.</span> <span class="verse"><a name="6">6</a>I vyšel k nim Lot ven, a zavřel po sobě dvéře.</span> <span class="verse"><a name="7">7</a>A řekl: Prosím, bratří moji, nečiňte zlého.</span> <span class="verse"><a name="8">8</a>Aj, mám teď dvě dcery, kteréžto nepoznaly muže; vyvedu je nyní k vám, čiňte s nimi, jak se vám líbí; toliko mužům těmto nic nečiňte, poněvadž vešli pod stín střechy mé.</span> <span class="verse"><a name="9">9</a>I řekli: Odejdi tam! A mluvili: Sám se dostal sem pohostinu, a chce nás souditi? Nyní tobě hůř uděláme, než jim. I obořili se násilně na muže toho, totiž na Lota, a přistoupili, aby vylomili dvéře.</span> <span class="verse"><a name="10">10</a>Tedy muži ti vztáhli ven ruku svou, a uvedli Lota k sobě do domu, a dvéře zavřeli.</span> <span class="verse"><a name="11">11</a>A ty muže, kteříž byli přede dveřmi domu, ranili slepotou velikou, od nejmenšího až do největšího, tak že ustali, hledajíce dveří.</span> <span class="verse"><a name="12">12</a>I řekli muži k Lotovi: Máš-li ještě zde koho, buď zetě neb syny své, neb dcery své, i všecko, což máš v městě, vyveď z místa tohoto.</span> <span class="verse"><a name="13">13</a>Nebo zkazíme místo toto, proto že se velmi rozmohl křik jejich před Hospodinem, a poslal nás Hospodin, abychom zkazili je.</span> <span class="verse"><a name="14">14</a>Vyšed tedy Lot, mluvil k zeťům svým, kteříž již měli pojímati dcery jeho, a řekl: Vstaňte, vyjděte z místa tohoto, nebo zkazí Hospodin město toto. Ale zdálo se zeťům jeho, jako by žertoval.</span> <span class="verse"><a name="15">15</a>A když zasvitávalo, nutili andělé Lota, řkouce: Vstaň, vezmi ženu svou a dvě dcery své, kteréž tu jsou, abys nezahynul v pomstě města.</span> <span class="verse"><a name="16">16</a>A když prodléval, chopili muži ruku jeho, a ruku ženy jeho, a ruku dvou dcer jeho, nebo se slitoval nad ním Hospodin; i vyvedli jej, a pustili za městem.</span> <span class="verse"><a name="17">17</a>A stalo se, když je vedli ven, řekl jeden: Zachovejž život svůj, neohlédej se zpět, ani se zastavuj na vší této rovině; ujdi na horu, abys nezahynul.</span> <span class="verse"><a name="18">18</a>I řekl jim Lot: Ne tak, prosím, páni moji.</span> <span class="verse"><a name="19">19</a>Aj, nyní nalezl služebník tvůj milost před očima tvýma, a veliké jest milosrdenství tvé, kteréž jsi učinil se mnou, když jsi zachoval duši mou; ale jáť nebudu moci ujíti na tu horu, aby mne nepostihlo to zlé, a umřel bych.</span> <span class="verse"><a name="20">20</a>Hle, teď jest toto město blízko, do něhož bych utekl, a toť jest malé; prosím, nechť tam ujdu; však pak neveliké jest, a živa bude duše má.</span> <span class="verse"><a name="21">21</a>I řekl k němu: Aj, uslyšel jsem žádost tvou i v této věci, abych nepodvrátil města toho, o němž jsi mluvil.</span> <span class="verse"><a name="22">22</a>Pospěšiž, ujdi tam; neboť nebudu moci učiniti ničehož, dokudž tam nedojdeš. A z té příčiny nazváno jest jméno města toho Ségor.</span> <span class="verse"><a name="23">23</a>Slunce vzcházelo nad zemi, když Lot všel do Ségor.</span> <span class="verse"><a name="24">24</a>A Hospodin dštil na Sodomu a naGomoru sirou a ohněm od Hospodina s nebe.</span> <span class="verse"><a name="25">25</a>A podvrátil ta města i všecku tu rovinu, všecky také obyvatele těch měst, i všecko, což roste z země.</span> <span class="verse"><a name="26">26</a>I ohlédla se žena jeho, jduc za ním, a obrácena jest v sloup solný.</span> <span class="verse"><a name="27">27</a>Vstav pak Abraham ráno, pospíšil k místu tomu, kdež byl stál před Hospodinem.</span> <span class="verse"><a name="28">28</a>A pohleděv k Sodomě a Gomoře,i na všecku zemi té roviny, uzřel, a aj, vystupoval dým z země té, jako dým z vápenice.</span> <span class="verse"><a name="29">29</a>Stalo se tedy, když kazil Bůh města té roviny, že se rozpomenul Bůh na Abrahama, a vytrhl Lota z prostředku podvrácení, když podvracel města, v nichž bydlil Lot.</span> <span class="verse"><a name="30">30</a>Potom vyšel Lot z Ségor, a bydlil na hoře té, a obě dvě dcery jeho s ním; nebo nesměl bydliti v Ségor. I bydlil v jeskyni s oběma dcerami svými.</span> <span class="verse"><a name="31">31</a>I řekla prvorozená k mladší: Otec náš jest již starý, a není žádného muže na zemi, ješto by všel k nám podlé obyčeje vší země.</span> <span class="verse"><a name="32">32</a>Poď, dejme píti otci našemu vína, a spěme s ním, abychom zachovaly z otce našeho símě.</span> <span class="verse"><a name="33">33</a>I daly píti otci svému vína té noci; a všedši prvorozená, spala s otcem svým, kterýžto necítil, ani když lehla, ani když vstala.</span> <span class="verse"><a name="34">34</a>Nazejtří pak řekla prvorozená k mladší: Aj, spala jsem včerejší noci s otcem svým; dejme mu píti vína ještě této noci; potom vejduc, spi s ním, a zachovejme símě z otce našeho.</span> <span class="verse"><a name="35">35</a>I daly píti ještě té noci otci svému vína; a vstala ta mladší, a spala s ním; on pak necítil, ani když ona lehla, ani když vstala.</span> <span class="verse"><a name="36">36</a>A tak počaly obě dcery Lotovy z otce svého.</span> <span class="verse"><a name="37">37</a>I porodila prvorozená syna, a nazvala jméno jeho Moáb; onť jest otec Moábských až do dnešního dne.</span> <span class="verse"><a name="38">38</a>I mladší také porodila syna, a nazvala jméno jeho Ben Ammon; onť jest otcem Ammonitských až do dnešního dne.</span> </p></div</div></div></body></html>