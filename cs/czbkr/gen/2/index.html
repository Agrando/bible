<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 2</strong></div><p><span class="verse"><a name="1">1</a>A tak dokonána jsou nebesa a země, i všecko vojsko jejich.</span> <span class="verse"><a name="2">2</a>A dokonal Bůh dne sedmého dílo své, kteréž dělal; a odpočinul v den sedmý ode všeho díla svého, kteréž byl dělal.</span> <span class="verse"><a name="3">3</a>I požehnal Bůh dni sedmému a posvětil ho; nebo v něm odpočinul Bůh ode všeho díla svého, kteréž byl stvořil, aby učiněno bylo.</span> <span class="verse"><a name="4">4</a>Tiť jsou rodové nebes a země, (když stvořena jsou v den, v němž učinil Hospodin Bůh zemi i nebe),</span> <span class="verse"><a name="5">5</a>I každé chrastiny polní, dříve než byla na zemi, i všeliké byliny polní, prvé než vzcházela; nebo ještě byl nedštil Hospodin Bůh na zemi, aniž byl který člověk, ješto by dělal zemi.</span> <span class="verse"><a name="6">6</a>A aniž pára vystupovala z země, aby svlažovala všecken svrchek země.</span> <span class="verse"><a name="7">7</a>I učinil Hospodin Bůh člověka z prachu země, a vdechl v chřípě jeho dchnutí života, i byl člověk v duši živou.</span> <span class="verse"><a name="8">8</a>Štípil pak byl Hospodin Bůh ráj v Eden na východ, a postavil tam člověka, jehož byl učinil.</span> <span class="verse"><a name="9">9</a>A vyvedl Hospodin Bůh z země všeliký strom na pohledění libý, a ovoce k jídlu chutné; též strom života u prostřed ráje, i strom vědění dobrého a zlého.</span> <span class="verse"><a name="10">10</a>(A řeka vycházela z Eden, k svlažování ráje, a odtud dělila se, a byla ve čtyři hlavní řeky.</span> <span class="verse"><a name="11">11</a>Jméno jedné Píson, ta obchází všecku zemi Hevilah, kdež jest zlato.</span> <span class="verse"><a name="12">12</a>A zlato země té jest výborné; tam jest i bdelium, a kámen onychin.</span> <span class="verse"><a name="13">13</a>Jméno pak druhé řeky Gihon, ta obchází všecku zemi Chus.</span> <span class="verse"><a name="14">14</a>A jméno řeky třetí Hiddekel, kteráž teče k východní straně Assyrské země. A řeka čtvrtá jest Eufrates).</span> <span class="verse"><a name="15">15</a>Pojav tedy Hospodin Bůh člověka, postavil jej v ráji v zemi Eden, aby jej dělal a ostříhal ho.</span> <span class="verse"><a name="16">16</a>I zapověděl Hospodin Bůh člověku, řka: Z každého stromu rajského svobodně jísti budeš;</span> <span class="verse"><a name="17">17</a>Ale z stromu vědění dobrého a zlého nikoli nejez; nebo v který bys koli den z něho jedl, smrtí umřeš.</span> <span class="verse"><a name="18">18</a>Řekl byl také Hospodin Bůh: Není dobré člověku býti samotnému; učiním jemu pomoc, kteráž by při něm byla.</span> <span class="verse"><a name="19">19</a>(Nebo když byl učinil Hospodin Bůh z země všelikou zvěř polní, i všecko ptactvo nebeské, přivedl je k Adamovi, aby pohleděl na ně, jaké by jméno kterému dáti měl; a jak by koli nazval Adam kterou duši živou, tak aby jmenována byla.</span> <span class="verse"><a name="20">20</a>I dal Adam jména všechněm hovadům, i ptactvu nebeskému, a všeliké zvěři polní; Adamovi pak není nalezena pomoc, kteráž by při něm byla.)</span> <span class="verse"><a name="21">21</a>Protož uvedl Hospodin Bůh tvrdý sen na Adama, i usnul; a vyňal jedno z žeber jeho, a to místo vyplnil tělem.</span> <span class="verse"><a name="22">22</a>A z toho žebra, kteréž vyňal z Adama, vzdělal Hospodin Bůh ženu, a přivedl ji k Adamovi.</span> <span class="verse"><a name="23">23</a>I řekl Adam: Teď tato jest kost z kostí mých a tělo z těla mého; tato slouti bude mužatka, nebo z muže vzata jest.</span> <span class="verse"><a name="24">24</a>Z té příčiny opustí muž otce svého i matku svou, a přídržeti se bude manželky své, i budou v jedno tělo.</span> <span class="verse"><a name="25">25</a>Byli pak oba dva nazí, Adam i žena jeho, a nestyděli se.</span> </p></div</div></div></body></html>