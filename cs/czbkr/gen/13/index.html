<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 13</strong></div><p><span class="verse"><a name="1">1</a>Vstoupil tedy Abram z Egypta on i žena jeho i všecko, což měl, a Lot s ním, ku poledni.</span> <span class="verse"><a name="2">2</a>(Byl pak Abram bohatý velmi na dobytek, na stříbro i na zlato.)</span> <span class="verse"><a name="3">3</a>A šel cestami svými od poledne až do Bethel, až k místu tomu, kdež prvé byl stánek jeho, mezi Bethel a Hai,</span> <span class="verse"><a name="4">4</a>K místu oltáře, kterýž tam byl prvé vzdělal, kdežto vzýval Abram jméno Hospodinovo.</span> <span class="verse"><a name="5">5</a>Také i Lot, kterýž s Abramem chodil, měl ovce a voly i stany.</span> <span class="verse"><a name="6">6</a>A nemohla jim země postačovati, aby spolu bydlili, proto že zboží jich bylo veliké, tak že nemohli spolu bydliti.</span> <span class="verse"><a name="7">7</a>Odkudž vznikla nesnáz mezi pastýři stáda Abramova a mezi pastýři stáda Lotova; nebo Kananejští a Ferezejští tehdáž bydlili v zemi té.</span> <span class="verse"><a name="8">8</a>Řekl tedy Abram k Lotovi: Nechžť, prosím, není nesnáze mezi mnou a tebou, a mezi pastýři mými a pastýři tvými, poněvadž muži bratří jsme.</span> <span class="verse"><a name="9">9</a>Zdaliž není před tebou všecka země? Odděl se, prosím, ode mne. Půjdeš-li na levo, já na pravo se držeti budu; pakli půjdeš na pravo, na levo se držeti budu.</span> <span class="verse"><a name="10">10</a>Pozdvih tedy Lot očí svých, spatřil všecku rovinu vůkol Jordánu, kteráž před tím, než Hospodin zkazil Sodomu a Gomoru, všecka až k Ségor svlažována byla, jako zahrada Hospodinova, a jako země Egyptská.</span> <span class="verse"><a name="11">11</a>I zvolil sobě Lot všecku rovinu Jordánskou, a bral se k východu; a tak oddělili se jeden od druhého.</span> <span class="verse"><a name="12">12</a>Abram bydlil v zemi Kananejské, ale Lot přebýval v městech té roviny, podav stanů až k Sodomě.</span> <span class="verse"><a name="13">13</a>Lidé pak Sodomští byli zlí, a hříšníci před Hospodinem velicí.</span> <span class="verse"><a name="14">14</a>I řekl Hospodin Abramovi, když se oddělil od něho Lot: Pozdvihni nyní očí svých, a pohleď z místa, na němž jsi, na půlnoci a na poledne, i na východ a na západ.</span> <span class="verse"><a name="15">15</a>Nebo všecku zemi, kterouž vidíš, tobě dám a semeni tvému až na věky.</span> <span class="verse"><a name="16">16</a>A rozmnožím símě tvé jako prach země; nebo jestliže kdo bude moci sčísti prach země, tedy i símě tvé sečteno bude.</span> <span class="verse"><a name="17">17</a>Vstaň, projdi tu zemi na dýl i na šíř její; nebo tobě ji dám.</span> <span class="verse"><a name="18">18</a>Tedy Abram hnuv se s stanem, přišel a bydlil v rovinách Mamre, kteréž jsou při Hebronu, kdežto vzdělal oltář Hospodinu.</span> </p></div</div></div></body></html>