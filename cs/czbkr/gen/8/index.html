<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 8</strong></div><p><span class="verse"><a name="1">1</a>Rozpomenul se pak Bůh na Noé, i všecky živočichy a všecka hovada, kteráž byla s ním v korábu; pročež uvedl Bůh vítr na zemi, i zastavily se vody.</span> <span class="verse"><a name="2">2</a>A zavříny jsou studnice propasti i průduchové nebeští, a zastaven jest příval s nebe.</span> <span class="verse"><a name="3">3</a>I navrátily se vody se svrchku země, odcházejíce zase, a opadly vody po stu a padesáti dnech,</span> <span class="verse"><a name="4">4</a>Tak že odpočinul koráb sedmého měsíce, v sedmnáctý den toho měsíce na horách Ararat.</span> <span class="verse"><a name="5">5</a>Když pak vody odcházely a opadaly až do desátého měsíce, prvního dne téhož desátého měsíce ukázali se vrchové hor.</span> <span class="verse"><a name="6">6</a>I stalo se po čtyřidcíti dnech, otevřev Noé okno v korábu, kteréž byl udělal,</span> <span class="verse"><a name="7">7</a>Vypustil krkavce. Kterýžto vyletuje zase se vracoval, dokudž nevyschly vody na zemi.</span> <span class="verse"><a name="8">8</a>Potom vypustil holubici od sebe, aby věděl, již-li by opadly vody se svrchku země.</span> <span class="verse"><a name="9">9</a>Kterážto když nenašla, kde by odpočinula noha její, navrátila se k němu do korábu; nebo vody byly po vší zemi. On pak vztáhna ruku svou, vzal ji, a vnesl k sobě do korábu.</span> <span class="verse"><a name="10">10</a>A počekal ještě sedm dní jiných, a opět vypustil holubici z korábu.</span> <span class="verse"><a name="11">11</a>I přiletěla k němu holubice k večerou, a aj, list olivový utržený v ústech jejích. Tedy poznal Noé, že opadly vody se svrchku země.</span> <span class="verse"><a name="12">12</a>I čekal ještě sedm dní jiných, a opět vypustil holubici, kterážto nevrátila se k němu více.</span> <span class="verse"><a name="13">13</a>I stalo se šestistého prvního léta, v první den měsíce prvního, že vyschly vody na zemi. I odjal Noé přikrytí korábu a uzřel, ano již oschl svrchek země.</span> <span class="verse"><a name="14">14</a>Druhého pak měsíce, v dvadcátý sedmý den téhož měsíce oschla země.</span> <span class="verse"><a name="15">15</a>I mluvil Bůh k Noé, řka:</span> <span class="verse"><a name="16">16</a>Vyjdi z korábu, ty i žena tvá, a synové tvoji, i ženy synů tvých s tebou.</span> <span class="verse"><a name="17">17</a>Všecky živočichy, kteříž jsou s tebou ze všelikého těla, tak z ptactva jako z hovad a všelikého zeměplazu, kterýž se hýbe na zemi, vyveď s sebou; ať se v hojnosti rozplozují na zemi, a rostou a množí se na zemi.</span> <span class="verse"><a name="18">18</a>I vyšel Noé a synové jeho, i žena jeho a ženy synů jeho s ním;</span> <span class="verse"><a name="19">19</a>Každý živočich, každý zeměplaza všecko ptactvo, všecko, což se hýbe na zemi, po pokoleních svých vyšlo z korábu.</span> <span class="verse"><a name="20">20</a>Tedy vzdělal Noé oltář Hospodinu, a vzav ze všech hovad čistých i ze všeho ptactva čistého, obětoval zápaly na tom oltáři.</span> <span class="verse"><a name="21">21</a>I zachutnal Hospodin vůni tu příjemnou, a řekl Hospodin v srdci svém: Nebudu více zlořečiti zemi pro člověka, proto že myšlení srdce lidského zlé jest od mladosti jeho; aniž budu více bíti všeho, což živo jest, jako jsem učinil.</span> <span class="verse"><a name="22">22</a>Nýbrž dokavadž země trvati bude, setí a žeň, studeno i horko, léto a zima, den také a noc nepřestanou.</span> </p></div</div></div></body></html>