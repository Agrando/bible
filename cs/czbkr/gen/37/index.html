<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 37</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/37"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 37</strong></div><p><span class="verse"><a name="1">1</a>Jákob pak bydlil v zemi putování otce svého, v zemi Kananejské.</span> <span class="verse"><a name="2">2</a>Tito jsou příběhové Jákobovi: Jozef, když byl v sedmnácti letech, pásl s bratřími svými dobytek, (a byl mládeneček), s syny Bály a Zelfy, žen otce svého. A oznamoval Jozef zlou pověst o nich otci svému.</span> <span class="verse"><a name="3">3</a>Izrael pak miloval Jozefa nad všecky syny své; nebo v starosti své zplodil jej. A udělal mu sukni proměnných barev.</span> <span class="verse"><a name="4">4</a>A když spatřili bratří jeho, že ho miluje otec jejich nad všecky bratří jeho, nenáviděli ho, aniž mohli pokojně k němu promluviti.</span> <span class="verse"><a name="5">5</a>Měl pak Jozef sen, a vypravoval jej bratřím svým; pročež v větší nenávisti ho měli.</span> <span class="verse"><a name="6">6</a>Nebo pravil jim: Slyšte, prosím, sen, kterýž jsem měl.</span> <span class="verse"><a name="7">7</a>Hle, vázali jsme snopy na poli, a aj, povstal snop můj, a stál. Vůkol také stáli snopové vaši, a klaněli se snopu mému.</span> <span class="verse"><a name="8">8</a>Jemužto odpověděli bratří jeho: Zdaliž kralovati budeš nad námi, aneb pánem naším budeš? Z té příčiny ještě více nenáviděli ho pro sny jeho, a pro slova jeho.</span> <span class="verse"><a name="9">9</a>Potom ještě měl jiný sen, a vypravoval jej bratřím svým, řka: Hle, opět jsem měl sen, a aj, slunce a měsíc, a jedenácte hvězd klanělo mi se.</span> <span class="verse"><a name="10">10</a>I vypravoval otci svému a bratřím svým. A domlouval mu otec jeho, a řekl jemu: Jakýž jest to sen, kterýž jsi měl? Zdaliž přijdeme, já a matka tvá i bratří tvoji, abychom se klaněli před tebou až k zemi?</span> <span class="verse"><a name="11">11</a>Tedy záviděli mu bratří jeho; ale otec jeho měl pozor na tu věc.</span> <span class="verse"><a name="12">12</a>Odešli pak bratří jeho, aby pásli dobytek otce svého v Sichem.</span> <span class="verse"><a name="13">13</a>A řekl Izrael Jozefovi: Zdaliž nepasou bratří tvoji v Sichem: Poď, a pošli tě k nim. Kterýžto odpověděl: Aj, teď jsem.</span> <span class="verse"><a name="14">14</a>I řekl jemu: Jdi nyní, zvěz, jak se mají bratří tvoji, a co se děje s dobytkem; a zase mi povíš o tom. A tak poslal ho z údolí Hebron, a on přišel do Sichem.</span> <span class="verse"><a name="15">15</a>Našel ho pak muž nějaký, an bloudí po poli. I zeptal se ho muž ten, řka: Čeho hledáš?</span> <span class="verse"><a name="16">16</a>Odpověděl: Bratří svých hledám; pověz mi, prosím, kde oni pasou?</span> <span class="verse"><a name="17">17</a>I řekl muž ten: Odešli odsud; nebo slyšel jsem je, ani praví: Poďme do Dothain. Tedy šel Jozef za bratřími svými, a našel je v Dothain.</span> <span class="verse"><a name="18">18</a>Kteřížto, jakž ho uzřeli zdaleka, prvé než k nim došel, ukládali o něm, aby jej zahubili.</span> <span class="verse"><a name="19">19</a>Nebo řekli jeden druhému: Ej, mistr snů teď jde.</span> <span class="verse"><a name="20">20</a>Nyní tedy poďte, a zabíme jej, a uvržeme ho do některé čisterny, a díme: Zvěř lítá sežrala jej. I uzříme, nač jemu vyjdou snové jeho.</span> <span class="verse"><a name="21">21</a>A uslyšev to Ruben, aby ho vytrhl z ruky jejich, (nebo řekl: Neodjímejme mu hrdla,)</span> <span class="verse"><a name="22">22</a>Řekl jim Ruben: Nevylévejte krve. Vrzte jej do této čisterny, kteráž jest na poušti, a nevztahujte ruky na něj. Ale on chtěl vysvoboditi ho z ruky jejich, a pomoci mu, aby se navrátil k otci svému.</span> <span class="verse"><a name="23">23</a>A když přišel Jozef k bratřím svým, strhli s něho sukni jeho, sukni proměnných barev, kterouž měl na sobě.</span> <span class="verse"><a name="24">24</a>A pochopivše, uvrhli jej do čisterny. Čisterna pak ta byla prázdná, v níž nebylo vody.</span> <span class="verse"><a name="25">25</a>I usadili se, aby jedli chléb. A pozdvihše očí svých, uzřeli, a aj, množství Izmaelitských přicházejících z Galád, kteřížto na velbloudích svých nesli vonné věci a kadidlo a mirru do Egypta.</span> <span class="verse"><a name="26">26</a>I řekl Juda bratřím svým: Jaký zisk míti budeme, zabijeme-li bratra svého, a zatajíme-li krve jeho?</span> <span class="verse"><a name="27">27</a>Poďte, prodejme ho Izmaelitským, a nevztahujme na něj rukou svých, nebo bratr náš, tělo naše jest. I uposlechli ho bratří jeho.</span> <span class="verse"><a name="28">28</a>Když pak mimo ně jeli muži ti, kupci Madianští, vytáhli a vyvedli Jozefa z té čisterny, a prodali jej Izmaelitským za dvadceti stříbrných. Ti zavedli Jozefa do Egypta.</span> <span class="verse"><a name="29">29</a>A navrátil se Ruben k čisterně, a aj, již nebylo Jozefa v ní. I roztrhl roucha svá.</span> <span class="verse"><a name="30">30</a>A navrátiv se k bratřím svým, řekl: Pacholete není, a já kam se mám podíti?</span> <span class="verse"><a name="31">31</a>Tedy vzali sukni Jozefovu, a zabivše kozla, smočili sukni tu ve krvi.</span> <span class="verse"><a name="32">32</a>A poslali sukni tu proměnných barev, a dali ji donésti k otci svému, aby řekli: Tuto jsme nalezli; pohleď nyní, jest-li sukně syna tvého, či není?</span> <span class="verse"><a name="33">33</a>A on poznav ji, řekl: Sukně syna mého jest; zvěř lítá sežrala jej, konečně roztrhán jest Jozef.</span> <span class="verse"><a name="34">34</a>I roztrhl Jákob roucha svá, a vloživ žíni na bedra svá, zámutek nesl po synu svém za mnoho dní.</span> <span class="verse"><a name="35">35</a>Sešli se pak všickni synové jeho, a všecky dcery jeho, aby ho těšili. Ale on nedal se potěšiti, a řekl: Nýbrž já tak v zámutku sstoupím za synem svým do hrobu. A plakal ho otec jeho.</span> <span class="verse"><a name="36">36</a>Mezi tím Madianští prodali Jozefa do Egypta Putifarovi, dvořeninu Faraonovu, hejtmanu žoldnéřů.</span> </p></div</div></div></body></html>