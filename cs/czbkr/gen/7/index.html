<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 7</strong></div><p><span class="verse"><a name="1">1</a>Potom řekl Hospodin k Noé: Vejdiž ty i všecka čeled tvá do korábu; nebo jsem tě viděl spravedlivého před sebou v národu tomto.</span> <span class="verse"><a name="2">2</a>Ze všech hovad čistých vezmeš sobě sedmero a sedmero, samce a samici jeho, ale z hovad nečistých dvé a dvé, samce a samici jeho.</span> <span class="verse"><a name="3">3</a>Z ptactva také nebeského sedmero a sedmero, samce a samici, aby živé zachováno bylo símě na vší zemi.</span> <span class="verse"><a name="4">4</a>Nebo po dnech ještě sedmi já dštíti budu na zemi za čtyřidceti dnů a čtyřidceti nocí; a vyhladím se svrchku země všelikou podstatu, kterouž jsem učinil.</span> <span class="verse"><a name="5">5</a>Tedy učinil Noé všecko tak, jakž mu přikázal Hospodin.</span> <span class="verse"><a name="6">6</a>(Byl pak Noé v šesti stech letech, když ta potopa přišla na zemi.)</span> <span class="verse"><a name="7">7</a>A protož přišel Noé a synové jeho, i žena jeho, i ženy synů jeho s ním k korábu, pro vody potopy.</span> <span class="verse"><a name="8">8</a>Z hovad také čistých i z hovad nečistých, i z ptactva a ze všeho, což se hýbe na zemi,</span> <span class="verse"><a name="9">9</a>Po dvém vešli k Noé do korábu, samec a samice, tak jakž byl rozkázal Bůh Noé.</span> <span class="verse"><a name="10">10</a>Stalo se pak po sedmi dnech, že vody potopy přišly na zemi.</span> <span class="verse"><a name="11">11</a>Léta šestistého věku Noé, druhého měsíce, sedmnáctého dne téhož měsíce, v ten den protrženy jsou všecky studnice propasti veliké, a průduchové nebeští otevříni jsou.</span> <span class="verse"><a name="12">12</a>I byl příval na zemi čtyřidceti dní a čtyřidceti nocí.</span> <span class="verse"><a name="13">13</a>Toho dne všel Noé, Sem a Cham i Jáfet, synové Noé, žena Noé, a tři ženy synů jeho s ním do korábu.</span> <span class="verse"><a name="14">14</a>Oni i všeliký živočich podlé pokolení svého, i všeliké hovado podlé pokolení svého, a všeliký zeměplaz, kterýž se hýbe na zemi, podlé pokolení svého, i všeliké ptactvo vedlé pokolení svého, všelijací ptáci, všecko, což křídla má,</span> <span class="verse"><a name="15">15</a>Vešli k Noé do korábu, po dvém ze všelikého těla, v němž byl duch života.</span> <span class="verse"><a name="16">16</a>A což jich vešlo, samec a samice ze všelikého těla vešli, tak jakž byl přikázal jemu Bůh, a zavřel Hospodin po něm.</span> <span class="verse"><a name="17">17</a>A když byla potopa za čtyřidceti dnů na zemi, tedy rozmnoženy jsou vody, až i vyzdvihly koráb, a vznesly jej od země.</span> <span class="verse"><a name="18">18</a>Nebo zmohly se vody a rozmnoženy jsou velmi nad zemí, i zplýval koráb na vodách.</span> <span class="verse"><a name="19">19</a>A tak náramně rozmohly se vody nad zemí, že přikryty jsou všecky hory nejvyšší, kteréž byly pode vším nebem.</span> <span class="verse"><a name="20">20</a>Patnácte loktů zvýší rozmohly se vody, když přikryty jsou hory.</span> <span class="verse"><a name="21">21</a>I umřelo všeliké tělo, kteréž se hýbe na zemi, tak z ptactva, jako z hovad a živočichů, i všelikého hmyzu, kterýž se plazí po zemi, i každého člověka.</span> <span class="verse"><a name="22">22</a>Všecko, což mělo dýchání ducha života v chřípích svých, ze všeho, což bylo na suše, pomřelo.</span> <span class="verse"><a name="23">23</a>A tak vyhladil Bůh všelikou podstatu, kteráž byla na tváři země, od člověka až do hovada, až do zeměplazu, a až do ptactva nebeského, vyhlazeno jest, pravím, z země; a zůstal toliko Noé, a kteříž s ním byli v korábu.</span> <span class="verse"><a name="24">24</a>I trvaly vody nad zemí za sto a padesáte dnů.</span> </p></div</div></div></body></html>