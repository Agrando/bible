<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 46</strong></div><p><span class="verse"><a name="1">1</a>Tedy bral se Izrael se vším, což měl; a přišed do Bersabé, obětoval oběti Bohu otce svého Izáka.</span> <span class="verse"><a name="2">2</a>I mluvil Bůh Izraelovi u vidění nočním, řka: Jákobe, Jákobe! Kterýžto odpověděl: Aj, teď jsem.</span> <span class="verse"><a name="3">3</a>I řekl: Já jsem ten Bůh silný, Bůh otce tvého. Neboj se sstoupiti do Egypta, nebo v národ veliký tam tebe učiním.</span> <span class="verse"><a name="4">4</a>Já sstoupím s tebou do Egypta, a já tě také i zase přivedu; a Jozef položí ruku svou na oči tvé.</span> <span class="verse"><a name="5">5</a>Vstal tedy Jákob z Bersabé; a synové Izraelovi vzali Jákoba otce svého, a děti své s ženami svými na vozy, kteréž poslal pro něho Farao.</span> <span class="verse"><a name="6">6</a>Pobrali také dobytek svůj, a zboží své, kteréhož nabyli v zemi Kananejské; a přišli do Egypta, Jákob i všecko símě jeho s ním.</span> <span class="verse"><a name="7">7</a>Syny i vnuky, dcery i vnučky své, a všecku rodinu svou uvedl s sebou do Egypta.</span> <span class="verse"><a name="8">8</a>A tato jsou jména synů Izraelových, kteříž vešli do Egypta: Jákob a synové jeho. Prvorozený Jákobův Ruben.</span> <span class="verse"><a name="9">9</a>A synové Rubenovi: Enoch, Fallu, Ezron a Charmi.</span> <span class="verse"><a name="10">10</a>Synové pak Simeonovi: Jamuel, Jamin, Ahod, Jachin, Sohar a Saul, syn jedné ženy Kananejské.</span> <span class="verse"><a name="11">11</a>Synové Léví: Gerson, Kahat a Merari.</span> <span class="verse"><a name="12">12</a>Synové Judovi: Her, Onan, Séla, Fáres a Zára. (Ale umřel Her a Onan v zemi Kananejské.) Fáres pak měl syny: Ezrona a Hamule.</span> <span class="verse"><a name="13">13</a>Synové Izacharovi: Tola, Fua, Job a Simron.</span> <span class="verse"><a name="14">14</a>A synové Zabulonovi: Sared, Elon a Jahelel.</span> <span class="verse"><a name="15">15</a>Tiť jsou synové Líe, kteréž porodila Jákobovi v Pádan Syrské, a Dínu, dceru jeho. Všech duší synů i dcer jeho bylo třidceti a tři.</span> <span class="verse"><a name="16">16</a>Synové Gád: Sefon, Aggi, Suni, Esebon, Heri, Arodi a Areli.</span> <span class="verse"><a name="17">17</a>Synové Asser: Jemna, Jesua, Jesui, Beria, a Serach sestra jejich. Synové pak Beriovi: Heber a Melchiel.</span> <span class="verse"><a name="18">18</a>To jsou synové Zelfy, kterouž Lában dal Líe dceři své; a ty porodila Jákobovi, šestnácte duší.</span> <span class="verse"><a name="19">19</a>Synové pak Ráchel, manželky Jákobovy: Jozef a Beniamin.</span> <span class="verse"><a name="20">20</a>A Jozefovi narodili se v zemi Egyptské z Asenat, dcery Putifera knížete On, Manasses a Efraim.</span> <span class="verse"><a name="21">21</a>Ale synové Beniaminovi: Béla, Becher, Asbel, Gera, Náman, Echi, Roz, Mufim, Chuppim a Ared.</span> <span class="verse"><a name="22">22</a>Tiť jsou synové Ráchel, kteréž porodila Jákobovi; všech duší čtrnáct.</span> <span class="verse"><a name="23">23</a>A syn Danův: Chusim.</span> <span class="verse"><a name="24">24</a>Synové pak Neftalím: Jaziel, Guni, Jezer a Sallem.</span> <span class="verse"><a name="25">25</a>Ti jsou synové Bály, kterouž Lában dal Ráchel dceři své, a ty porodila Jákobovi; všech duší sedm.</span> <span class="verse"><a name="26">26</a>Všech duší, kteréž vešly s Jákobem do Egypta, což jich pošlo z bedr jeho, kromě žen synů Jákobových, všech duší bylo šedesáte a šest.</span> <span class="verse"><a name="27">27</a>K tomu synové Jozefovi, kteříž se jemu narodili v Egyptě, dva. A tak všech duší domu Jákobova, kteréž vešly do Egypta, bylo sedmdesáte.</span> <span class="verse"><a name="28">28</a>Poslal pak Judu napřed k Jozefovi, aby oznámil jemu prvé, než přišel do Gesen. A tak přišli do země Gesen.</span> <span class="verse"><a name="29">29</a>Jozef pak zapřáh do svého vozu, vyjel vstříc Izraelovi otci svému do Gesen; a jakž ho Jákob uzřel, padl na jeho šíji, a plakal dlouho na šíji jeho.</span> <span class="verse"><a name="30">30</a>I řekl Izrael Jozefovi: Nechť již umru, když jsem viděl tvář tvou; nebo ty ještě jsi živ.</span> <span class="verse"><a name="31">31</a>Jozef pak řekl bratřím svým a domu otce svého: Pojedu a zvěstuji Faraonovi, a dím jemu: Bratří moji a dům otce mého, kteříž bydlili v zemi Kananejské, přišli ke mně.</span> <span class="verse"><a name="32">32</a>Ale jsou pastýři stáda, nebo s dobytkem se obírají; protož ovce své a voly, i cožkoli mají, přihnali.</span> <span class="verse"><a name="33">33</a>A když by povolal vás Farao, a řekl:Jaký jest obchod váš?</span> <span class="verse"><a name="34">34</a>Odpovíte: Dobytkem se živili služebníci tvoji od mladosti své až do této chvíle, i my i otcové naši; abyste bydlili v zemi Gesen; nebo v mrzkosti mají Egyptští všecky pastýře stáda.</span> </p></div</div></div></body></html>