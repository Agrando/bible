<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 32</strong></div><p><span class="verse"><a name="1">1</a>Jákob pak odšel cestou svou, a potkali se s ním andělé Boží.</span> <span class="verse"><a name="2">2</a>I řekl Jákob, když je viděl: Vojsko Boží jest toto. A nazval jméno místa toho Mahanaim.</span> <span class="verse"><a name="3">3</a>Poslal pak Jákob posly před sebou k bratru svému Ezau, do země Seir, do kraje Idumejského.</span> <span class="verse"><a name="4">4</a>A přikázal jim, řka: Takto povězte pánu mému Ezau: Totoť vzkazuje služebník tvůj Jákob: U Lábana jsem byl pohostinu, a zůstával až do tohoto času.</span> <span class="verse"><a name="5">5</a>A mám voly a osly, ovce, a služebníky i děvky; a poslal jsem, abych se ohlásil pánu svému, a našel milost před očima tvýma.</span> <span class="verse"><a name="6">6</a>I navrátili se poslové k Jákobovi, řkouce: Přišli jsme k bratru tvému Ezau, kterýž také jde proti tobě, a čtyři sta mužů s ním.</span> <span class="verse"><a name="7">7</a>Jákob pak bál se velmi, a rmoutil se náramně. Tedy rozdělil lid, kterýž s sebou měl, ovce také a voly, a velbloudy na dva houfy.</span> <span class="verse"><a name="8">8</a>Nebo řekl: Jestliže by přišel Ezau k houfu jednomu, a pobil by jej, bude aspoň zadní houf zachován.</span> <span class="verse"><a name="9">9</a>I řekl Jákob: Bože otce mého Abrahama, a Bože otce mého Izáka, Hospodine, kterýž jsi mi řekl: Navrať se do země své, a k příbuznosti své, a dobře učiním tobě,</span> <span class="verse"><a name="10">10</a>Menší jsem všech milosrdenství a vší pravdy, kterouž jsi učinil s služebníkem svým; nebo s holí svou přešel jsem Jordán tento, nyní pak dva houfy mám.</span> <span class="verse"><a name="11">11</a>Vytrhni mne, prosím, z ruky bratra mého, z ruky Ezau; nebť se ho bojím, aby přijda, nepohubil mne i matky s dětmi.</span> <span class="verse"><a name="12">12</a>Však jsi ty řekl: Dobře učiním tobě, a rozmnožím símě tvé jako písek mořský, kterýžto pro množství sečten býti nemůže.</span> <span class="verse"><a name="13">13</a>I zůstal tu noci té; a vzal z toho, což bylo před rukama, poctu bratru svému Ezau:</span> <span class="verse"><a name="14">14</a>Totiž dvě stě koz, a kozlů dvadceti, ovec dvě stě, a beranů dvadceti,</span> <span class="verse"><a name="15">15</a>Velbloudů s mladými jich třidceti, krav čtyřidceti, volů deset, oslic dvadceti, a oslátek deset.</span> <span class="verse"><a name="16">16</a>A poručil je služebníkům svým, každé stádo obzvláštně, a řekl služebníkům svým: Jděte přede mnou, a stádo od stáda ať jde opodál.</span> <span class="verse"><a name="17">17</a>I poručil přednímu, řka: Když se potká s tebou Ezau bratr můj, a optá se tebe, řka Čí jsi? a kam jdeš? a čí jest to stádo před tebou?</span> <span class="verse"><a name="18">18</a>Řekneš: Jsem služebníka tvého Jákoba, a dar tento jest poslán pánu mému Ezau; a teď i sám jde za námi.</span> <span class="verse"><a name="19">19</a>Poručil také druhému i třetímu, a všechněm jdoucím za těmi stády, řka: V táž slova mluvte k Ezau, když byste naň trefili.</span> <span class="verse"><a name="20">20</a>A díte také: Aj, služebník tvůj Jákob za námi; nebo řekl: Ukrotím tvář jeho darem, kterýž jde přede mnou, a potom uzřím tvář jeho; snad přijme tvář mou.</span> <span class="verse"><a name="21">21</a>A tak předšel dar před ním; on pak zůstal tu noc při houfu.</span> <span class="verse"><a name="22">22</a>A vstav ještě v noci, vzal obě ženy své, a dvě děvky své, a jedenácte synů svých, a přešel přes brod Jabok.</span> <span class="verse"><a name="23">23</a>Vzav tedy je, přepravil je přes tu řeku; přepravil také i vše, což měl.</span> <span class="verse"><a name="24">24</a>A zůstal Jákob sám; a tu zápasil s ním muž až do svitání.</span> <span class="verse"><a name="25">25</a>A vida, že ho nepřemůže, obrazil jej v příhbí vrchní stehna jeho; i vyvinulo se příhbí stehna Jákobova, když zápasil s ním.</span> <span class="verse"><a name="26">26</a>A řekl: Pusť mne, nebť zasvitává. I řekl: Nepustím tě, leč mi požehnáš.</span> <span class="verse"><a name="27">27</a>I řekl jemu: Jaké jest jméno tvé? Odpověděl: Jákob.</span> <span class="verse"><a name="28">28</a>I dí: Nebude více nazýváno jméno tvé toliko Jákob, ale také Izrael; nebo jsi statečně zacházel s Bohem i lidmi, a přemohls.</span> <span class="verse"><a name="29">29</a>I otázal se Jákob, řka: Oznam, prosím, jméno své. Kterýžto odpověděl: Proč se ptáš na jméno mé? I dal mu tu požehnání.</span> <span class="verse"><a name="30">30</a>Tedy nazval Jákob jméno místa toho Fanuel; nebo jsem prý viděl Boha tváří v tvář, a zachována jest duše má.</span> <span class="verse"><a name="31">31</a>I vzešlo mu slunce, když pominul místa toho Fanuel, a kulhal na nohu svou.</span> <span class="verse"><a name="32">32</a>Protož nejedí synové Izraelští až do tohoto dne té žily krátké, kteráž jest v vrchním příhbí stehna, proto že obrazil příhbí stehna Jákobova na žile krátké.</span> </p></div</div></div></body></html>