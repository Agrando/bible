<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 34</strong></div><p><span class="verse"><a name="1">1</a>Vyšla pak Dína, dcera Líe, kterouž porodila Jákobovi, aby se dívala na dcery té země.</span> <span class="verse"><a name="2">2</a>Kteroužto uzřev Sichem, syn Emora Hevejského, knížete v krajině té, vzal ji, i ležel s ní, a ponížil jí.</span> <span class="verse"><a name="3">3</a>I připojila se duše jeho k Díně, dceři Jákobově; a zamilovav děvečku, mluvil k srdci jejímu.</span> <span class="verse"><a name="4">4</a>Mluvil potom Sichem k Emorovi, otci svému, těmito slovy: Vezmi mi děvečku tuto za manželku.</span> <span class="verse"><a name="5">5</a>Uslyšev pak Jákob, že poškvrnil Díny dcery jeho, (a synové jeho byli s stádem na poli), mlčel, až oni přišli.</span> <span class="verse"><a name="6">6</a>Tedy vyšel Emor, otec Sichemův, k Jákobovi, aby mluvil s ním o to.</span> <span class="verse"><a name="7">7</a>A v tom synové Jákobovi přišli s pole; a uslyšavše o tom, bolestí naplněni jsou muži ti, a rozhněvali se velmi, proto že hanebnou věc učinil v Izraeli, ležav se dcerou Jákobovou, čehož činiti nenáleželo.</span> <span class="verse"><a name="8">8</a>I mluvil Emor s nimi na tento způsob: Sichem, syn můj, hoří milostí k vaší dceři; prosím, dejte mu ji za manželku.</span> <span class="verse"><a name="9">9</a>A spřízněte se s námi: Dcery své dávejte nám, a naše dcery pojímejte sobě.</span> <span class="verse"><a name="10">10</a>A bydlete s námi, nebo všecka země bude před vámi; osaďte se a obchod veďte v ní, a vládněte jí.</span> <span class="verse"><a name="11">11</a>Mluvil i Sichem otci jejímu, a bratřím jejím: Nechť naleznu milost před očima vašima, dám, co mi koli díte.</span> <span class="verse"><a name="12">12</a>Jmenujte mi věno i dary jak chcete veliké, dám, jak mi koli řeknete; jen mi tu děvečku dejte za manželku.</span> <span class="verse"><a name="13">13</a>Odpovídajíce pak synové Jákobovi Sichemovi a Emorovi, otci jeho, lstivě mluvili, proto že poškvrnil Díny sestry jich.</span> <span class="verse"><a name="14">14</a>A řekli jim: Nemůžeme učiniti toho, abychom dali sestru svou za muže neobřezaného; nebo to ohavnost jest u nás.</span> <span class="verse"><a name="15">15</a>Než na tento způsob vám povolíme: Jestliže se chcete srovnati s námi, aby obřezán byl každý z vás pohlaví mužského:</span> <span class="verse"><a name="16">16</a>Tedy budeme dávati dcery své vám, a dcery vaše bráti sobě; a budeme bydliti s vámi, a budeme lid jeden.</span> <span class="verse"><a name="17">17</a>Pakli neuposlechnete nás, abyste se obřezali, vezmeme zase dceru svou a odejdeme.</span> <span class="verse"><a name="18">18</a>Tedy líbila se řeč jejich Emorovi i Sichemovi, synu Emorovu.</span> <span class="verse"><a name="19">19</a>A nemeškal mládenec učiniti toho; nebo se mu zalíbila dcera Jákobova. A on byl nejvzácnější ze všech v domě otce svého.</span> <span class="verse"><a name="20">20</a>I přišel Emor a Sichem, syn jeho, k bráně města svého; a mluvili mužům města svého, řkouce:</span> <span class="verse"><a name="21">21</a>Muži tito pokojně se mají k nám, nechť tedy bydlí v zemi této, a obchod vedou v ní, (nebo země jest dosti široká a prostranná před nimi;) dcery jejich budeme sobě bráti za manželky, a dcery své budeme dávati jim.</span> <span class="verse"><a name="22">22</a>Než na tento způsob přivolí nám ti muži k tomu, aby bydlili s námi, a abychom byli jeden lid: Jestliže obřezán bude každý pohlaví mužského mezi námi, tak jako oni jsou obřezáni.</span> <span class="verse"><a name="23">23</a>Dobytek jejich a statek jejich, i všecka hovada jejich, zdaliž nebudou naše? Toliko v tom jim povolme, a budou bydliti s námi.</span> <span class="verse"><a name="24">24</a>I uposlechli Emora a Sichema, syna jeho, všickni vycházející branou města jeho; a obřezali se všickni pohlaví mužského, což jich koli vycházelo z brány města jeho.</span> <span class="verse"><a name="25">25</a>A toť dne třetího, když oni největší bolest měli, dva synové Jákobovi, Simeon a Léví, bratří Díny, vzav každý z nich meč svůj, vpadli do města směle, a pomordovali všecky pohlaví mužského.</span> <span class="verse"><a name="26">26</a>Emora také a Sichema, syna jeho, zamordovali mečem, a vzavše Dínu z domu Sichemova, odešli.</span> <span class="verse"><a name="27">27</a>Potom synové Jákobovi přišedše na zbité, vzebrali město, proto že poškvrnili sestry jejich.</span> <span class="verse"><a name="28">28</a>Stáda jejich, a voly i osly jejich, a což bylo v městě i po poli, pobrali.</span> <span class="verse"><a name="29">29</a>K tomu i všecko jmění jejich, a všecky malé dítky jejich, a ženy jejich zajali, a vybrali, co kde v domích bylo.</span> <span class="verse"><a name="30">30</a>Řekl pak Jákob Simeonovi a Léví: Zkormoutili jste mne, a zošklivili jste mne u obyvatelů krajiny této, u Kananejských a Ferezejských, a já jsem s malým počtem lidí. Seberou-li se na mne, zbijí mne, a tak vyhlazen budu já i dům můj.</span> <span class="verse"><a name="31">31</a>A oni odpověděli: A což měli jako nevěstky zle užívati sestry naší?</span> </p></div</div></div></body></html>