<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 44</strong></div><p><span class="verse"><a name="1">1</a>Rozkázal pak tomu, kterýž spravoval dům jeho, řka: Naplň pytle mužů těch potravou, co by jen unésti mohli; a peníze každého polož zas do pytle jeho na vrch.</span> <span class="verse"><a name="2">2</a>A koflík můj, koflík stříbrný, vlož na vrch do pytle mladšího s penězi jeho za obilí. I učinil podlé řeči Jozefovy, kterouž mluvil.</span> <span class="verse"><a name="3">3</a>Ráno pak propuštěni jsou ti muži, oni i oslové jejich.</span> <span class="verse"><a name="4">4</a>A když vyšli z města, a nedaleko ještě byli, řekl Jozef správci domu svého: Vstaň, hoň muže ty, a dohoně se jich, mluv k nim: Pročež jste se odplatili zlým za dobré?</span> <span class="verse"><a name="5">5</a>Zdaliž to není ten koflík, z kteréhož píjí pán můj? A z tohoť on jistým zkušením pozná, jací jste vy. Zle jste učinili, co jste učinili.</span> <span class="verse"><a name="6">6</a>Tedy dohoniv se jich, mluvil jim slova ta.</span> <span class="verse"><a name="7">7</a>Kteřížto odpověděli jemu: Proč mluví pán můj taková slova? Odstup od služebníků tvých, aby co takového učinili.</span> <span class="verse"><a name="8">8</a>A my ty peníze, kteréž jsme našli na vrchu v pytlích svých, přinesli jsme tobě zase z země Kananejské; jakž bychom tedy krásti měli z domu pána tvého stříbro neb zlato?</span> <span class="verse"><a name="9">9</a>U koho z služebníků tvých nalezeno bude, nechžť umře ten; a my také budeme pána tvého služebníci.</span> <span class="verse"><a name="10">10</a>I řekl: Nu dobře, nechť jest podlé řeči vaší. U koho se nalezne, ten bude mým služebníkem, a vy budete bez viny.</span> <span class="verse"><a name="11">11</a>Protož rychle každý složil pytel svůj na zem, a rozvázal každý pytel svůj.</span> <span class="verse"><a name="12">12</a>I přehledával, od staršího počal, a na mladším přestal; i nalezen jest koflík v pytli Beniaminovu.</span> <span class="verse"><a name="13">13</a>Tedy oni roztrhše roucha svá, vložil každý břímě na osla svého, a vrátili se do města.</span> <span class="verse"><a name="14">14</a>I přišel Juda s bratřími svými do domu Jozefova, (on pak ještě tam byl,) a padli před ním na zemi.</span> <span class="verse"><a name="15">15</a>I dí jim Jozef: Jakýž jest to skutek, který jste učinili? Zdaž nevíte, že takový muž, jako jsem já, umí poznati?</span> <span class="verse"><a name="16">16</a>Tedy řekl Juda: Což díme pánu svému? co mluviti budeme? a čím se ospravedlníme? Bůhť jest našel nepravost služebníků tvých. Aj, služebníci jsme pána svého, i my i ten, u něhož nalezen jest koflík.</span> <span class="verse"><a name="17">17</a>Odpověděl Jozef: Odstup ode mne, abych to učinil. Muž, u něhož nalezen jest koflík, ten bude mým služebníkem; vy pak jděte u pokoji k otci svému.</span> <span class="verse"><a name="18">18</a>I přistoupil k němu Juda a řekl: Slyš mne, pane můj. Prosím, nechažť promluví služebník tvůj slovo v uši pána svého, a nehněvej se na služebníka svého; nebo jsi ty jako sám Farao.</span> <span class="verse"><a name="19">19</a>Pán můj ptal se služebníků svých, řka: Máte-li otce, neb bratra?</span> <span class="verse"><a name="20">20</a>A odpověděli jsme pánu mému: Máme otce starého, a pachole v starosti jeho zplozené malé, jehož bratr umřel, a on sám pozůstal po mateři své, a otec jeho miluje jej.</span> <span class="verse"><a name="21">21</a>I řekl jsi služebníkům svým: Přiveďte ho ke mně, a pohledím na něj.</span> <span class="verse"><a name="22">22</a>A řekli jsme pánu mému: Nemůžeť pachole opustiti otce svého; nebo opustí-li otce svého, on umře.</span> <span class="verse"><a name="23">23</a>Ty pak řekl jsi služebníkům svým: Nepřijde-li bratr váš mladší s vámi, nepokoušejte se více viděti tváři mé.</span> <span class="verse"><a name="24">24</a>I stalo se, když jsme se vrátili k služebníku tvému, otci mému, a jemu vypravovali slova pána svého,</span> <span class="verse"><a name="25">25</a>Že řekl otec náš: Jděte zase, nakupte nám něco potravy.</span> <span class="verse"><a name="26">26</a>Odpověděli jsme: Nemůžeme jíti,než bude-li bratr náš mladší s námi, tedy půjdeme; nebo bychom nemohli viděti tváři toho muže, nebyl-li by bratr náš nejmladší s námi.</span> <span class="verse"><a name="27">27</a>I řekl nám služebník tvůj, otec můj: Vy víte, že dva toliko syny porodila mi žena má.</span> <span class="verse"><a name="28">28</a>A vyšel jeden ode mne, o němž jsem pravil: Jistě roztrhán jest, a neviděl jsem ho dosavad.</span> <span class="verse"><a name="29">29</a>Vezmete-li i tohoto ode mne, a přišlo by na něj něco zlého, tedy uvedete šediny mé s trápením do hrobu.</span> <span class="verse"><a name="30">30</a>Tak tedy, když přijdu k služebníku tvému, otci svému, a pacholete nebude s námi, (ješto duše jeho spojena jest s duší tohoto):</span> <span class="verse"><a name="31">31</a>Přijde na to, když uzří, že pacholete není, umře; a uvedou služebníci tvoji šediny služebníka tvého, otce svého, s žalostí do hrobu.</span> <span class="verse"><a name="32">32</a>Nebo služebník tvůj slíbil za pachole, abych je vzal od otce svého, řka: Jestliže ho nepřivedu zase k tobě, tedy vinen budu hříchem otci mému po všecky dny.</span> <span class="verse"><a name="33">33</a>Protož nyní nechť zůstane, prosím, služebník tvůj místo pacholete tohoto za služebníka pánu svému, a pachole ať vstoupí s bratry svými.</span> <span class="verse"><a name="34">34</a>Nebo jak bych já vstoupil k otci svému, kdyby tohoto pacholete nebylo se mnou? Leč bych chtěl viděti trápení, kteréž by přišlo na otce mého.</span> </p></div</div></div></body></html>