<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 3</strong></div><p><span class="verse"><a name="1">1</a>Had pak byl nejchytřejší ze všech živočichů polních, kteréž byl učinil Hospodin Bůh. A ten řekl ženě: Tak-liž jest, že vám Bůh řekl: Nebudete jísti z každého stromu rajského?</span> <span class="verse"><a name="2">2</a>I řekla žena hadu: Ovoce stromů rajských jíme;</span> <span class="verse"><a name="3">3</a>Ale o ovoci stromu, kterýž jest u prostřed ráje, řekl Bůh: Nebudete ho jísti, aniž se ho dotknete, abyste nezemřeli.</span> <span class="verse"><a name="4">4</a>I řekl had ženě: Nikoli nezemřete smrtí!</span> <span class="verse"><a name="5">5</a>Ale ví Bůh, že v kterýkoli den z něho jísti budete, otevrou se oči vaše; a budete jako bohové, vědouce dobré i zlé.</span> <span class="verse"><a name="6">6</a>Viduci tedy žena, že dobrý jest strom k jídlu i příjemný očima, a k nabytí rozumnosti strom žádostivý, vzala z ovoce jeho a jedla; dala také i muži svému s sebou, a on jedl.</span> <span class="verse"><a name="7">7</a>Tedy otevříny jsou oči obou dvou, a poznali, že jsou nazí; i navázali lístí fíkového a nadělali sobě věníků.</span> <span class="verse"><a name="8">8</a>A v tom uslyšeli hlas Hospodina Boha chodícího po ráji k větru dennímu; i skryl se Adam a žena jeho před tváří Hospodina Boha, u prostřed stromoví rajského.</span> <span class="verse"><a name="9">9</a>I povolal Hospodin Bůh Adama, a řekl jemu: Kdež jsi?</span> <span class="verse"><a name="10">10</a>Kterýžto řekl: Hlas tvůj slyšel jsem v ráji a bál jsem se, že jsem nahý; protož skryl jsem se.</span> <span class="verse"><a name="11">11</a>I řekl Bůh: Kdožť oznámil, že jsi nahý? Nejedl-lis ale z toho stromu, z něhožť jsem jísti zapověděl?</span> <span class="verse"><a name="12">12</a>I řekl Adam: Žena, kterouž jsi mi dal, aby byla se mnou, ona mi dala z stromu toho, a jedl jsem.</span> <span class="verse"><a name="13">13</a>I řekl Hospodin Bůh ženě: Což jsi to učinila? I řekla žena: Had mne podvedl, i jedla jsem.</span> <span class="verse"><a name="14">14</a>Tedy řekl Hospodin Bůh hadu: Že jsi to učinil, zlořečený budeš nade všecka hovada a nade všecky živočichy polní; po břiše svém plaziti se budeš, a prach žráti budeš po všecky dny života svého.</span> <span class="verse"><a name="15">15</a>Nad to, nepřátelství položím mezi tebou a mezi ženou, i mezi semenem tvým a semenem jejím; ono potře tobě hlavu, a ty potřeš jemu patu.</span> <span class="verse"><a name="16">16</a>Ženě pak řekl: Velice rozmnožím bolesti tvé a počínání tvá, s bolestí roditi budeš děti, a pod mocí muže tvého bude žádost tvá, a on panovati bude nad tebou.</span> <span class="verse"><a name="17">17</a>Adamovi také řekl: Že jsi uposlechl hlasu ženy své, a jedl jsi z stromu toho, kterýžť jsem zapověděl, řka: Nebudeš jísti z něho; zlořečená země pro tebe, s bolestí jísti budeš z ní po všecky dny života svého.</span> <span class="verse"><a name="18">18</a>Trní a bodláčí tobě ploditi bude, i budeš jísti byliny polní.</span> <span class="verse"><a name="19">19</a>V potu tváři své chléb jísti budeš, dokavadž se nenavrátíš do země, poněvadž jsi z ní vzat. Nebo prach jsi a v prach se navrátíš.</span> <span class="verse"><a name="20">20</a>Dal pak byl Adam jméno ženě své Eva, proto že ona byla mátě všech živých.</span> <span class="verse"><a name="21">21</a>I zdělal Hospodin Bůh Adamovi a ženě jeho oděv kožený, a přioděl je.</span> <span class="verse"><a name="22">22</a>Tedy řekl Hospodin Bůh: Aj, člověk učiněn jest jako jeden z nás, věda dobré i zlé; pročež nyní, aby nevztáhl ruky své, a nevzal také z stromu života, a jedl by, i byl by živ na věky, vyžeňme jej.</span> <span class="verse"><a name="23">23</a>I vypustil jej Hospodin Bůh z zahrady Eden, aby dělal zemi, z níž vzat byl.</span> <span class="verse"><a name="24">24</a>A tak vyhnal člověka a osadil zahradu Eden cherubíny k východní straně s mečem plamenným blýskajícím se, aby ostříhali cesty k stromu života.</span> </p></div</div></div></body></html>