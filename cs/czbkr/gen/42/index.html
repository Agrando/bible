<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 42</strong></div><p><span class="verse"><a name="1">1</a>Vida pak Jákob, že by potrava byla v Egyptě, řekl synům svým: Co hledíte jeden na druhého?</span> <span class="verse"><a name="2">2</a>I mluvil jim: Aj, slyšel jsem, že mají potravu v Egyptě; jděte tam, a kupte nám odtud, abychom živi byli a nezemřeli.</span> <span class="verse"><a name="3">3</a>Tedy šlo deset bratrů Jozefových, aby nakoupili obilí v Egyptě.</span> <span class="verse"><a name="4">4</a>Ale Beniamina, bratra Jozefova, neposlal Jákob s bratřími jeho, nebo řekl: Aby se mu tam něco zlého nepřihodilo.</span> <span class="verse"><a name="5">5</a>I šli synové Izraelovi spolu s jinými, aby kupovali; nebo byl hlad v zemi Kananejské.</span> <span class="verse"><a name="6">6</a>Jozef pak byl nejvyšší správce v zemi té; on prodával obilí všemu lidu země. Tedy přišli bratří Jozefovi, a skláněli se před ním tváří až k zemi.</span> <span class="verse"><a name="7">7</a>A uzřev Jozef bratří své, poznal je; a ukázal se k nim jako cizí, a tvrdě mluvil k nim,řka jim: Odkud jste přišli? I odpověděli: Z země Kananejské, abychom nakoupili potrav.</span> <span class="verse"><a name="8">8</a>Poznal, pravím, Jozef bratří své, ale oni nepoznali ho.</span> <span class="verse"><a name="9">9</a>Tedy zpomenul Jozef na sny, kteréž měl o nich, a řekl jim: Špehéři jste, a přišli jste, abyste shlédli nepevná místa země.</span> <span class="verse"><a name="10">10</a>Kteřížto odpověděli jemu: Nikoli, pane můj, ale služebníci tvoji přišli, aby nakoupili pokrmů.</span> <span class="verse"><a name="11">11</a>Všickni my synové jednoho muže jsme, upřímí jsme; nikdyť jsou nebyli služebníci tvoji špehéři.</span> <span class="verse"><a name="12">12</a>Jimž zase řekl: Není tak, ale přišli jste, abyste shlédli nepevná místa země.</span> <span class="verse"><a name="13">13</a>Odpověděli oni: Dvanácte nás bratří služebníků tvých bylo, synů muže jednoho v zemi Kananejské; a aj, nejmladší s otcem naším nyní jest doma, a jednoho není.</span> <span class="verse"><a name="14">14</a>I řekl jim Jozef: Toť jest, což jsem mluvil vám, když jsem řekl: Špehéři jste.</span> <span class="verse"><a name="15">15</a>Touto věcí zkušeni budete: Živť jest Farao, že nevyjdete odsud, až přijde sem bratr váš mladší.</span> <span class="verse"><a name="16">16</a>Vyšlete z sebe jednoho, ať vezma, přivede bratra vašeho; vy pak u vězení zůstaňte, a zkušena budou vaše slova, pravdu-li jste mluvili. Pakli nic, živť jest Farao, že jste špehéři.</span> <span class="verse"><a name="17">17</a>Tedy dal je všecky spolu do vězení za tři dni.</span> <span class="verse"><a name="18">18</a>Třetího pak dne řekl jim Jozef: Toto učiňte, abyste živi byli; neboť já se bojím Boha.</span> <span class="verse"><a name="19">19</a>Jste-li šlechetní muži, jeden bratr váš ať jest ukován v žaláři, v němž jste byli; vy pak jděte, a odneste obilí k zapuzení hladu domů vašich.</span> <span class="verse"><a name="20">20</a>Bratra pak svého mladšího přivedete ke mně; a pravdomluvná prokázána budou vaše slova, a nezemřete. Tedy učinili tak.</span> <span class="verse"><a name="21">21</a>I mluvil jeden k druhému: Jistě provinili jsme proti bratru svému. Nebo viděli jsme ssoužení duše jeho, když nás pokorně prosil, a nevyslyšeli jsme ho; protož přišlo na nás ssoužení toto.</span> <span class="verse"><a name="22">22</a>Odpověděl pak jim Ruben, řka: Zdaliž jsem tehdy vám nepravil těmito slovy: Nehřešte proti pacholeti. Ale neposlechli jste; pročež také krve jeho, hle, vyhledává se.</span> <span class="verse"><a name="23">23</a>A nevěděli oni, že by rozuměl Jozef; nebo skrze tlumače mluvil jim.</span> <span class="verse"><a name="24">24</a>A odvrátiv se od nich, plakal. Potom navrátiv se k nim, mluvil s nimi, a vzav Simeona z nich, svázal ho před očima jejich.</span> <span class="verse"><a name="25">25</a>Přikázal pak Jozef, aby naplněni byli pytlové jejich obilím, a navráceny peníze jejich jednomu každému do pytle jeho, a aby dána jim byla potrava na cestu. I stalo se tak.</span> <span class="verse"><a name="26">26</a>A vloživše obilí svá na osly své, odešli odtud.</span> <span class="verse"><a name="27">27</a>A rozvázav jeden z nich pytel svůj, aby dal obrok oslu svému v hospodě, uzřel peníze své, kteréž byly na vrchu v pytli jeho.</span> <span class="verse"><a name="28">28</a>I řekl bratřím svým: Navráceny jsou mi peníze mé, a aj, jsou v pytli mém. Tedy užasli se, a předěšeni jsouce, mluvili jeden k druhému: Což nám to učinil Bůh?</span> <span class="verse"><a name="29">29</a>Navrátivše se pak k Jákobovi otci svému do země Kananejské, vypravovali jemu všecko, co se jim přihodilo, pravíce:</span> <span class="verse"><a name="30">30</a>Muž ten, pán země, mluvil k nám tvrdě, a dal nás do vězení, jako špehéře země.</span> <span class="verse"><a name="31">31</a>A řekli jsme jemu: Upřímí jsme, nikdy jsme nebyli špehéři.</span> <span class="verse"><a name="32">32</a>Dvanácte bylo nás bratří, synů otce našeho, z nichž jednoho není, a mladší nyní jest s otcem naším v zemi Kananejské.</span> <span class="verse"><a name="33">33</a>I řekl nám muž ten, pán země té: Po tomto poznám, že upřímí jste: Bratra vašeho jednoho zanechte u mne, a obilí k zapuzení hladu od domů vašich vezmouce, odejděte.</span> <span class="verse"><a name="34">34</a>A přiveďte bratra svého mladšího ke mně, abych poznal, že nejste špehéři, ale upřímí; tehdy bratra vašeho vrátím vám, a budete moci v zemi této obchod vésti.</span> <span class="verse"><a name="35">35</a>I stalo se, že, když vyprazdňovali pytle své, a aj, jeden každý měl uzlík peněz svých v pytli svém. Vidouce pak oni i otec jejich uzlíky peněz svých, báli se.</span> <span class="verse"><a name="36">36</a>I řekl jim Jákob otec jejich: Mne jste zbavili synů: Jozefa není, Simeona nemám, a Beniamina vezmete. Na mneť jsou se tyto všecky věci svalily.</span> <span class="verse"><a name="37">37</a>Tedy řekl Ruben otci svému těmito slovy: Dva syny mé zabí, jestliže ho nepřivedu zase k tobě; poruč ho v ruce mé, a já zase přivedu ho k tobě.</span> <span class="verse"><a name="38">38</a>I řekl: Nesstoupíť syn můj s vámi. Nebo bratr jeho umřel, a on sám pozůstal; a přihodilo-li by se mu co zlého na té cestě, kterouž půjdete, uvedli byste šediny mé s bolestí do hrobu.</span> </p></div</div></div></body></html>