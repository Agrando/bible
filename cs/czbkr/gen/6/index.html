<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 6</strong></div><p><span class="verse"><a name="1">1</a>Stalo se pak, když se počali množiti lidé na zemi, a dcery se jim zrodily,</span> <span class="verse"><a name="2">2</a>Že vidouce synové Boží dcery lidské, any krásné jsou, brali sobě ženy ze všech, kteréž oblibovali.</span> <span class="verse"><a name="3">3</a>Pročež řekl Hospodin: Nebude se nesnaditi duch můj s člověkem na věky, proto že také tělo jest, a bude dnů jeho sto a dvadceti let.</span> <span class="verse"><a name="4">4</a>Obrové pak byli na zemi v těch dnech; ano i potom, když vcházeli synové Boží k dcerám lidským, ony rodily jim. To jsou ti mocní, kteříž zdávna byli, muži na slovo vzatí.</span> <span class="verse"><a name="5">5</a>Ale když viděl Hospodin, an se rozmnožuje zlost lidská na zemi, a že by všeliké myšlení srdce jejich nebylo než zlé po všecken čas,</span> <span class="verse"><a name="6">6</a>Litoval Hospodin, že učinil člověka na zemi, a bolest měl v srdci svém.</span> <span class="verse"><a name="7">7</a>Tedy řekl Hospodin: Vyhladím z země člověka, kteréhož jsem stvořil, od člověka až do hovada, až do zeměplazu, až i do ptactva nebeského; nebo líto mi, že jsem je učinil.</span> <span class="verse"><a name="8">8</a>Ale Noé našel milost před Hospodinem.</span> <span class="verse"><a name="9">9</a>Tito jsou příběhové Noé: Noé muž spravedlivý, dokonalý byl za svého věku, s Bohem ustavičně chodil Noé.</span> <span class="verse"><a name="10">10</a>(Zplodil pak Noé tři syny: Sema, Chama a Jáfeta.)</span> <span class="verse"><a name="11">11</a>Ale země byla porušena před Bohem, a naplněna byla země nepravostí.</span> <span class="verse"><a name="12">12</a>Viděl tedy Bůh zemi, a aj, porušena byla, nebo bylo porušilo všeliké tělo cestu svou na zemi.</span> <span class="verse"><a name="13">13</a>Protož řekl Bůh k Noé: Konec všelikého těla přichází přede mne, nebo naplněna jest země nepravostí od nich; z té příčiny, hle, již zkazím je s zemí.</span> <span class="verse"><a name="14">14</a>Učiň sobě koráb z dříví gofer; příhrady zděláš v tom korábu, a oklejuješ jej vnitř i zevnitř klím.</span> <span class="verse"><a name="15">15</a>A na tento způsob uděláš jej: Tří set loktů bude dlouhost toho korábu, padesáti loktů širokost jeho a třidceti loktů vysokost jeho.</span> <span class="verse"><a name="16">16</a>Okno uděláš v korábu, a svrchkem na loket vysokým zavřeš jej; dvéře také korábu v boku jeho postavíš, a pokoje spodní, druhé i třetí zděláš v něm.</span> <span class="verse"><a name="17">17</a>Já pak, aj, já uvedu potopu vod na zemi, aby zkaženo bylo všeliké tělo, v němž jest duch života pod nebem. Cožkoli bude na zemi, umře.</span> <span class="verse"><a name="18">18</a>S tebou však učiním smlouvu svou; a vejdeš do korábu, ty i synové tvoji, žena tvá i ženy synů tvých s tebou.</span> <span class="verse"><a name="19">19</a>A ze všech živočichů všelikého těla, po dvém z každého uvedeš do korábu, abys je živé zachoval s sebou; samec a samice budou.</span> <span class="verse"><a name="20">20</a>Z ptactva podlé pokolení jeho, a z hovad podlé pokolení jejich, ze všelikého také zeměplazu podlé pokolení jeho, po dvém z každého vejdou k tobě, aby živi zůstali.</span> <span class="verse"><a name="21">21</a>Ty pak nabeř s sebou všeliké potravy, kteráž se jísti může, a shromažď sobě, aby byla tobě i jim ku pokrmu.</span> <span class="verse"><a name="22">22</a>I učinil Noé podlé všeho, jakž mu rozkázal Bůh, tak učinil.</span> </p></div</div></div></body></html>