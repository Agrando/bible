<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 15</strong></div><p><span class="verse"><a name="1">1</a>Když pak ty věci pominuly, stalo se slovo Hospodinovo k Abramovi u vidění, řkoucí: Neboj se, Abrame; já budu pavéza tvá, a odplata tvá velmi veliká.</span> <span class="verse"><a name="2">2</a>Jemužto řekl Abram: Panovníče Hospodine, což mi dáš, poněvadž já scházím bez dětí, a ten, jemuž zanechám domu svého, bude Damašský Eliezer?</span> <span class="verse"><a name="3">3</a>Řekl ještě Abram: Aj, mně jsi nedal semene; a aj, schovanec můj bude mým dědicem.</span> <span class="verse"><a name="4">4</a>A aj, slovo Hospodinovo k němu, řkuci: Nebudeť ten dědicem tvým, ale kterýž vyjde z života tvého, ten dědicem tvým bude.</span> <span class="verse"><a name="5">5</a>I vyvedl jej ven a řekl: Vzhlédniž nyní k nebi, a sečti hvězdy, budeš-li je však moci sčísti? Řekl mu ještě: Tak bude símě tvé.</span> <span class="verse"><a name="6">6</a>I uvěřil Hospodinu, a počteno mu to za spravedlnost.</span> <span class="verse"><a name="7">7</a>(Nebo byl řekl jemu: Já jsem Hospodin, kterýž jsem tě vyvedl z Ur Kaldejských, aťbych dal zemi tuto k dědičnému vládařství.</span> <span class="verse"><a name="8">8</a>I řekl: Panovníče Hospodine, po čem poznám, že ji dědičně obdržím?</span> <span class="verse"><a name="9">9</a>I odpověděl jemu: Vezmi mně jalovici tříletou, a kozu tříletou, a skopce tříletého, hrdličku také a holoubátko.</span> <span class="verse"><a name="10">10</a>Kterýžto vzav ty všecky věci, zroztínal je na poly, a rozložil na dvě straně, jednu polovici proti druhé; ptáků pak nezroztínal.</span> <span class="verse"><a name="11">11</a>Ptáci pak sedali na ta mrtvá těla, a Abram je sháněl.</span> <span class="verse"><a name="12">12</a>I stalo se, když slunce zapadalo, že dřímota těžká připadla na Abrama; a aj, hrůza a tma veliká obklíčila jej).</span> <span class="verse"><a name="13">13</a>Řekl tedy Bůh Abramovi: To zajisté věz, že pohostinu bude símě tvé v zemi cizí, a v službu je podrobí, a trápiti je budou za čtyři sta let.</span> <span class="verse"><a name="14">14</a>Však národ, jemuž sloužiti budou, já souditi budu; a potom vyjdou s velikým zbožím.</span> <span class="verse"><a name="15">15</a>Ty pak půjdeš k otcům svým v pokoji; a pohřben budeš v starosti dobré.</span> <span class="verse"><a name="16">16</a>A čtvrté pokolení sem se navrátí; nebť ještě není doplněna nepravost Amorejských.</span> <span class="verse"><a name="17">17</a>I stalo se, když zapadlo slunce, a tma bylo, a aj, ukázala se pec kouřící se, a pochodně ohnivá, kteráž šla mezi díly těmi.</span> <span class="verse"><a name="18">18</a>V ten den učinil Hospodin smlouvu s Abramem, řka: Semeni tvému dám zemi tuto, od řeky Egyptské až do řeky té veliké, řeky Eufraten:</span> <span class="verse"><a name="19">19</a>Cinejské, Cenezejské, Cethmonské,</span> <span class="verse"><a name="20">20</a>A Hetejské, Ferezejské, a Refaimské,</span> <span class="verse"><a name="21">21</a>Amorejské, i Kananejské také, a Gergezejské a Jebuzejské.</span> </p></div</div></div></body></html>