<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 29</strong></div><p><span class="verse"><a name="1">1</a>Tedy Jákob vstav, odšel do země východní.</span> <span class="verse"><a name="2">2</a>A pohleděv, uzřel studnici v poli a tři stáda ovcí, ana se složila při ní; nebo z té studnice napájeli stáda; a kámen veliký byl navrchu studnice.</span> <span class="verse"><a name="3">3</a>Shánívána pak tam bývala všecka stáda, a teprv odvalovali kámen ten od vrchu té studnice, a napájeli dobytky; potom zas přivalovali kámen na vrch studnice, na místo jeho.</span> <span class="verse"><a name="4">4</a>Tedy řekl jim Jákob: Bratří moji, odkud jste? Kteřížto odpověděli: Jsme z Cháran.</span> <span class="verse"><a name="5">5</a>I řekl jim: Znáte-li Lábana, syna Náchorova? A oni řekli: Známe.</span> <span class="verse"><a name="6">6</a>I dí opět k nim: Dobře-li se má? Odpověděli: Dobře, a aj, Ráchel dcera jeho tamto jde s dobytkem.</span> <span class="verse"><a name="7">7</a>Tedy řekl: Však ještě daleko do večera, aniž ještě čas, aby dobytek byl sehnán; napojte stáda, a jděte, paste.</span> <span class="verse"><a name="8">8</a>A oni odpověděli: Nemůžeme, než až se všecka stáda seženou, a odvalen bude kámen od svrchku studnice, abychom napojili ovce.</span> <span class="verse"><a name="9">9</a>Když on ještě mluvil s nimi, přišla k tomu Ráchel s stádem otce svého; neb ona pásla stádo.</span> <span class="verse"><a name="10">10</a>Tedy Jákob uzřev Ráchel, dceru Lábana ujce svého, a stádo jeho, přistoupil a odvalil ten kámen od vrchu studnice, a napojil stádo Lábana ujce svého.</span> <span class="verse"><a name="11">11</a>A políbil Jákob Ráchel, a povýšiv hlasu svého, plakal.</span> <span class="verse"><a name="12">12</a>Oznámil jí pak byl Jákob, že jest bratr otce jejího, a že jest syn Rebeky; a ona přiběhši, oznámila to otci svému.</span> <span class="verse"><a name="13">13</a>I stalo se, když Lában uslyšel pověst o Jákobovi, synu sestry své, že vyběhl proti němu, a objav ho, políbil, a uvedl do domu svého; on pak vypravoval Lábanovi o všech těch věcech.</span> <span class="verse"><a name="14">14</a>Jemužto odpověděl Lában: Jistě kost má a tělo mé jsi. I zůstal s ním přes celý měsíc.</span> <span class="verse"><a name="15">15</a>Tedy řekl Lában Jákobovi: Zdali proto, že jsi bratr můj, darmo mi sloužiti budeš? Pověz mi, jaká má býti mzda tvá?</span> <span class="verse"><a name="16">16</a>(Měl pak Lában dvě dcery; jméno starší Lía, a jméno mladší Ráchel.</span> <span class="verse"><a name="17">17</a>Než Lía měla oči mdlé, ale Ráchel byla pěkné postavy a krásné tváři.</span> <span class="verse"><a name="18">18</a>I miloval Jákob Ráchel.) Řekl tedy: Buduť sloužiti sedm let za Ráchel, dceru tvou mladší.</span> <span class="verse"><a name="19">19</a>Odpověděl Lában: Lépeť jest, abych ji tobě dal, nežli bych ji dal muži jinému; zůstaniž se mnou.</span> <span class="verse"><a name="20">20</a>Takž Jákob sloužil za Ráchel sedm let; a bylo před očima jeho jako něco málo dnů, proto že laskav byl na ni.</span> <span class="verse"><a name="21">21</a>Potom řekl Jákob k Lábanovi: Dejž mi ženu mou; nebo vyplněni jsou dnové moji, abych všel k ní.</span> <span class="verse"><a name="22">22</a>Tedy sezval Lában všecky muže místa toho, a učinil hody.</span> <span class="verse"><a name="23">23</a>U večer pak vzav Líu, dceru svou, uvedl ji k němu; a on všel k ní.</span> <span class="verse"><a name="24">24</a>Dal také Lában Zelfu děvku svou Líe, dceři své, za služebnici.</span> <span class="verse"><a name="25">25</a>A když bylo ráno, poznal, že jest Lía. I řekl k Lábanovi: Což jsi mi to učinil? Zdaliž jsem za Ráchel nesloužil u tebe? Pročežs mne tedy oklamal?</span> <span class="verse"><a name="26">26</a>Odpověděl Lában: Nebývá toho v kraji našem, aby vdávána byla mladší dříve, než prvorozená.</span> <span class="verse"><a name="27">27</a>Vyplň týden této; dámeť potom i tuto za službu, kterouž sloužiti budeš u mne ještě sedm let jiných.</span> <span class="verse"><a name="28">28</a>I udělal tak Jákob, a vyplnil týden její. Potom dal mu Ráchel dceru svou za manželku.</span> <span class="verse"><a name="29">29</a>Dal také Lában Ráchel, dceři své, Bálu, děvku svou za služebnici.</span> <span class="verse"><a name="30">30</a>Tedy všel také k Ráchel, a miloval ji více než Líu; i sloužil u něho ještě sedm let jiných.</span> <span class="verse"><a name="31">31</a>Vida pak Hospodin, že Lía nemá lásky, otevřel život její; a Ráchel nechal neplodné.</span> <span class="verse"><a name="32">32</a>Tedy počala Lía a porodila syna, a nazvala jméno jeho Ruben; nebo řekla: Jistě viděl Hospodin trápení mé; jižť nyní milovati mne bude muž můj.</span> <span class="verse"><a name="33">33</a>I počala opět a porodila syna, a řekla: Jistě uslyšel Hospodin, že jsem v nenávisti, protož dal mi i tohoto. A nazvala jméno jeho Simeon.</span> <span class="verse"><a name="34">34</a>A opět počala a porodila syna, a řekla: Již nyní připojí se ke mně muž můj, nebo jsem mu porodila tři syny. Z té příčiny nazváno jest jméno jeho Léví.</span> <span class="verse"><a name="35">35</a>I počala ještě a porodila syna, a řekla: Již nyní chváliti budu Hospodina. Pročež nazvala jméno jeho Juda; i přestala roditi.</span> </p></div</div></div></body></html>