<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 25</strong></div><p><span class="verse"><a name="1">1</a>Abraham pak opět pojal ženu jménem Ceturu.</span> <span class="verse"><a name="2">2</a>Kterážto porodila jemu Zamrana, a Jeksana, a Madana, a Madiana, Jezbocha a Suecha.</span> <span class="verse"><a name="3">3</a>Jeksan potom zplodil Sábu a Dedana. Synové pak Dedanovi byli: Assurim, a Latuzim, a Laomim.</span> <span class="verse"><a name="4">4</a>Ale synové Madianovi: Efa, a Efer, a Enoch, a Abida, a Helda; všickni ti synové byli Cetury.</span> <span class="verse"><a name="5">5</a>I dal Abraham Izákovi všecko, což měl.</span> <span class="verse"><a name="6">6</a>Synům pak ženin svých dal Abraham dary, a odeslal je od Izáka syna svého, ještě živ jsa, k východu do země východní.</span> <span class="verse"><a name="7">7</a>Tito pak jsou dnové let života Abrahamova, v nichž byl živ: Sto sedmdesáte a pět let.</span> <span class="verse"><a name="8">8</a>I skonal a umřel Abraham v starosti dobré, stár jsa a plný dnů; a připojen jest k lidu svému.</span> <span class="verse"><a name="9">9</a>Tedy pochovali ho Izák a Izmael synové jeho v jeskyni Machpelah, na poli Efrona, syna Sohar Hetejského, naproti Mamre,</span> <span class="verse"><a name="10">10</a>Na tom poli, kteréž byl koupil Abraham od synů Het; tu pochován jest Abraham i Sára manželka jeho.</span> <span class="verse"><a name="11">11</a>Po smrti pak Abrahamově požehnal Bůh Izákovi synu jeho, a bydlil Izák u studnice Živého vidoucího mne.</span> <span class="verse"><a name="12">12</a>Tito jsou pak rodové Izmaele syna Abrahamova, jehož porodila Agar Egyptská, děvka Sářina, Abrahamovi.</span> <span class="verse"><a name="13">13</a>A tato jsou jména synů Izmaelových, jimiž se jmenují po rodech svých: Prvorozený Izmaelův Nabajot, po něm Cedar, a Adbeel a Mabsan,</span> <span class="verse"><a name="14">14</a>A Masma, a Dumah a Massa,</span> <span class="verse"><a name="15">15</a>Hadar a Tema, Jetur, Nafis a Cedma.</span> <span class="verse"><a name="16">16</a>Ti jsou synové Izmaelovi, a ta jména jejich, po vsech jejich, a po městech jejich, dvanáctero knížat po čeledech jejich.</span> <span class="verse"><a name="17">17</a>(Bylo pak života Izmaelova sto třidceti a sedm let, i skonal; a umřev, připojen jest k lidu svému.)</span> <span class="verse"><a name="18">18</a>A bydlili od Hevilah až do Sur, jenž jest proti Egyptu, když jdeš do Assyrie; před tváří všech bratří svých položil se.</span> <span class="verse"><a name="19">19</a>Tito jsou také rodové Izáka syna Abrahamova: Abraham zplodil Izáka.</span> <span class="verse"><a name="20">20</a>Byl pak Izák ve čtyřidcíti letech, když sobě vzal za manželku Rebeku, dceru Bathuele Syrského, z Pádan Syrské, sestru Lábana Syrského.</span> <span class="verse"><a name="21">21</a>I modlil se Izák pokorně Hospodinu za manželku svou; nebo byla neplodná. A uslyšel jej Hospodin; a tak počala Rebeka manželka jeho.</span> <span class="verse"><a name="22">22</a>A když se děti potiskali v životě jejím, řekla: Má-liť tak býti, proč jsem já počala? Šla tedy, aby se otázala Hospodina.</span> <span class="verse"><a name="23">23</a>I řekl jí Hospodin: Dva národové jsou v životě tvém, a dvůj lid z života tvého se rozdělí; lid pak jeden nad druhý bude silnější, a větší sloužiti bude menšímu.</span> <span class="verse"><a name="24">24</a>A když se naplnili dnové její, aby porodila, a aj, blíženci byli v životě jejím.</span> <span class="verse"><a name="25">25</a>I vyšel první ryšavý všecken, a jako oděv chlupatý; i nazvali jméno jeho Ezau.</span> <span class="verse"><a name="26">26</a>Potom pak vyšel bratr jeho, a rukou svou držel Ezau za patu; pročež nazváno jest jméno jeho Jákob. A byl Izák v šedesáti letech, když ona je porodila.</span> <span class="verse"><a name="27">27</a>A když dorostli ti děti, byl Ezau lovec umělý, chodě po polích; Jákob pak byl muž prostý a v staních bydlil.</span> <span class="verse"><a name="28">28</a>I byl Izák laskav na Ezau, proto že z lovu jeho míval pokrm; ale Rebeka laskava byla na Jákoba.</span> <span class="verse"><a name="29">29</a>Uvařil pak Jákob krmičku. Tedy Ezau přišel z pole zemdlený,</span> <span class="verse"><a name="30">30</a>A řekl Jákobovi: Dej mi, prosím, jísti krmě té červené, nebo jsem umdlel. (Protož nazváno jest jméno jeho Edom.)</span> <span class="verse"><a name="31">31</a>Odpověděl Jákob: Prodej mi dnes hned prvorozenství své.</span> <span class="verse"><a name="32">32</a>I řekl Ezau: Aj, já k smrti se blížím, k čemuž mi tedy to prvorozenství?</span> <span class="verse"><a name="33">33</a>Dí Jákob: Přisáhni mi dnes hned. I přisáhl mu, a prodal prvorozenství své Jákobovi.</span> <span class="verse"><a name="34">34</a>Tedy Jákob dal Ezauchovi chleba a té krmě z šocovice. Kterýžto jedl a pil, a vstav, odšel; a tak pohrdl Ezau prvorozenstvím.</span> </p></div</div></div></body></html>