<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 49</strong></div><p><span class="verse"><a name="1">1</a>Povolal pak Jákob synů svých, a řekl: Sejděte se, a oznámím vám, co se s vámi díti bude potomních dnů.</span> <span class="verse"><a name="2">2</a>Shromažďte se a slyšte synové Jákobovi, poslyšte Izraele otce svého.</span> <span class="verse"><a name="3">3</a>Ruben, prvorozený můj jsi ty, síla má, a počátek moci mé, vyvýšenost důstojenství a vyvýšenost síly.</span> <span class="verse"><a name="4">4</a>Prudce sběhneš jako voda. Nebudeš vyvýšen, proto že jsi vstoupil na lůže otce svého; a jakž jsi poškvrnil postele mé, zmizelo vyvýšení tvé.</span> <span class="verse"><a name="5">5</a>Simeon a Léví bratří, nástrojové nepravosti jsou v příbytcích jejich.</span> <span class="verse"><a name="6">6</a>Do tajné rady jejich nevcházej duše má, k shromáždění jejich nepřipojuj se slávo má; nebo v prchlivosti své zbili muže, a svévolně vyvrátili zed.</span> <span class="verse"><a name="7">7</a>Zlořečená prchlivost jejich, nebo neustupná; i hněv jejich, nebo zatvrdilý jest. Rozdělím je v Jákobovi, a rozptýlím je v Izraeli.</span> <span class="verse"><a name="8">8</a>Judo, ty jsi, tebe chváliti budou bratří tvoji; ruka tvá bude na šíji nepřátel tvých; klaněti se budou tobě synové otce tvého.</span> <span class="verse"><a name="9">9</a>Lvíče Juda, z loupeže, synu můj, vrátil jsi se; schýliv se, ležel jako lev a jako lvice; kdo zbudí ho?</span> <span class="verse"><a name="10">10</a>Nebude odjata berla od Judy, ani vydavatel zákona od noh jeho, dokudž nepřijde Sílo; a k němu se shromáždí národové.</span> <span class="verse"><a name="11">11</a>Uváže k vinnému kmenu osle své, a k výbornému kmenu oslátko oslice své. Práti bude u víně roucho své, a v červeném víně oděv svůj.</span> <span class="verse"><a name="12">12</a>Červenějších očí bude nad víno, a zubů bělejších nad mléko.</span> <span class="verse"><a name="13">13</a>Zabulon bydliti bude na břehu mořském, a na přístavu lodí, a pomezí jeho až k Sidonu.</span> <span class="verse"><a name="14">14</a>Izachar osel silný, ležící mezi dvěma břemeny.</span> <span class="verse"><a name="15">15</a>A vida odpočinutí, že jest dobré, a zemi, že jest rozkošná, sehne rameno své k nošení, a dávati bude daně.</span> <span class="verse"><a name="16">16</a>Dan souditi bude lid svůj, jako jedno z pokolení Izraelských.</span> <span class="verse"><a name="17">17</a>Budeť Dan jako had podlé cesty, jako had rohatý podlé stezky, štípaje kopyta koně, aby spadl jezdec jeho zpět.</span> <span class="verse"><a name="18">18</a>Spasení tvého očekávám, ó Hospodine!</span> <span class="verse"><a name="19">19</a>Gád, vojsko přemůže jej, však on svítězí potom.</span> <span class="verse"><a name="20">20</a>Asser, tučný bude pokrm jeho, a onť vydávati bude rozkoše královské.</span> <span class="verse"><a name="21">21</a>Neftalím jako laň vypuštěná, vydávaje výmluvnosti krásné.</span> <span class="verse"><a name="22">22</a>Ratolest rostoucí Jozef, ratolest rostoucí podlé studnice; ratolesti vycházely nad zed.</span> <span class="verse"><a name="23">23</a>Ačkoli hořkostí naplnili jej, a stříleli na něj, a v tajné nenávisti měli ho střelci:</span> <span class="verse"><a name="24">24</a>Však zůstalo v síle lučiště jeho, a zsilila se ramena rukou jeho z rukou mocného Jákobova; odkudž byl pastýř a kámen Izraelův;</span> <span class="verse"><a name="25">25</a>Od silného Boha, jemuž sloužil otec tvůj, kterýž spomáhá tobě, a od všemohoucího, kterýž požehná tobě požehnáními nebeskými s hůry, požehnáními propasti ležící hluboko, požehnáním prsů a života.</span> <span class="verse"><a name="26">26</a>Požehnání otce tvého silnější budou nad požehnání předků mých, až k končinám pahrbků věčných; budou nad hlavou Jozefovou, a na vrchu hlavy Nazarejského mezi bratřími jeho.</span> <span class="verse"><a name="27">27</a>Beniamin, vlk dravý, ráno bude jísti loupež, a večer rozdělí kořisti.</span> <span class="verse"><a name="28">28</a>Všech těchto pokolení Izraelských jest dvanácte; a to jest, což mluvil jim otec jejich; požehnal jim také, jednomu každému vedlé požehnání jeho požehnal.</span> <span class="verse"><a name="29">29</a>A poroučeje jim, řekl: Já připojen budu k lidu svému; pochovejte mne s otci mými v jeskyni té, kteráž jest na poli Efrona Hetejského,</span> <span class="verse"><a name="30">30</a>V jeskyni, kteráž jest na poli Machpelah, jenž jest naproti Mamre v zemi Kananejské, kterouž koupil Abraham spolu s polem tím od Efrona Hetejského k dědičnému pohřbu.</span> <span class="verse"><a name="31">31</a>Tam pochovali Abrahama a Sáru ženu jeho; tam pochovali Izáka a Rebeku ženu jeho; tam také pochovali Líu.</span> <span class="verse"><a name="32">32</a>Koupeno pak bylo pole a jeskyně, kteráž na něm, od synů Het.</span> <span class="verse"><a name="33">33</a>A když přestal Jákob přikazovati synům svým, složil nohy své na ložci a umřel; a připojen jest k lidu svému.</span> </p></div</div></div></body></html>