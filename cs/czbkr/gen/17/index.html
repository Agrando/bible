<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 17</strong></div><p><span class="verse"><a name="1">1</a>Když pak Abram byl v devadesáti devíti letech, ukázal se mu Hospodin, a řekl jemu: Já jsem Bůh silný všemohoucí; chodiž ustavičně přede mnou a budiž dokonalým.</span> <span class="verse"><a name="2">2</a>A učiním smlouvu svou mezi sebou a tebou a rozmnožím tě náramně velmi.</span> <span class="verse"><a name="3">3</a>Padl pak Abram na tvář svou; i mluvil Bůh s ním, řka:</span> <span class="verse"><a name="4">4</a>Jáť jsem, aj, smlouva má s tebou, a budeš otcem národů mnohých.</span> <span class="verse"><a name="5">5</a>Aniž více slouti bude jméno tvé Abram, ale bude jméno tvé Abraham; nebo otcem mnohých národů učinil jsem tě.</span> <span class="verse"><a name="6">6</a>A učiním, abys se rozplodil náramně velmi, a rozšířím tě v národy; i králové z tebe vyjdou.</span> <span class="verse"><a name="7">7</a>Utvrdím také smlouvu svou mezi sebou a tebou, i mezi semenem tvým po tobě, po rodech jejich, za smlouvu věčnou, totiž abych byl Bohem tvým i semene tvého po tobě.</span> <span class="verse"><a name="8">8</a>Nadto dám tobě i semeni tvému po tobě zemi, v nížto obýváš pohostinu, všecku zemi Kananejskou k vládařství věčnému; a budu jejich Bohem.</span> <span class="verse"><a name="9">9</a>Řekl ještě Bůh Abrahamovi: Ty pak ostříhati budeš smlouvy mé, ty i símě tvé po tobě, po rodech svých.</span> <span class="verse"><a name="10">10</a>Tatoť jest smlouva má mezi mnou a mezi vámi, i mezi semenem tvým po tobě, kteréž ostříhati budete: Aby obřezán byl mezi vámi každý pohlaví mužského.</span> <span class="verse"><a name="11">11</a>Obřežete pak tělo hanby své; a to bude znamením smlouvy mezi mnou a mezi vámi.</span> <span class="verse"><a name="12">12</a>Každý tedy pohlaví mužského osmého dne obřezán bude mezi vámi po rodech vašich, doma narozený i koupený za stříbro, z kterých by koli cizozemců byl, jenž není z semene tvého.</span> <span class="verse"><a name="13">13</a>Konečně ať jest obřezán narozený v domě tvém, i koupený za peníze tvé; a budeť smlouva má na těle vašem za smlouvu věčnou.</span> <span class="verse"><a name="14">14</a>Neobřezaný pak pacholík, kterýž by neobřezal těla neobřízky své, vyhlazena zajisté bude duše ta z lidu svého; nebo smlouvu mou zrušil.</span> <span class="verse"><a name="15">15</a>Řekl také Bůh Abrahamovi: Sarai manželce své nebudeš říkati Sarai, ale Sára bude jméno její.</span> <span class="verse"><a name="16">16</a>Nebo požehnám jí a dámť z ní syna; požehnámť jí, a bude v národy; králové národů z ní vyjdou.</span> <span class="verse"><a name="17">17</a>Tedy padl Abraham na tvář svou, a zasmáv se, řekl v srdci svém: Zdali stoletému narodí se syn? A zdali Sára v devadesáti letech porodí?</span> <span class="verse"><a name="18">18</a>I řekl Abraham Bohu: Ó byť jen Izmael živ byl před tebou!</span> <span class="verse"><a name="19">19</a>Jemužto řekl Bůh: Nýbrž Sára manželka tvá porodí tobě syna, a nazůveš jméno jeho Izák; i utvrdím smlouvu svou s ním za smlouvu věčnou, i s semenem jeho po něm.</span> <span class="verse"><a name="20">20</a>Také o Izmaele uslyšel jsem tě; a aj, požehnám jemu, a učiním to, aby se rozplodil, a rozmnožím ho náramně velmi; dvanáctero knížat zplodí, a rozšířím jej v národ veliký.</span> <span class="verse"><a name="21">21</a>Ale smlouvu svou utvrdím s Izákem, kteréhožť porodí Sára po roce, při tomto času.</span> <span class="verse"><a name="22">22</a>A když dokonal Bůh řeč svou s ním, vstoupil od Abrahama.</span> <span class="verse"><a name="23">23</a>Vzal tedy Abraham Izmaele syna svého, i všecky zrozené v domě svém, i všecky koupené za stříbro své, každého, kdož byl pohlaví mužského, z domácích svých, a obřezal tělo neobřízky jejich hned v ten den, jakž s ním Bůh mluvil.</span> <span class="verse"><a name="24">24</a>A byl Abraham v devadesáti devíti letech, když obřezáno bylo tělo neobřízky jeho.</span> <span class="verse"><a name="25">25</a>Izmael pak syn jeho byl v třinácti letech, když obřezáno bylo tělo neobřízky jeho.</span> <span class="verse"><a name="26">26</a>Jednoho a téhož dne obřezáni jsou, Abraham a Izmael syn jeho.</span> <span class="verse"><a name="27">27</a>I všickni domácí jeho, doma zrození i za stříbro od cizozemce koupení, obřezáni jsou s ním.</span> </p></div</div></div></body></html>