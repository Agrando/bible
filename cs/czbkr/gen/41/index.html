<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/gen/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/gen">Genesis</a> &gt <strong>Chapter 41</strong></div><p><span class="verse"><a name="1">1</a>Stalo se pak po dvou letech, měl Farao sen. Zdálo mu se, že stál nad potokem.</span> <span class="verse"><a name="2">2</a>A aj, z toho potoku vycházelo sedm krav, pěkných na pohledění a tlustých, kteréžto pásly se na mokřinách.</span> <span class="verse"><a name="3">3</a>A aj, sedm krav jiných vycházelo za nimi z potoku, šeredných na pohledění a hubených, kteréžto stály podlé oněch krav při břehu potoka.</span> <span class="verse"><a name="4">4</a>A ty krávy na pohledění šeredné a hubené sežraly oněch sedm krav na pohledění pěkných a tlustých. I procítil Farao.</span> <span class="verse"><a name="5">5</a>A když usnul zase, zdálo se jemu podruhé. A aj, sedm klasů vyrostlo z stébla jednoho, plných a pěkných.</span> <span class="verse"><a name="6">6</a>A aj, sedm klasů tenkých a východním větrem usvadlých vzcházelo za nimi.</span> <span class="verse"><a name="7">7</a>A ti klasové tencí pohltili sedm oněch klasů zdařilých a plných. I procítiv Farao, a aj, byl sen.</span> <span class="verse"><a name="8">8</a>Když pak bylo ráno, zkormoucena byla mysl jeho; a poslav, svolal všecky hadače Egyptské, a všecky mudrce jejich. I vypravoval jim Farao sny své; a nebylo žádného, kdo by je vyložil Faraonovi.</span> <span class="verse"><a name="9">9</a>Tedy mluvil nejvyšší šeňk Faraonovi takto: Na provinění své rozpomínám se dnes.</span> <span class="verse"><a name="10">10</a>Farao rozhněvav se na služebníky své, dal mne byl do vězení v domě nejvyššího nad drabanty, mne a správce nad pekaři.</span> <span class="verse"><a name="11">11</a>Měli jsme pak sen jedné noci, on i já, jeden každý podlé vyložení snu svého.</span> <span class="verse"><a name="12">12</a>A byl tam s námi mládenec Hebrejský, služebník nejvyššího nad drabanty, jemuž když jsme vypravovali, vykládal nám sny naše; jednomu každému podlé snu jeho vykládal.</span> <span class="verse"><a name="13">13</a>A stalo se, že jakž vykládal nám, tak bylo: Já jsem navrácen k úřadu svému, a on oběšen.</span> <span class="verse"><a name="14">14</a>Tedy poslav Farao, povolal Jozefa, a rychle vypustili ho z žaláře. Kterýžto oholiv se, a změniv roucho své, přišel k Faraonovi.</span> <span class="verse"><a name="15">15</a>I řekl Farao Jozefovi: Měl jsem sen, a není, kdo by jej vyložil; o tobě pak slyšel jsem to, že když uslyšíš sen, umíš jej vyložiti.</span> <span class="verse"><a name="16">16</a>Odpověděl Jozef Faraonovi, řka: Není to má věc; Bůh oznámí šťastné věci Faraonovi.</span> <span class="verse"><a name="17">17</a>Tedy řekl Farao Jozefovi: Zdálo mi se ve snách, že jsem stál na břehu potoka.</span> <span class="verse"><a name="18">18</a>A aj, z potoka toho vystupovalo sedm krav tlustých a pěkných, kteréžto pásly se na mokřinách.</span> <span class="verse"><a name="19">19</a>A aj, sedm jiných krav vystupovalo za nimi churavých a šeredných velmi a hubených; neviděl jsem tak šeredných ve vší zemi Egyptské.</span> <span class="verse"><a name="20">20</a>A sežraly krávy ty hubené a šeredné sedm krav prvnějších tlustých.</span> <span class="verse"><a name="21">21</a>A ač dostaly se do břicha jejich, však nebylo znáti, by se dostaly v střeva jejich; nebo na pohledění byly mrzké, jako i před tím. I procítil jsem.</span> <span class="verse"><a name="22">22</a>Viděl jsem také ve snách, ano sedm klasů vyrostlo z stébla jednoho plných a pěkných.</span> <span class="verse"><a name="23">23</a>A aj, sedm klasů drobných, tenkých a východním větrem usvadlých vycházelo za nimi.</span> <span class="verse"><a name="24">24</a>I pohltili klasové ti drobní sedm klasů pěkných. Což když jsem vypravoval hadačům, nebyl, kdo by mi vyložil.</span> <span class="verse"><a name="25">25</a>Odpověděl Jozef Faraonovi: Sen Faraonův jednostejný jest. Což Bůh činiti bude, to ukázal Faraonovi.</span> <span class="verse"><a name="26">26</a>Sedm krav pěkných jest sedm let, a sedm klasů pěkných tolikéž jest sedm let; sen jest jednostejný.</span> <span class="verse"><a name="27">27</a>Sedm pak hubených krav a šeredných, vystupujících za nimi, sedm let jest; a sedm klasů drobných a větrem východním usvadlých bude sedm let hladu.</span> <span class="verse"><a name="28">28</a>Toť jest, což jsem mluvil Faraonovi: Což Bůh činiti bude, ukazuje Faraonovi.</span> <span class="verse"><a name="29">29</a>Aj, sedm let nastane, v nichž hojnost veliká bude ve vší zemi Egyptské.</span> <span class="verse"><a name="30">30</a>A po nich nastane sedm let hladu,v nichž v zapomenutí přijde všecka ta hojnost v zemi Egyptské; a zhubí hlad zemi.</span> <span class="verse"><a name="31">31</a>Aniž poznána bude hojnost ta v zemi, pro hlad, kterýž přijde potom; nebo velmi veliký bude.</span> <span class="verse"><a name="32">32</a>Že pak opětován jest sen Faraonovi podvakrát, znamená, že jistá věc jest od Boha, a že tím spíše Bůh vykoná to.</span> <span class="verse"><a name="33">33</a>Protož nyní ať vyhledá Farao muže opatrného a moudrého, kteréhož by ustanovil nad zemí Egyptskou.</span> <span class="verse"><a name="34">34</a>To ať učiní Farao, a postaví úředníky nad zemí, a béře pátý díl z úrod země Egyptské, po sedm let hojných.</span> <span class="verse"><a name="35">35</a>Ať shromáždí všeliké potravy těch úrodných let nastávajících, a sklidí obilí k ruce Faraonovi; a potravy v městech ať se chovají pilně.</span> <span class="verse"><a name="36">36</a>A budou pokrmové ti za poklad zemi této k sedmi letům hladu, kteráž budou v zemi Egyptské, aby nebyla zkažena země tato hladem.</span> <span class="verse"><a name="37">37</a>I líbila se řeč ta Faraonovi i všechněm služebníkům jeho.</span> <span class="verse"><a name="38">38</a>Tedy řekl Farao služebníkům svým: Najdeme-liž podobného tomuto muži, v němž by byl Duch Boží?</span> <span class="verse"><a name="39">39</a>Jozefovi pak řekl: Poněvadž Bůh dal znáti tobě všecko toto, neníť žádného tak rozumného a moudrého, jako ty jsi.</span> <span class="verse"><a name="40">40</a>Ty budeš nad domem mým, a líbati bude tvář tvou všecken lid můj; stolicí toliko královskou vyšší nad tebe budu.</span> <span class="verse"><a name="41">41</a>Řekl také Farao Jozefovi: Aj, ustanovil jsem tě nade vší zemi Egyptskou.</span> <span class="verse"><a name="42">42</a>A sňav Farao prsten svůj s ruky své, dal jej na ruku Jozefovu, a oblékl ho v roucho kmentové, a vložil zlatý řetěz na hrdlo jeho.</span> <span class="verse"><a name="43">43</a>A dal ho voziti na svém druhém voze, a volali před ním: Klanějte se! I ustanovil ho nade vší zemi Egyptskou.</span> <span class="verse"><a name="44">44</a>A řekl Farao Jozefovi: Já jsem Farao, a bez dopuštění tvého nepozdvihne žádný ruky své ani nohy své ve vší zemi Egyptské.</span> <span class="verse"><a name="45">45</a>A dal Farao jméno Jozefovi Safenat Paneach, a dal mu Asenat dceru Putifera, knížete On, za manželku. I vyšel Jozef na zemi Egyptskou.</span> <span class="verse"><a name="46">46</a>(Jozef pak byl ve třidcíti letech, když stál před Faraonem králem Egyptským.) A vyšed od tváři Faraonovy, projel všecku zemi Egyptskou.</span> <span class="verse"><a name="47">47</a>A vydala země po sedm let úrodných obilí hojnost.</span> <span class="verse"><a name="48">48</a>I nahromáždil všelijakých potrav v těch sedmi letech hojných v zemi Egyptské, a složil potravu tu v městech; úrody polní jednoho každého města, kteréž byly okolo něho, složil v něm.</span> <span class="verse"><a name="49">49</a>A tak nahromáždil Jozef obilí velmi mnoho, jako jest písku mořského, tak že přestali počítati; nebo mu nebylo počtu.</span> <span class="verse"><a name="50">50</a>Jozefovi pak narodili se dva synové, prvé než přišel rok hladu, kteréž mu porodila Asenat, dcera Putifera, knížete On.</span> <span class="verse"><a name="51">51</a>A nazval Jozef jméno prvorozeného Manasses, řka: Nebo způsobil to Bůh, abych zapomenul na všecky práce své, a na všecken dům otce svého.</span> <span class="verse"><a name="52">52</a>Jméno pak druhého nazval Efraim, řka: Nebo dal mi Bůh zrůst v zemi trápení mého.</span> <span class="verse"><a name="53">53</a>Tedy pominulo sedm let hojných v zemi Egyptské;</span> <span class="verse"><a name="54">54</a>A počalo sedm let hladu přicházeti, jakž byl předpověděl Jozef. I byl hlad po všech krajinách, ale po vší zemi Egyptské byl chléb.</span> <span class="verse"><a name="55">55</a>Potom také nedostatek trpěla všecka země Egyptská, a volal lid k Faraonovi o chléb. I řekl Farao všechněm Egyptským: Jděte k Jozefovi, což vám rozkáže, učiníte.</span> <span class="verse"><a name="56">56</a>A byl hlad na tváři vší země. Tedy otevřel Jozef všecky obilnice, v nichž obilí bylo, a prodával Egyptským; nebo rozmohl se hlad v zemi Egyptské.</span> <span class="verse"><a name="57">57</a>A všickni obyvatelé země přicházeli do Egypta k Jozefovi, aby kupovali; nebo rozmohl se byl hlad po vší zemi.</span> </p></div</div></div></body></html>