<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 18</strong></div><p><span class="verse"><a name="1">1</a>To když pověděl Ježíš, vyšel s učedlníky svými přes potok Cedron, kdež byla zahrada; do kteréžto všel on i učedlníci jeho.</span> <span class="verse"><a name="2">2</a>Věděl pak i Jidáš, zrádce jeho, to místo; nebo často chodíval tam Ježíš s učedlníky svými.</span> <span class="verse"><a name="3">3</a>Protož Jidáš pojav s sebou zástup, a od předních kněží a farizeů služebníky, přišel tam s lucernami a s pochodněmi a s zbrojí.</span> <span class="verse"><a name="4">4</a>Ježíš pak věda všecko, což přijíti mělo na něj, vyšed proti nim, řekl jim: Koho hledáte?</span> <span class="verse"><a name="5">5</a>Odpověděli jemu: Ježíše Nazaretského. Řekl jim Ježíš: Jáť jsem. Stál pak s nimi i Jidáš, zrádce jeho.</span> <span class="verse"><a name="6">6</a>A jakž řekl jim: Já jsem, postoupili nazpět, a padli na zem.</span> <span class="verse"><a name="7">7</a>I otázal se jich opět: Koho hledáte? A oni řekli: Ježíše Nazaretského.</span> <span class="verse"><a name="8">8</a>Odpověděl Ježíš: Pověděl jsem vám, že já jsem. Poněvadž tedy mne hledáte, nechtež těchto, ať odejdou.</span> <span class="verse"><a name="9">9</a>Aby se naplnila řeč, kterouž byl pověděl: Že které jsi mi dal, neztratil jsem z nich žádného.</span> <span class="verse"><a name="10">10</a>Tedy Šimon Petr, maje meč, vytrhl jej a udeřil služebníka nejvyššího kněze a uťal mu ucho jeho pravé. A bylo jméno služebníka toho Malchus.</span> <span class="verse"><a name="11">11</a>I řekl Ježíš Petrovi: Schovej meč svůj do pošvy. Což nemám píti kalicha, kterýž mi dal Otec?</span> <span class="verse"><a name="12">12</a>Tedy zástup a hejtman a služebníci Židovští jali Ježíše, a svázali jej.</span> <span class="verse"><a name="13">13</a>A vedli ho k Annášovi nejprve; nebo byl test Kaifášův, kterýž byl nejvyšším knězem toho léta.</span> <span class="verse"><a name="14">14</a>Kaifáš pak byl ten, kterýž byl radu dal Židům, že by užitečné bylo, aby člověk jeden umřel za lid.</span> <span class="verse"><a name="15">15</a>Šel pak za Ježíšem Šimon Petr a jiný učedlník. A ten učedlník byl znám nejvyššímu knězi, i všel s Ježíšem do síně nejvyššího kněze.</span> <span class="verse"><a name="16">16</a>Ale Petr stál u dveří vně. I vyšel ten druhý učedlník, kterýž byl znám nejvyššímu knězi, a promluvil s vrátnou, i uvedl tam Petra.</span> <span class="verse"><a name="17">17</a>Tedy řekla Petrovi děvečka vrátná: Nejsi-liž i ty z učedlníků člověka toho? Řekl on: Nejsem.</span> <span class="verse"><a name="18">18</a>Stáli pak tu služebníci a pacholci, kteříž oheň udělali, nebo zima bylo, i zhřívali se. A byl s nimi také i Petr, stoje tu a zhřívaje se.</span> <span class="verse"><a name="19">19</a>Tedy nejvyšší kněz tázal se Ježíše o učedlnících jeho a o učení jeho.</span> <span class="verse"><a name="20">20</a>Odpověděl jemu Ježíš: Já zjevně mluvil jsem světu, já vždycky učíval jsem v škole a v chrámě, kdežto se odevšad Židé scházejí, a tajně jsem nic nemluvil,</span> <span class="verse"><a name="21">21</a>Co se mne ptáš? Ptej se těch, kteříž mne slýchali, co jsem jim mluvil. Aj, tiť vědí, co jsem já mluvil.</span> <span class="verse"><a name="22">22</a>A když on to pověděl, jeden z služebníků, stoje tu, dal poliček Ježíšovi, řka: Tak-liž odpovídáš nejvyššímu knězi?</span> <span class="verse"><a name="23">23</a>Odpověděl mu Ježíš: Mluvil-li jsem zle, svědectví vydej o zlém; pakli dobře, proč mne tepeš?</span> <span class="verse"><a name="24">24</a>I poslal jej Annáš svázaného k Kaifášovi nejvyššímu knězi.</span> <span class="verse"><a name="25">25</a>Stál pak Šimon Petr, a zhříval se. Tedy řekli jemu: Nejsi-liž i ty z učedlníků jeho? Zapřel on a řekl: Nejsem.</span> <span class="verse"><a name="26">26</a>Dí jemu jeden z služebníků nejvyššího kněze, příbuzný toho, kterémuž Petr uťal ucho: Zdaž jsem já tebe neviděl s ním v zahradě?</span> <span class="verse"><a name="27">27</a>Tedy Petr opět zapřel. A hned kohout zazpíval.</span> <span class="verse"><a name="28">28</a>I vedli Ježíše od Kaifáše do radného domu, a bylo ráno. Oni pak nevešli do radného domu, aby se neposkvrnili, ale aby jedli beránka.</span> <span class="verse"><a name="29">29</a>Tedy vyšel k nim Pilát ven a řekl: Jakou žalobu vedete proti člověku tomuto?</span> <span class="verse"><a name="30">30</a>Odpověděli a řekli jemu: Byť tento nebyl zločinec, nedali bychom ho tobě.</span> <span class="verse"><a name="31">31</a>I řekl jim Pilát: Vezměte vy jej, a podle Zákona vašeho suďte ho. I řekli mu Židé: Námť nesluší zabíti žádného.</span> <span class="verse"><a name="32">32</a>Aby se řeč Ježíšova naplnila, kterouž řekl, znamenaje, kterou by smrtí měl umříti.</span> <span class="verse"><a name="33">33</a>Tedy Pilát všel opět do radného domu, i povolal Ježíše a řekl jemu: Ty-li jsi Král Židovský?</span> <span class="verse"><a name="34">34</a>Odpověděl Ježíš: Sám-li od sebe to pravíš, čili jiní tobě pověděli o mně?</span> <span class="verse"><a name="35">35</a>Odpověděl Pilát: Zdaliž jsem já Žid? Národ tvůj a přední kněží dali mi tebe. Co jsi učinil?</span> <span class="verse"><a name="36">36</a>Odpověděl Ježíš: Království mé není z tohoto světa. Byť z tohoto světa bylo království mé, služebníci moji bránili by mne, abych nebyl vydán Židům. Ale nyní mé království není odsud.</span> <span class="verse"><a name="37">37</a>I řekl jemu Pilát: Tedy král jsi ty? Dí Ježíš: Ty pravíš, že já král jsem. Jáť jsem se k tomu narodil, a proto jsem na svět přišel, abych svědectví vydal pravdě. Každý, kdož jest z pravdy, slyší hlas můj.</span> <span class="verse"><a name="38">38</a>Dí jemu Pilát: Co jest pravda? A když to řekl, opět vyšel k Židům, a dí jim: Já na něm žádné viny nenalézám.</span> <span class="verse"><a name="39">39</a>Ale jest obyčej váš, abych vám propustil jednoho vězně na velikunoc. Chcete-liž tedy, ať vám propustím Krále Židovského?</span> <span class="verse"><a name="40">40</a>I zkřikli opět všickni, řkouce: Ne toho, ale Barabbáše. Byl pak Barabbáš lotr.</span> </p></div</div></div></body></html>