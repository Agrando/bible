<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 3</strong></div><p><span class="verse"><a name="1">1</a>Byl pak člověk z farizeů, jménem Nikodém, kníže Židovské.</span> <span class="verse"><a name="2">2</a>Ten přišel k Ježíšovi v noci, a řekl jemu: Mistře, víme, že jsi od Boha přišel Mistr; nebo žádný nemůže těch divů činiti, kteréž ty činíš, leč by Bůh byl s ním.</span> <span class="verse"><a name="3">3</a>Odpověděl Ježíš a řekl jemu: Amen, amen pravím tobě: Nenarodí-li se kdo znovu, nemůž viděti království Božího.</span> <span class="verse"><a name="4">4</a>Řekl jemu Nikodém: Kterak můž člověk naroditi se, starý jsa? Zdali může opět v život matky své vjíti a naroditi se?</span> <span class="verse"><a name="5">5</a>Odpověděl Ježíš: Amen, amen pravím tobě: Nenarodí-li se kdo z vody a z Ducha svatého, nemůž vjíti do království Božího.</span> <span class="verse"><a name="6">6</a>Což se narodilo z těla, tělo jest, a což se narodilo z Ducha, duch jest.</span> <span class="verse"><a name="7">7</a>Nediviž se, že jsem řekl tobě: Musíte se znovu zroditi.</span> <span class="verse"><a name="8">8</a>Vítr kde chce věje, a hlas jeho slyšíš, ale nevíš, odkud přichází, a kam jde. Takť jest každý, kdož se z Ducha narodil.</span> <span class="verse"><a name="9">9</a>Odpověděl Nikodém a řekl jemu: Kterak mohou tyto věci býti?</span> <span class="verse"><a name="10">10</a>Odpověděl Ježíš a řekl jemu: Ty jsi mistr v Izraeli, a toho neznáš?</span> <span class="verse"><a name="11">11</a>Amen, amen pravím tobě: Že což víme, mluvíme, a což jsme viděli, svědčíme, ale svědectví našeho nepřijímáte.</span> <span class="verse"><a name="12">12</a>Poněvadž zemské věci mluvil jsem vám, a nevěříte, kterak, budu-li vám praviti nebeské, uvěříte?</span> <span class="verse"><a name="13">13</a>Nebo žádný nevstoupil v nebe, než ten, jenž sstoupil s nebe, Syn člověka, kterýž jest v nebi.</span> <span class="verse"><a name="14">14</a>A jakož jest Mojžíš povýšil hada na poušti, takť musí povýšen býti Syn člověka,</span> <span class="verse"><a name="15">15</a>Aby každý, kdož věří v něho, nezahynul, ale měl život věčný.</span> <span class="verse"><a name="16">16</a>Nebo tak Bůh miloval svět, že Syna svého jednorozeného dal, aby každý, kdož věří v něho, nezahynul, ale měl život věčný.</span> <span class="verse"><a name="17">17</a>Neboť jest neposlal Bůh Syna svého na svět, aby odsoudil svět, ale aby spasen byl svět skrze něho.</span> <span class="verse"><a name="18">18</a>Kdož věří v něho, nebude odsouzen, ale kdož nevěří, jižť jest odsouzen; nebo neuvěřil ve jméno jednorozeného Syna Božího.</span> <span class="verse"><a name="19">19</a>Toto pak jest ten soud, že Světlo přišlo na svět, ale milovali lidé více tmu nežli Světlo; nebo skutkové jejich byli zlí.</span> <span class="verse"><a name="20">20</a>Každý zajisté, kdož zle činí, nenávidí světla, a nejde k světlu, aby nebyli trestáni skutkové jeho.</span> <span class="verse"><a name="21">21</a>Ale kdož činí pravdu, jde k světlu, aby zjeveni byli skutkové jeho, že v Bohu učiněni jsou.</span> <span class="verse"><a name="22">22</a>Potom přišel Ježíš i učedlníci jeho do země Judské, a tu přebýval s nimi, a křtil.</span> <span class="verse"><a name="23">23</a>A Jan také křtil v Enon, blízko Sálim, nebo byly tam vody mnohé. I přicházeli mnozí, a křtili se.</span> <span class="verse"><a name="24">24</a>Nebo ještě Jan nebyl vsazen do žaláře.</span> <span class="verse"><a name="25">25</a>Tedy vznikla otázka mezi Židy a některými z učedlníků Janových o očišťování.</span> <span class="verse"><a name="26">26</a>I přišli k Janovi a řekli jemu: Mistře, ten, kterýž byl s tebou za Jordánem, jemužs ty svědectví vydal, aj, on křtí, a všickni jdou k němu.</span> <span class="verse"><a name="27">27</a>Odpověděl Jan a řekl: Nemůžť člověk vzíti ničehož, leč by jemu dáno bylo s nebe.</span> <span class="verse"><a name="28">28</a>Vy sami svědkové jste mi, že jsem pověděl: Nejsem já Kristus, ale že jsem poslán před ním.</span> <span class="verse"><a name="29">29</a>Kdož má nevěstu, ženichť jest, přítel pak ženicha, jenž stojí a slyší ho, radostí raduje se pro hlas ženicha. Protož ta radost má naplněna jest.</span> <span class="verse"><a name="30">30</a>Onť musí růsti, já pak menšiti se.</span> <span class="verse"><a name="31">31</a>Kdož jest shůry přišel, nade všeckyť jest; kdožť jest z země, zemskýť jest, a zemské věci mluví. Ale ten, jenž s nebe přišel, nade všecky jest.</span> <span class="verse"><a name="32">32</a>A což viděl a slyšel, toť svědčí, ale svědectví jeho žádný nepřijímá.</span> <span class="verse"><a name="33">33</a>Kdož pak přijímá svědectví jeho, zpečetil jest to, že Bůh pravdomluvný jest.</span> <span class="verse"><a name="34">34</a>Nebo ten, kteréhož Bůh poslal, slovo Boží mluví; nebo jemu ne v míru dává Bůh ducha.</span> <span class="verse"><a name="35">35</a>Otec miluje Syna a všecko dal v ruku jeho.</span> <span class="verse"><a name="36">36</a>Kdož věří v Syna, má život věčný; ale kdožť jest nevěřící Synu, neuzříť života, ale hněv Boží zůstává na něm.</span> </p></div</div></div></body></html>