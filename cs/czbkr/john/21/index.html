<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 21</strong></div><p><span class="verse"><a name="1">1</a>Potom opět zjevil se Ježíš učedlníkům u moře Tiberiadského. A zjevil se takto:</span> <span class="verse"><a name="2">2</a>Byli spolu Šimon Petr a Tomáš, jenž sloul Didymus, a Natanael, jenž byl z Kány Galilejské, a synové Zebedeovi, a jiní z učedlníků jeho dva.</span> <span class="verse"><a name="3">3</a>Dí jim Šimon Petr: Půjdu ryb loviti. Řekli jemu: Půjdeme i my s tebou. I šli, a vstoupili na lodí hned; a té noci nic nepopadli.</span> <span class="verse"><a name="4">4</a>A když bylo již ráno, stál Ježíš na břehu. Nevěděli však učedlníci, by Ježíš byl.</span> <span class="verse"><a name="5">5</a>Tedy dí jim Ježíš: Dítky, máte-li jakou krmičku? Odpověděli jemu: Nemáme.</span> <span class="verse"><a name="6">6</a>On pak řekl jim: Zavrztež sít na pravou stranu lodí, a naleznete. I zavrhli sít a hned nemohli jí táhnouti pro množství ryb.</span> <span class="verse"><a name="7">7</a>I řekl učedlník ten, kteréhož miloval Ježíš, Petrovi: Pán jest. A Šimon Petr, jakž uslyšel, že Pán jest, opásal se po košili, (nebo byl nah,) a pustil se do moře.</span> <span class="verse"><a name="8">8</a>Jiní také učedlníci na lodí plavili se, (nebo nedaleko byli od břehu, asi okolo dvou set loket,) táhnouce sít plnou ryb.</span> <span class="verse"><a name="9">9</a>A jakž vystoupili na břeh, uzřeli řeřavé uhlí a rybu svrchu položenou a chléb.</span> <span class="verse"><a name="10">10</a>Řekl jim Ježíš: Přineste z ryb, kterýchž jste nalapali nyní.</span> <span class="verse"><a name="11">11</a>Vstoupil pak Šimon Petr a vytáhl sít na zem, plnou ryb velikých, jichž bylo sto padesáte a tři. A ačkoli jich tak mnoho bylo, však neztrhala se sít.</span> <span class="verse"><a name="12">12</a>Řekl jim Ježíš: Pojďte, obědujte. Žádný pak z učedlníků neodvážil se ho otázati: Ty kdo jsi? vědouce, že Pán jest.</span> <span class="verse"><a name="13">13</a>I přišel Ježíš, a vzal chléb, a dával jim, i rybu též.</span> <span class="verse"><a name="14">14</a>To již po třetí ukázal se Ježíš učedlníkům svým, vstav z mrtvých.</span> <span class="verse"><a name="15">15</a>A když poobědvali, řekl Ježíš Šimonovi Petrovi: Šimone, synu Jonášův, miluješ-li mne více nežli tito? Řekl jemu: Ovšem, Pane, ty víš, že tě miluji. Dí jemu: Pasiž beránky mé.</span> <span class="verse"><a name="16">16</a>Řekl jemu opět po druhé: Šimone Jonášův, miluješ-li mne? Řekl jemu: Ovšem, Pane, ty víš, že tě miluji. Dí jemu: Pasiž ovce mé.</span> <span class="verse"><a name="17">17</a>Řekl jemu po třetí: Šimone Jonášův, miluješ-li mne? I zarmoutil se Petr proto, že jemu řekl po třetí: Miluješ-li mne? A odpověděl jemu: Pane, ty znáš všecko, ty víš, že tě miluji. Řekl jemu Ježíš: Pasiž ovce mé.</span> <span class="verse"><a name="18">18</a>Amen, amen pravím tobě: Když jsi byl mladší, opasovals se a chodíval jsi, kams chtěl; ale když se zstaráš, ztáhneš ruce své, a jiný tě opáše, a povede, kamž ty nechceš.</span> <span class="verse"><a name="19">19</a>To pak pověděl, znamenaje, kterou by smrtí měl oslaviti Boha. A to pověděv, řekl jemu: Pojď za mnou.</span> <span class="verse"><a name="20">20</a>I obrátiv se Petr, uzřel toho učedlníka, kteréhož miloval Ježíš, an jde za ním, kterýž i odpočíval za večeří na prsech jeho, a byl řekl: Pane, kdo jest ten, kterýž tě zradí?</span> <span class="verse"><a name="21">21</a>Toho viděv Petr, dí k Ježíšovi: Pane, co pak tento?</span> <span class="verse"><a name="22">22</a>Řekl jemu Ježíš: Chci-li ho nechati, dokudž nepřijdu, co tobě po tom? Ty pojď za mnou.</span> <span class="verse"><a name="23">23</a>I vyšla řeč ta mezi bratří, že by učedlník ten neměl umříti. A neřekl byl jemu Ježíš, že by neměl umříti, ale řekl: Chci-li ho nechati, dokudž nepřijdu, co tobě po tom?</span> <span class="verse"><a name="24">24</a>Toť jest učedlník ten, kterýž svědectví vydává o těchto věcech, a napsal toto, a víme, že pravé jest svědectví jeho.</span> <span class="verse"><a name="25">25</a>Jestiť pak i jiných mnoho věcí, kteréž činil Ježíš, kteréž kdyby měly všecky, každá obzvláštně, psány býti, mám za to, že by ten svět nemohl přijíti těch knih, kteréž by napsány byly. Amen.</span> </p></div</div></div></body></html>