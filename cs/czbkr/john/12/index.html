<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 12</strong></div><p><span class="verse"><a name="1">1</a>Tedy Ježíš šestý den před velikonocí přišel do Betany, kdežto byl Lazar, ten kterýž byl umřel, jehož vzkřísil z mrtvých.</span> <span class="verse"><a name="2">2</a>I připravili jemu tu večeři, a Marta posluhovala, Lazar pak byl jeden z stolících s nimi.</span> <span class="verse"><a name="3">3</a>Maria pak vzavši libru masti drahé z nardu výborného, pomazala noh Ježíšových, a vytřela vlasy svými nohy jeho. I naplněn jest dům vůní té masti.</span> <span class="verse"><a name="4">4</a>Tedy řekl jeden z učedlníků jeho, Jidáš, syn Šimona Iškariotského, kterýž jej měl zraditi:</span> <span class="verse"><a name="5">5</a>Proč tato mast není prodána za tři sta peněz, a není dáno chudým?</span> <span class="verse"><a name="6">6</a>To pak řekl, ne že by měl péči o chudé, ale že zloděj byl, a měšec měl, a to, což do něho kladeno bylo, nosil.</span> <span class="verse"><a name="7">7</a>Tedy řekl Ježíš: Nech jí, ke dni pohřebu mého zachovala to.</span> <span class="verse"><a name="8">8</a>Chudé zajisté vždycky máte s sebou, ale mne ne vždycky míti budete.</span> <span class="verse"><a name="9">9</a>Zvěděl pak zástup veliký z Židů o něm, že by tu byl. I přišli tam, ne pro Ježíše toliko, ale také, aby Lazara viděli, kteréhož byl vzkřísil z mrtvých.</span> <span class="verse"><a name="10">10</a>Radili se pak přední kněží, aby i Lazara zamordovali.</span> <span class="verse"><a name="11">11</a>Nebo mnozí z Židů odcházeli pro něho, a uvěřili v Ježíše.</span> <span class="verse"><a name="12">12</a>Potom nazejtří mnohý zástup, kterýž byl přišel k svátku velikonočnímu, když uslyšeli, že Ježíš jde do Jeruzaléma,</span> <span class="verse"><a name="13">13</a>Nabrali ratolestí palmových, a vyšli proti němu, a volali: Spas nás! Požehnaný, jenž se béře ve jménu Páně, Král Izraelský.</span> <span class="verse"><a name="14">14</a>I dostav Ježíš oslátka, vsedl na ně, jakož psáno jest:</span> <span class="verse"><a name="15">15</a>Neboj se, dcero Sionská, aj, Král tvůj béře se, na oslátku sedě.</span> <span class="verse"><a name="16">16</a>Tomu pak nesrozuměli učedlníci jeho zprvu, ale když oslaven byl Ježíš, tedy se rozpomenuli, že jest to psáno bylo o něm a že jemu to učinili.</span> <span class="verse"><a name="17">17</a>Vydával pak o něm svědectví zástup, kterýž byl s ním, že Lazara povolal z hrobu a vzkřísil jej z mrtvých.</span> <span class="verse"><a name="18">18</a>Protož i v cestu vyšel jemu zástup, když slyšeli, že by ten div učinil.</span> <span class="verse"><a name="19">19</a>Tedy farizeové pravili mezi sebou: Vidíte, že nic neprospíváte? Aj, všecken svět postoupil po něm.</span> <span class="verse"><a name="20">20</a>Byli pak někteří Řekové z těch, kteříž přicházívali, aby se modlili v svátek.</span> <span class="verse"><a name="21">21</a>Ti také přistoupili k Filipovi, kterýž byl od Betsaidy Galilejské, a prosili ho, řkouce: Pane, chtěli bychom Ježíše viděti.</span> <span class="verse"><a name="22">22</a>Přišel Filip a pověděl Ondřejovi, Ondřej pak a Filip pověděli Ježíšovi.</span> <span class="verse"><a name="23">23</a>A Ježíš odpověděl jim, řka: Přišlať jest hodina, aby oslaven byl Syn člověka.</span> <span class="verse"><a name="24">24</a>Amen, amen pravím vám: Zrno pšeničné padna v zemi, neumře-li, onoť samo zůstane, a pakliť umře, mnohý užitek přinese.</span> <span class="verse"><a name="25">25</a>Kdož miluje duši svou, ztratíť ji; a kdož nenávidí duše své na tomto světě, k životu věčnému ostříhá jí.</span> <span class="verse"><a name="26">26</a>Slouží-li mi kdo, následujž mne; a kdež jsem já, tuť i můj služebník bude. A bude-li mi kdo sloužiti, poctíť ho Otec můj.</span> <span class="verse"><a name="27">27</a>Nyní duše má zkormoucena jest, a což dím? Otče, vysvoboď mne z této hodiny. Ale proto jsem přišel k hodině této.</span> <span class="verse"><a name="28">28</a>Otče, oslaviž jméno své. Tedy přišel hlas s nebe řkoucí: I oslavil jsem, i ještě oslavím.</span> <span class="verse"><a name="29">29</a>Ten pak zástup, kterýž tu stál a to slyšel, pravil: Zahřmělo. Jiní pravili: Anděl k němu mluvil.</span> <span class="verse"><a name="30">30</a>Odpověděl Ježíš a řekl: Ne pro mneť hlas tento se stal, ale pro vás.</span> <span class="verse"><a name="31">31</a>Nyníť jest soud světa tohoto, nyní kníže světa tohoto vyvrženo bude ven.</span> <span class="verse"><a name="32">32</a>A já budu-liť povýšen od země, všecky potáhnu k sobě.</span> <span class="verse"><a name="33">33</a>(To pak pověděl, znamenaje, kterou by smrtí měl umříti.)</span> <span class="verse"><a name="34">34</a>Odpověděl jemu zástup: My jsme slyšeli z Zákona, že Kristus zůstává na věky, a kterakž ty pravíš, že musí býti povýšen Syn člověka? Kdo jest to Syn člověka?</span> <span class="verse"><a name="35">35</a>Tedy řekl jim Ježíš: Ještě na malý čas Světlo s vámi jest. Choďte, dokud Světlo máte, ať vás tma nezachvátí; nebo kdo chodí ve tmách, neví, kam jde.</span> <span class="verse"><a name="36">36</a>Dokud Světlo máte, věřte v Světlo, abyste synové Světla byli. Toto pověděl Ježíš, a odšed, skryl se před nimi.</span> <span class="verse"><a name="37">37</a>A ačkoli tak mnohá znamení činil před nimi, však jsou neuvěřili v něho,</span> <span class="verse"><a name="38">38</a>Aby se naplnila řeč Izaiáše proroka, kterouž pověděl: Pane, kdo uvěřil kázaní našemu a rámě Páně komu jest zjeveno?</span> <span class="verse"><a name="39">39</a>Ale protoť jsou nemohli věřiti, neb opět Izaiáš řekl:</span> <span class="verse"><a name="40">40</a>Oslepil oči jejich a zatvrdil srdce jejich, aby očima neviděli a srdcem nerozuměli a neobrátili se, abych jich neuzdravil.</span> <span class="verse"><a name="41">41</a>To pověděl Izaiáš, když viděl slávu jeho a mluvil o něm.</span> <span class="verse"><a name="42">42</a>A ačkoli mnozí z knížat uvěřili v něho, však pro farizee nevyznávali ho, aby ze školy nebyli vyobcováni.</span> <span class="verse"><a name="43">43</a>Nebo milovali slávu lidskou více než slávu Boží.</span> <span class="verse"><a name="44">44</a>Ježíš pak zvolal a řekl: Kdo věří ve mne, ne ve mneť věří, ale v toho, jenž mne poslal.</span> <span class="verse"><a name="45">45</a>A kdož vidí mne, vidí toho, kterýž mne poslal.</span> <span class="verse"><a name="46">46</a>Já Světlo na svět jsem přišel, aby žádný, kdož věří ve mne, ve tmě nezůstal.</span> <span class="verse"><a name="47">47</a>A slyšel-liť by kdo slova má, a nevěřil by, jáť ho nesoudím; nebo nepřišel jsem, abych soudil svět, ale abych spasen učinil svět.</span> <span class="verse"><a name="48">48</a>Kdož mnou pohrdá a nepřijímá slov mých, máť, kdo by jej soudil. Slova, kteráž jsem mluvil, tať jej souditi budou v nejposlednější den.</span> <span class="verse"><a name="49">49</a>Nebo já sám od sebe jsem nemluvil, ale ten, jenž mne poslal, Otec, on mi přikázaní dal, co bych měl praviti a mluviti.</span> <span class="verse"><a name="50">50</a>A vím, že přikázání jeho jest život věčný. A protož, což já mluvím, jakž mi pověděl Otec, takť mluvím.</span> </p></div</div></div></body></html>