<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 10</strong></div><p><span class="verse"><a name="1">1</a>Amen, amen pravím vám: Kdož nevchází dveřmi do ovčince ovcí, ale vchází jinudy, ten zloděj jest a lotr.</span> <span class="verse"><a name="2">2</a>Ale kdož vchází dveřmi, pastýř jest ovcí.</span> <span class="verse"><a name="3">3</a>Tomuť vrátný otvírá, a ovce hlas jeho slyší, a on svých vlastních ovec ze jména povolává, a vyvodí je.</span> <span class="verse"><a name="4">4</a>A jakž ovce své vlastní ven vypustí, před nimi jde, a ovce jdou za ním; nebo znají hlas jeho.</span> <span class="verse"><a name="5">5</a>Ale cizího nikoli následovati nebudou, ale utekou od něho; nebo neznají hlasů cizích.</span> <span class="verse"><a name="6">6</a>To přísloví pověděl jim Ježíš, ale oni nevěděli, co by to bylo, což jim mluvil.</span> <span class="verse"><a name="7">7</a>Tedy opět řekl jim Ježíš: Amen, amen pravím vám: Že já jsem dveře ovcí.</span> <span class="verse"><a name="8">8</a>Všickni, kolikož jich koli přede mnou přišlo, zloději jsou a lotři, ale neslyšely jich ovce.</span> <span class="verse"><a name="9">9</a>Já jsem dveře. Skrze mne všel-li by kdo, spasen bude, a vejde i vyjde, a pastvu nalezne.</span> <span class="verse"><a name="10">10</a>Zloděj nepřichází, jediné aby kradl a mordoval a hubil; já jsem přišel, aby život měly, a hojně aby měly.</span> <span class="verse"><a name="11">11</a>Já jsem ten pastýř dobrý. Dobrý pastýř duši svou pokládá za ovce.</span> <span class="verse"><a name="12">12</a>Ale nájemník a ten, kterýž není pastýř, jehož nejsou ovce vlastní, vida vlka, an jde, i opouští ovce i utíká, a vlk lapá a rozhání ovce.</span> <span class="verse"><a name="13">13</a>Nájemník pak utíká; nebo nájemník jest, a nemá péče o ovce.</span> <span class="verse"><a name="14">14</a>Já jsem ten dobrý pastýř, a známť ovce své, a znajíť mne mé.</span> <span class="verse"><a name="15">15</a>Jakož mne zná Otec, tak i já znám Otce, a duši svou pokládám za ovce.</span> <span class="verse"><a name="16">16</a>A mámť i jiné ovce, kteréž nejsou z tohoto ovčince. I tyť musím přivésti, a hlas můj slyšeti budou. A budeť jeden ovčinec a jeden pastýř.</span> <span class="verse"><a name="17">17</a>Protož mne Otec miluje, že já pokládám duši svou, abych ji zase vzal.</span> <span class="verse"><a name="18">18</a>Nižádnýť jí nebéře ode mne, ale já pokládám ji sám od sebe. Mám moc položiti ji, a mám moc zase vzíti ji. To přikázání vzal jsem od Otce svého.</span> <span class="verse"><a name="19">19</a>Tedy stala se opět různice mezi Židy pro ty řeči.</span> <span class="verse"><a name="20">20</a>A pravili mnozí z nich: Ďábelství má a blázní. Co ho posloucháte?</span> <span class="verse"><a name="21">21</a>Jiní pravili: Tato slova nejsou ďábelství majícího. Zdaliž ďábelství může slepých oči otvírati?</span> <span class="verse"><a name="22">22</a>I bylo posvícení v Jeruzalémě, a zima byla.</span> <span class="verse"><a name="23">23</a>I procházel se Ježíš v chrámě po síňci Šalomounově.</span> <span class="verse"><a name="24">24</a>Tedy obstoupili jej Židé, a řekli jemu: Dokudž duši naši držíš? Jestliže jsi ty Kristus, pověz nám zjevně.</span> <span class="verse"><a name="25">25</a>Odpověděl jim Ježíš: Pověděl jsem vám, a nevěříte. Skutkové, kteréž já činím ve jménu Otce svého, tiť svědectví vydávají o mně.</span> <span class="verse"><a name="26">26</a>Ale vy nevěříte, nebo nejste z ovcí mých, jakož jsem vám pověděl.</span> <span class="verse"><a name="27">27</a>Nebo ovce mé hlas můj slyší, a já je znám, a následujíť mne.</span> <span class="verse"><a name="28">28</a>A jáť život věčný dávám jim, a nezahynouť na věky, aniž jich kdo vytrhne z ruky mé.</span> <span class="verse"><a name="29">29</a>Otec můj, kterýž mi je dal, většíť jest nade všecky, a žádnýť jich nemůže vytrhnouti z ruky Otce mého.</span> <span class="verse"><a name="30">30</a>Já a Otec jedno jsme.</span> <span class="verse"><a name="31">31</a>Tedy zchápali opět kamení Židé, aby jej kamenovali.</span> <span class="verse"><a name="32">32</a>Odpověděl jim Ježíš: Mnohé dobré skutky ukázal jsem vám od Otce svého. Pro který z těch skutků kamenujete mne?</span> <span class="verse"><a name="33">33</a>Odpověděli jemu Židé, řkouce: Pro dobrý skutek tebe nekamenujeme, ale pro rouhání, totiž že ty, člověk jsa, děláš se Bohem.</span> <span class="verse"><a name="34">34</a>Odpověděl jim Ježíš: Však psáno jest v Zákoně vašem: Já jsem řekl: Bohové jste.</span> <span class="verse"><a name="35">35</a>Poněvadž ty nazval bohy, k nimžto řeč Boží stala se, a nemůžeť zrušeno býti Písmo,</span> <span class="verse"><a name="36">36</a>Kterakž tedy o mně, kteréhož posvětil Otec a poslal na svět, vy pravíte, že se rouhám, že jsem řekl: Syn Boží jsem?</span> <span class="verse"><a name="37">37</a>Nečiním-liť skutků Otce svého, nevěřte mi.</span> <span class="verse"><a name="38">38</a>Pakliť činím, tedy byste pak mně nevěřili, aspoň skutkům věřte, abyste poznali a věřili, že Otec ve mně jest, a já v něm.</span> <span class="verse"><a name="39">39</a>Tedy opět hledali ho jíti, ale on vyšel z rukou jejich.</span> <span class="verse"><a name="40">40</a>I odšel opět za Jordán na to místo, kdež nejprv Jan křtil, a pozůstal tam.</span> <span class="verse"><a name="41">41</a>I přišli k němu mnozí, a pravili: Jan zajisté žádného divu neučinil, ale všecko, cožkoli mluvil Jan o tomto, pravé bylo.</span> <span class="verse"><a name="42">42</a>A mnozí tam uvěřili v něho.</span> </p></div</div></div></body></html>