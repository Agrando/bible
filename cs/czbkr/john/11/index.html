<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 11</strong></div><p><span class="verse"><a name="1">1</a>Byl pak nemocen člověk nějaký jménem Lazar z Betany, totiž z městečka Marie a Marty, sestry její.</span> <span class="verse"><a name="2">2</a>(A to byla ta Maria, kteráž pomazala Pána mastí a vytřela nohy jeho vlasy svými, jejížto bratr Lazar byl nemocen.)</span> <span class="verse"><a name="3">3</a>Tedy poslaly k němu sestry jeho, řkouce: Pane, aj, ten, kteréhož miluješ, nemocen jest.</span> <span class="verse"><a name="4">4</a>A uslyšav to Ježíš, řekl: Nemoc ta neníť k smrti, ale pro slávu Boží, aby oslaven byl Syn Boží skrze ni.</span> <span class="verse"><a name="5">5</a>Miloval pak Ježíš Martu i sestru její i Lazara.</span> <span class="verse"><a name="6">6</a>A jakž uslyšel, že by nemocen byl, i pozůstal za dva dni na tom místě, kdež byl.</span> <span class="verse"><a name="7">7</a>Potom pak dí učedlníkům: Pojďme zase do Judstva.</span> <span class="verse"><a name="8">8</a>Řekli jemu učedlníci: Mistře, nyní hledali tě Židé kamenovati, a ty zase tam chceš jíti?</span> <span class="verse"><a name="9">9</a>Odpověděl Ježíš: Však dvanácte hodin za den jest. Chodí-li kdo ve dne, neurazí se; nebo světlo tohoto světa vidí.</span> <span class="verse"><a name="10">10</a>Pakliť by kdo chodil v noci, urazíť se; nebo světla není v něm.</span> <span class="verse"><a name="11">11</a>To pověděl, a potom dí jim: Lazar, přítel náš, spí, ale jduť, abych jej ze sna probudil.</span> <span class="verse"><a name="12">12</a>I řekli učedlníci jeho: Pane, spí-liť, zdráv bude.</span> <span class="verse"><a name="13">13</a>Ale Ježíš řekl o smrti jeho, oni pak domnívali se, že by o spání sna mluvil.</span> <span class="verse"><a name="14">14</a>Tedy řekl jim Ježíš zjevně: Lazar umřel.</span> <span class="verse"><a name="15">15</a>A raduji se pro vás, že jsem tam nebyl, abyste věřili. Ale pojďme k němu.</span> <span class="verse"><a name="16">16</a>I řekl Tomáš, kterýž slove Didymus, spoluučedlníkům: Pojďme i my, abychom zemřeli s ním.</span> <span class="verse"><a name="17">17</a>Tedy přišel Ježíš, i nalezl ho již čtyři dni v hrobě pochovaného.</span> <span class="verse"><a name="18">18</a>Byla pak Betany blízko od Jeruzaléma, okolo honů patnácte.</span> <span class="verse"><a name="19">19</a>Mnozí pak z Židů byli přišli k Martě a Mariji, aby je těšili pro smrt bratra jejich.</span> <span class="verse"><a name="20">20</a>Tedy Marta, jakž uslyšela, že Ježíš jde, vyšla proti němu, ale Maria doma seděla.</span> <span class="verse"><a name="21">21</a>I řekla Marta k Ježíšovi: Pane, kdybys ty byl zde, bratr můj byl by neumřel.</span> <span class="verse"><a name="22">22</a>Ale i nyníť vím, že cožkoli požádal bys od Boha, dá tobě Bůh.</span> <span class="verse"><a name="23">23</a>Dí jí Ježíš: Vstaneť bratr tvůj.</span> <span class="verse"><a name="24">24</a>Řekla jemu Marta: Vím, že vstane při vzkříšení v den nejposlednější.</span> <span class="verse"><a name="25">25</a>Řekl jí Ježíš: Já jsem vzkříšení i život. Kdo věří ve mne, byť pak i umřel, živ bude.</span> <span class="verse"><a name="26">26</a>A každý, kdož jest živ, a věří ve mne, neumřeť na věky. Věříš-li tomu?</span> <span class="verse"><a name="27">27</a>Řekla jemu: Ovšem, Pane, já jsem uvěřila, že jsi ty Kristus, Syn Boží, kterýž měl přijíti na svět.</span> <span class="verse"><a name="28">28</a>A když to pověděla, odešla a zavolala tajně Marie, sestry své, řkuci: Mistr zde jest, a volá tebe.</span> <span class="verse"><a name="29">29</a>Ona jakž to uslyšela, vstala rychle, a šla k němu.</span> <span class="verse"><a name="30">30</a>(Ještě pak byl Ježíš nepřišel do městečka, ale byl na tom místě, kdež vyšla byla proti němu Marta.)</span> <span class="verse"><a name="31">31</a>Tedy Židé, kteříž s ní byli v domě a těšili ji, viděvše Mariji, že jest rychle vstala a vyšla, šli za ní, řkouce: Jde k hrobu, aby tam plakala.</span> <span class="verse"><a name="32">32</a>Ale Maria, když tam přišla, kdež byl Ježíš, uzřevši jej, padla k nohám jeho, a řekla jemu: Pane, bys ty byl zde, bratr můj byl by neumřel.</span> <span class="verse"><a name="33">33</a>Ježíš pak jakž uzřel, ana pláče, i Židy, kteříž byli s ní přišli, ani plačí, zastonal duchem, a zkormoutil se.</span> <span class="verse"><a name="34">34</a>A řekl: Kdež jste jej položili? Řkou jemu: Pane, pojď a pohleď.</span> <span class="verse"><a name="35">35</a>I zaplakal Ježíš.</span> <span class="verse"><a name="36">36</a>Tedy řekli Židé: Aj, kterak ho miloval!</span> <span class="verse"><a name="37">37</a>Někteří pak z nich řekli: Nemohl-liž jest tento, kterýž otevřel oči slepého, učiniti i toho, aby tento neumřel?</span> <span class="verse"><a name="38">38</a>Ježíš pak opět zastonav sám v sobě, přišel k hrobu. Byla pak jeskyně, a kámen byl svrchu položen na ni.</span> <span class="verse"><a name="39">39</a>I dí Ježíš: Zdvihněte kámen. Řekla jemu Marta, sestra toho mrtvého: Pane, jižť smrdí; nebo čtyři dni v hrobě jest.</span> <span class="verse"><a name="40">40</a>Dí jí Ježíš: Všakť jsem řekl, že budeš-li věřiti, uzříš slávu Boží.</span> <span class="verse"><a name="41">41</a>Tedy zdvihli kámen, kdež byl mrtvý pochován. Ježíš pak pozdvihl vzhůru očí a řekl: Otče, děkuji tobě, že jsi mne slyšel.</span> <span class="verse"><a name="42">42</a>Já zajisté vím, že ty mne vždycky slyšíš, ale pro zástup, kterýž okolo stojí, řekl jsem, aby věřili, že jsi ty mne poslal.</span> <span class="verse"><a name="43">43</a>A to pověděv, zavolal hlasem velikým: Lazaře, pojď ven!</span> <span class="verse"><a name="44">44</a>I vyšel, kterýž byl umřel, maje svázané ruce i nohy rouchami, a tvář jeho šatem byla obvinuta. Řekl jim Ježíš: Rozvěžtež jej, a nechte, ať odejde.</span> <span class="verse"><a name="45">45</a>Tedy mnozí z Židů, kteříž byli přišli k Mariji, viděvše, co jest učinil Ježíš, uvěřili v něho.</span> <span class="verse"><a name="46">46</a>Někteří pak z nich odešli k farizeům a pověděli jim, co jest učinil Ježíš.</span> <span class="verse"><a name="47">47</a>I sešli se přední kněží a farizeové v radu, a pravili: Co činíme? Tento člověk divy mnohé činí.</span> <span class="verse"><a name="48">48</a>Necháme-li ho tak, všickni uvěří v něho, i přijdou Římané, a odejmou místo naše i lid.</span> <span class="verse"><a name="49">49</a>Jeden pak z nich, jménem Kaifáš, nejvyšším knězem jsa toho léta, řekl jim: Vy nic nevíte,</span> <span class="verse"><a name="50">50</a>Aniž co o tom přemyšlujete, že jest užitečné nám, aby jeden člověk umřel za lid, a ne, aby všecken tento národ zahynul.</span> <span class="verse"><a name="51">51</a>Toho pak neřekl sám od sebe, ale nejvyšším knězem byv léta toho, prorokoval, že jest měl Ježíš umříti za tento národ,</span> <span class="verse"><a name="52">52</a>A netoliko za tento národ, ale také, aby syny Boží rozptýlené shromáždil v jedno.</span> <span class="verse"><a name="53">53</a>Protož od toho dne spolu se o to radili, aby jej zabili.</span> <span class="verse"><a name="54">54</a>Ježíš pak již nechodil zjevně mezi Židy, ale odšel odtud do krajiny, kteráž byla blízko pouště, do města, jenž slove Efraim, a tu bydlil s učedlníky svými.</span> <span class="verse"><a name="55">55</a>Byla pak blízko velikanoc Židovská. I šli mnozí do Jeruzaléma z krajiny té před velikonocí, aby se očistili.</span> <span class="verse"><a name="56">56</a>I hledali Ježíše, a rozmlouvali vespolek, v chrámě stojíce: Co se vám zdá, že nepřišel k svátku?</span> <span class="verse"><a name="57">57</a>Vydali pak byli přední kněží a farizeové mandát, jestliže by kdo zvěděl, kde by byl, aby pověděl, aby jej jali.</span> </p></div</div></div></body></html>