<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 14</strong></div><p><span class="verse"><a name="1">1</a>Nermutiž se srdce vaše. Věříte v Boha, i ve mne věřte.</span> <span class="verse"><a name="2">2</a>V domu Otce mého příbytkové mnozí jsou. Byť nebylo tak, pověděl bych vám.</span> <span class="verse"><a name="3">3</a>Jduť, abych vám připravil místo. A odejdu-liť, a připravím vám místo, zaseť přijdu, a poberu vás k sobě samému, abyste, kde jsem já, i vy byli.</span> <span class="verse"><a name="4">4</a>A kam já jdu, víte, i cestu víte.</span> <span class="verse"><a name="5">5</a>Dí jemu Tomáš: Pane, nevíme, kam jdeš. A kterak můžeme cestu věděti?</span> <span class="verse"><a name="6">6</a>Dí jemu Ježíš: Já jsem cesta, i pravda, i život. Žádný nepřichází k Otci než skrze mne.</span> <span class="verse"><a name="7">7</a>Byste znali mne, také i Otce mého znali byste; a již nyní jej znáte, a viděli jste ho.</span> <span class="verse"><a name="8">8</a>Řekl jemu Filip: Pane, ukaž nám Otce, a dostiť jest nám.</span> <span class="verse"><a name="9">9</a>Dí jemu Ježíš: Tak dlouhý čas s vámi jsem, a nepoznal jsi mne? Filipe, kdož vidí mne, vidí Otce, a kterak ty pravíš: Ukaž nám Otce?</span> <span class="verse"><a name="10">10</a>A což nevěříš, že já v Otci a Otec ve mně jest? Slova, kteráž já mluvím vám, sám od sebe nemluvím, ale Otec ve mně přebývaje, onť činí skutky.</span> <span class="verse"><a name="11">11</a>Věřtež mi, že jsem já v Otci a Otec ve mně; nebo aspoň pro samy skutky věřte mi.</span> <span class="verse"><a name="12">12</a>Amen, amen pravím vám: Kdož věří ve mne, skutky, kteréž já činím, i on činiti bude, a větší nad ty činiti bude. Nebo já jdu k Otci svému.</span> <span class="verse"><a name="13">13</a>A jestliže byste co prosili ve jménu mém, toť učiním, aby oslaven byl Otec v Synu.</span> <span class="verse"><a name="14">14</a>Budete-li zač prositi ve jménu mém, jáť učiním.</span> <span class="verse"><a name="15">15</a>Milujete-li mne, přikázání mých ostříhejte.</span> <span class="verse"><a name="16">16</a>A jáť prositi budu Otce, a jiného Utěšitele dá vám, aby s vámi zůstal na věky,</span> <span class="verse"><a name="17">17</a>Ducha pravdy, jehož svět nemůže přijíti. Nebo nevidí ho, aniž ho zná, ale vy znáte jej, nebť u vás přebývá a v vás bude.</span> <span class="verse"><a name="18">18</a>Neopustímť vás sirotků, přijduť k vám.</span> <span class="verse"><a name="19">19</a>Ještě maličko, a svět mne již neuzří, ale vy uzříte mne; nebo já živ jsem, a i vy živi budete.</span> <span class="verse"><a name="20">20</a>V ten den vy poznáte, že já jsem v Otci svém, a vy ve mně, a já v vás.</span> <span class="verse"><a name="21">21</a>Kdož by měl přikázaní má a ostříhal jich, onť jest ten, kterýž mne miluje. A kdož mne miluje, milován bude od Otce mého, a jáť jej budu milovati a zjevím jemu samého sebe.</span> <span class="verse"><a name="22">22</a>Řekl jemu Judas, ne onen Iškariotský: Pane, jakž jest to, že sebe nám zjeviti chceš, a ne světu?</span> <span class="verse"><a name="23">23</a>Odpověděl Ježíš a řekl jemu: Miluje-li mne kdo, slova mého ostříhati bude, a Otec můj bude jej milovati, a k němu přijdeme, a příbytek u něho učiníme.</span> <span class="verse"><a name="24">24</a>Kdož pak nemiluje mne, slov mých neostříhá; a slovo, kteréž slyšíte, neníť mé, ale toho, kterýž mne poslal, Otcovo.</span> <span class="verse"><a name="25">25</a>Toto mluvil jsem vám, u vás přebývaje.</span> <span class="verse"><a name="26">26</a>Utěšitel pak, ten Duch svatý, kteréhož pošle Otec ve jménu mém, onť vás naučí všemu a připomeneť vám všecko, což jsem koli mluvil vám.</span> <span class="verse"><a name="27">27</a>Pokoj zůstavuji vám, pokoj můj dávám vám; ne jako svět dává, já dávám vám. Nermutiž se srdce vaše, ani strachuj.</span> <span class="verse"><a name="28">28</a>Slyšeli jste, že já řekl jsem vám: Jdu, a zase přijdu k vám. Kdybyste mne milovali, radovali byste se jistě, že jsem řekl: Jdu k Otci; nebo Otec větší mne jest.</span> <span class="verse"><a name="29">29</a>A nyní pověděl jsem vám, prve nežli by se stalo, abyste, když se stane, uvěřili.</span> <span class="verse"><a name="30">30</a>Již nemnoho mluviti budu s vámi; neboť jde Kníže tohoto světa, ale nemáť nic na mně.</span> <span class="verse"><a name="31">31</a>Ale aby poznal svět, že miluji Otce, a jakož mi přikázání dal Otec, tak činím. Vstaňte, pojďme odtud.</span> </p></div</div></div></body></html>