<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 16</strong></div><p><span class="verse"><a name="1">1</a>Toto mluvil jsem vám, abyste se nezhoršili.</span> <span class="verse"><a name="2">2</a>Vypovědíť vás ze škol, ano přijdeť čas, že všeliký, kdož vás mordovati bude, domnívati se bude, že tím Bohu slouží.</span> <span class="verse"><a name="3">3</a>A toť učiní vám proto, že nepoznali Otce ani mne.</span> <span class="verse"><a name="4">4</a>Ale toto mluvil jsem vám, abyste, když přijde ten čas, rozpomenuli se na to, že jsem já to předpověděl vám. Tohoť jsem vám s počátku nemluvil, neb jsem byl s vámi.</span> <span class="verse"><a name="5">5</a>Nyní pak jdu k tomu, kterýž mne poslal, a žádný z vás neptá se mne: Kam jdeš?</span> <span class="verse"><a name="6">6</a>Ale že jsem vám tyto věci mluvil, zámutek naplnil srdce vaše.</span> <span class="verse"><a name="7">7</a>Já pak pravdu pravím vám, že jest vám užitečné, abych já odšel. Nebo neodejdu-liť, Utěšitel nepřijde k vám; a pakliť odejdu, pošli ho k vám.</span> <span class="verse"><a name="8">8</a>A onť přijda, obviňovati bude svět z hříchu, a z spravedlnosti, a z soudu.</span> <span class="verse"><a name="9">9</a>Z hříchu zajisté, že nevěří ve mne;</span> <span class="verse"><a name="10">10</a>A z spravedlnosti, že jdu k Otci, a již více neuzříte mne;</span> <span class="verse"><a name="11">11</a>Z soudu pak, že Kníže tohoto světa již jest odsouzeno.</span> <span class="verse"><a name="12">12</a>Ještěť bych měl mnoho mluviti vám, ale nemůžete snésti nyní.</span> <span class="verse"><a name="13">13</a>Ale když přijde ten Duch pravdy, uvedeť vás ve všelikou pravdu. Nebo nebude mluviti sám od sebe, ale cožkoli uslyší, toť mluviti bude; ano i budoucí věci zvěstovati bude vám.</span> <span class="verse"><a name="14">14</a>Onť mne oslaví; nebo z mého vezme, a zvěstuje vám.</span> <span class="verse"><a name="15">15</a>Všecko, cožkoli má Otec, mé jest. Protož jsem řekl, že z mého vezme, a zvěstuje vám.</span> <span class="verse"><a name="16">16</a>Maličko, a neuzříte mne, a opět maličko, a uzříte mne; nebo já jdu k Otci.</span> <span class="verse"><a name="17">17</a>I řekli někteří z učedlníků jeho mezi sebou: Co jest to, že praví nám: Maličko, a neuzříte mne, a opět maličko, a uzříte mne, a že já jdu k Otci?</span> <span class="verse"><a name="18">18</a>Protož pravili: Co jest to, že praví: Maličko? Nevíme, co praví.</span> <span class="verse"><a name="19">19</a>I poznal Ježíš, že se ho chtěli otázati. I řekl jim: O tom tížete mezi sebou, že jsem řekl: Maličko, a neuzříte mne, a opět maličko, a uzříte mne?</span> <span class="verse"><a name="20">20</a>Amen, amen pravím vám, že plakati a kvíliti budete vy, ale svět se bude radovati; vy pak se budete rmoutiti, ale zámutek váš obrátíť se v radost.</span> <span class="verse"><a name="21">21</a>Žena, když rodí, zámutek má, nebo přišla hodina její; ale když porodí dítě, již nepamatuje na soužení, pro radost, že se narodil člověk na svět.</span> <span class="verse"><a name="22">22</a>Protož i vy zámutek máte nyní, ale opět uzřím vás, a radovati se bude srdce vaše, a radosti vaší žádný neodejme od vás.</span> <span class="verse"><a name="23">23</a>A v ten den nebudete se mne tázati o ničemž. Amen, amen pravím vám: Že zač byste koli prosili Otce ve jménu mém, dáť vám.</span> <span class="verse"><a name="24">24</a>Až dosavad za nic jste neprosili ve jménu mém. Prostež, a vezmete, aby radost vaše doplněna byla.</span> <span class="verse"><a name="25">25</a>Toto v příslovích mluvil jsem vám; přijdeť hodina, když již ne v příslovích budu mluviti vám, ale zjevně o Otci svém zvěstovati budu vám.</span> <span class="verse"><a name="26">26</a>V ten den ve jménu mém prositi budete, a nepravímť vám, že já budu prositi Otce za vás.</span> <span class="verse"><a name="27">27</a>Nebo sám Otec miluje vás, proto že jste vy mne milovali, a uvěřili, že jsem já od Boha vyšel.</span> <span class="verse"><a name="28">28</a>Vyšelť jsem od Otce, a přišel jsem na svět; a opět opouštím svět, a jdu k Otci.</span> <span class="verse"><a name="29">29</a>Řkou jemu učedlníci jeho: Aj, nyní zjevně mluvíš, a přísloví žádného nepravíš.</span> <span class="verse"><a name="30">30</a>Nyní víme, že víš všecko, a nepotřebuješ, aby se kdo tebe tázal. Skrze to věříme, že jsi od Boha přišel.</span> <span class="verse"><a name="31">31</a>Odpověděl jim Ježíš: Nyní věříte.</span> <span class="verse"><a name="32">32</a>Aj, přijdeť hodina, anobrž již přišla, že se rozprchnete jeden každý k svému, a mne samého necháte. Ale nejsemť sám, nebo Otec se mnou jest.</span> <span class="verse"><a name="33">33</a>Tyto věci mluvil jsem vám, abyste ve mně pokoj měli. Na světě soužení míti budete, ale doufejtež, jáť jsem přemohl svět.</span> </p></div</div></div></body></html>