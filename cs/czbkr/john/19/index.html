<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 19</strong></div><p><span class="verse"><a name="1">1</a>Tedy vzal Pilát Ježíše, a zbičoval jej.</span> <span class="verse"><a name="2">2</a>A žoldnéři zpletše korunu z trní, vstavili na hlavu jeho, a pláštěm šarlatovým přioděli jej.</span> <span class="verse"><a name="3">3</a>A říkali: Zdráv buď, Králi Židovský. A dávali jemu poličky.</span> <span class="verse"><a name="4">4</a>I vyšel opět ven Pilát, a řekl jim: Aj, vyvedu jej vám ven, abyste poznali, žeť na něm žádné viny nenalézám.</span> <span class="verse"><a name="5">5</a>Tedy vyšel Ježíš ven, nesa trnovou korunu a plášť šarlatový. I řekl jim Pilát: Aj, člověk.</span> <span class="verse"><a name="6">6</a>A jakž jej uzřeli přední kněží a služebníci jejich, zkřikli řkouce: Ukřižuj, ukřižuj ho. Dí jim Pilát: Vezmětež vy jej a ukřižujte, nebo já na něm viny nenalézám.</span> <span class="verse"><a name="7">7</a>Odpověděli jemu Židé: My Zákon máme, a podle Zákona našeho máť umříti, nebo Synem Božím se činil.</span> <span class="verse"><a name="8">8</a>A když Pilát uslyšel tuto řeč, více se obával.</span> <span class="verse"><a name="9">9</a>I všel do radného domu zase, a řekl Ježíšovi: Odkud jsi ty? Ale Ježíš nedal jemu odpovědi.</span> <span class="verse"><a name="10">10</a>Tedy řekl jemu Pilát: Nemluvíš se mnou? Nevíš-liž, že mám moc ukřižovati tě a moc mám propustiti tebe?</span> <span class="verse"><a name="11">11</a>Odpověděl Ježíš: Neměl bys nade mnou moci nižádné, byť nebylo dáno s hůry; protož, kdoť jest mne tobě vydal, většíť hřích má.</span> <span class="verse"><a name="12">12</a>Od té chvíle hledal Pilát propustiti ho. Ale Židé volali řkouce: Propustíš-li tohoto, nejsi přítel císařův; nebo každý, kdož se králem činí, protiví se císaři.</span> <span class="verse"><a name="13">13</a>Tedy Pilát uslyšev tu řeč, vyvedl ven Ježíše, a sedl na soudné stolici na místě, kteréž slove Litostrotos, a Židovsky Gabbata.</span> <span class="verse"><a name="14">14</a>A byl den připravování před velikonocí, okolo šesté hodiny. I řekl Židům: Aj, král váš.</span> <span class="verse"><a name="15">15</a>Oni pak zkřikli: Vezmi, vezmi a ukřižuj jej. Řekl jim Pilát: Krále vašeho ukřižuji? Odpověděli přední kněží: Nemámeť krále, než císaře.</span> <span class="verse"><a name="16">16</a>Tedy vydal jim ho, aby byl ukřižován. I pojali Ježíše a vedli jej ven.</span> <span class="verse"><a name="17">17</a>A on nesa kříž svůj, šel až na místo, kteréž slove popravné, a Židovsky Golgota.</span> <span class="verse"><a name="18">18</a>Kdežto ukřižovali ho, a s ním jiné dva s obou stran, a v prostředku Ježíše.</span> <span class="verse"><a name="19">19</a>Napsal pak i nápis Pilát, a vstavil na kříž. A bylo napsáno: Ježíš Nazaretský, Král Židovský.</span> <span class="verse"><a name="20">20</a>Ten pak nápis mnozí z Židů čtli; nebo blízko města bylo to místo, kdež ukřižován byl Ježíš. A bylo psáno Židovsky, Řecky a Latině.</span> <span class="verse"><a name="21">21</a>Tedy přední kněží Židovští řekli Pilátovi: Nepiš: Král Židovský, ale že on řekl: Král Židovský jsem.</span> <span class="verse"><a name="22">22</a>Odpověděl Pilát: Co jsem psal, psal jsem.</span> <span class="verse"><a name="23">23</a>Žoldnéři pak, když Ježíše ukřižovali, vzali roucha jeho, a učinili čtyři díly, každému rytíři díl jeden, vzali také i sukni, kterážto sukně byla nesšívaná, ale odvrchu všecka naskrze setkaná.</span> <span class="verse"><a name="24">24</a>I řekli mezi sebou: Neroztrhujme jí, ale losujme o ni, čí bude. Aby se naplnilo písmo, řkoucí: Rozdělili sobě roucho mé, a o můj oděv metali los. A žoldnéři zajisté tak učinili.</span> <span class="verse"><a name="25">25</a>Stály pak blízko kříže Ježíšova matka jeho a sestra matky jeho, Maria, manželka Kleofášova, a Maria Magdaléna.</span> <span class="verse"><a name="26">26</a>Tedy Ježíš uzřev matku a učedlníka tu stojícího, kteréhož miloval, řekl k matce své: Ženo, aj, syn tvůj.</span> <span class="verse"><a name="27">27</a>Potom řekl učedlníkovi: Aj, matka tvá. A od té hodiny přijal ji učedlník ten k sobě.</span> <span class="verse"><a name="28">28</a>Potom věda Ježíš, že již všecko jiné dokonáno jest, aby se naplnilo písmo, řekl: Žízním.</span> <span class="verse"><a name="29">29</a>Byla pak tu postavena nádoba plná octa. Tedy oni naplnili houbu octem, a obloživše yzopem, podali k ústům jeho.</span> <span class="verse"><a name="30">30</a>A když okusil Ježíš octa, řekl: Dokonánoť jest. A nakloniv hlavy, ducha Otci poručil.</span> <span class="verse"><a name="31">31</a>Židé pak, aby nezůstala na kříži těla na sobotu, poněvadž byl den připravování, (byl zajisté veliký ten den sobotní,) prosili Piláta, aby zlámáni byli hnátové jejich a aby byli složeni.</span> <span class="verse"><a name="32">32</a>I přišli žoldnéři, a prvnímu zajisté zlámali hnáty, i druhému, kterýž ukřižován byl s ním.</span> <span class="verse"><a name="33">33</a>Ale k Ježíšovi přišedše, jakž uzřeli jej již mrtvého, nelámali hnátů jeho.</span> <span class="verse"><a name="34">34</a>Ale jeden z žoldnéřů bok jeho kopím otevřel, a hned vyšla krev a voda.</span> <span class="verse"><a name="35">35</a>A ten, jenž viděl, svědectví vydal, a pravé jest svědectví jeho; onť ví, že pravé věci praví, abyste i vy věřili.</span> <span class="verse"><a name="36">36</a>Stalo se pak to, aby se naplnilo Písmo: Kost jeho žádná nebude zlámána.</span> <span class="verse"><a name="37">37</a>A opět jiné Písmo dí: Uzříť, v koho jsou bodli.</span> <span class="verse"><a name="38">38</a>Potom pak prosil Piláta Jozef z Arimatie, (kterýž byl učedlník Ježíšův, ale tajný, pro strach Židovský,) aby sňal tělo Ježíšovo. I dopustil Pilát. A on přišed, i sňal tělo Ježíšovo.</span> <span class="verse"><a name="39">39</a>Přišel pak i Nikodém, (kterýž byl prve přišel k Ježíšovi v noci,) nesa smíšení mirry a aloes okolo sta liber.</span> <span class="verse"><a name="40">40</a>Tedy vzali tělo Ježíšovo, a obvinuli je prostěradly s vonnými věcmi, jakž obyčej jest Židům se pochovávati.</span> <span class="verse"><a name="41">41</a>A byla na tom místě, kdež ukřižován byl, zahrada, a v zahradě hrob nový, v němžto ještě žádný nebyl pochován.</span> <span class="verse"><a name="42">42</a>Protož tu pro den připravování Židovský, že blízko byl hrob, položili Ježíše.</span> </p></div</div></div></body></html>