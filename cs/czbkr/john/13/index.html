<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 13</strong></div><p><span class="verse"><a name="1">1</a>Před svátkem pak velikonočním, věda Ježíš, že přišla hodina jeho, aby šel z tohoto světa k Otci, milovav své, kteříž byli na světě, až do konce je miloval.</span> <span class="verse"><a name="2">2</a>A když večeřeli, (a ďábel již byl vnukl v srdce Jidáše Šimona Iškariotského, aby jej zradil,)</span> <span class="verse"><a name="3">3</a>Věda Ježíš, že jemu Otec všecko v ruce dal a že od Boha vyšel a k Bohu jde,</span> <span class="verse"><a name="4">4</a>Vstal od večeře, a složil roucho své, a vzav rouchu, přepásal se.</span> <span class="verse"><a name="5">5</a>Potom nalil vody do medenice, i počal umývati nohy učedlníků a vytírati rouchou, kterouž byl přepásán.</span> <span class="verse"><a name="6">6</a>Tedy přišel k Šimonovi Petrovi. A on řekl jemu: Pane, ty mi chceš nohy mýti?</span> <span class="verse"><a name="7">7</a>Odpověděl Ježíš a řekl jemu: Co já činím, ty nevíš nyní, ale potom zvíš.</span> <span class="verse"><a name="8">8</a>Dí jemu Petr: Nebudeš ty mýti noh mých na věky. Odpověděl jemu Ježíš: Neumyji-liť tebe, nebudeš míti dílu se mnou.</span> <span class="verse"><a name="9">9</a>Dí jemu Šimon Petr: Pane, netoliko nohy mé, ale i ruce i hlavu.</span> <span class="verse"><a name="10">10</a>Řekl jemu Ježíš: Kdož jest umyt, nepotřebuje, než aby nohy umyl; nebo čist jest všecken. I vy čistí jste, ale ne všickni.</span> <span class="verse"><a name="11">11</a>Nebo věděl o zrádci svém; protož řekl: Ne všickni čistí jste.</span> <span class="verse"><a name="12">12</a>Když pak umyl nohy jejich a vzal na sebe roucho své, posadiv se za stůl zase, řekl jim: Víte-liž, co jsem učinil vám?</span> <span class="verse"><a name="13">13</a>Vy nazýváte mne Mistrem a Pánem, a dobře pravíte, jsemť zajisté.</span> <span class="verse"><a name="14">14</a>Poněvadž tedy já umyl jsem nohy vaše, Pán a Mistr, i vy máte jeden druhému nohy umývati.</span> <span class="verse"><a name="15">15</a>Příklad zajisté dal jsem vám, abyste, jakož jsem já učinil vám, i vy též činili.</span> <span class="verse"><a name="16">16</a>Amen, amen pravím vám: Není služebník větší pána svého, ani posel větší nežli ten, kdož jej poslal.</span> <span class="verse"><a name="17">17</a>Znáte-li tyto věci, blahoslavení jste, budete-li je činiti.</span> <span class="verse"><a name="18">18</a>Ne o všechť vás pravím. Já vím, které jsem vyvolil, ale musí to býti, aby se naplnilo písmo: Ten, jenž jí chléb se mnou, pozdvihl proti mně paty své.</span> <span class="verse"><a name="19">19</a>Nyní pravím vám, prve než by se to stalo, abyste, když se stane, uvěřili, že já jsem.</span> <span class="verse"><a name="20">20</a>Amen, amen pravím vám: Kdo přijímá toho, kohož bych já poslal, mneť přijímá; a kdož mne přijímá, přijímá toho, kterýž mne poslal.</span> <span class="verse"><a name="21">21</a>A to pověděv Ježíš, zkormoutil se v duchu, a osvědčil, řka: Amen, amen pravím vám, že jeden z vás mne zradí.</span> <span class="verse"><a name="22">22</a>Tedy učedlníci vzhlédali na sebe vespolek, pochybujíce, o kom by to pravil.</span> <span class="verse"><a name="23">23</a>Byl pak jeden z učedlníků Ježíšových, kterýž zpolehl na klíně jeho, jehož miloval Ježíš.</span> <span class="verse"><a name="24">24</a>Protož tomu návěští dal Šimon Petr, aby se zeptal, kdo by to byl, o němž praví?</span> <span class="verse"><a name="25">25</a>A on odpočívaje na prsech Ježíšových, řekl jemu: Pane, kdo jest?</span> <span class="verse"><a name="26">26</a>Odpověděl Ježíš: Ten jest, komuž já omočené skyvy chleba podám. A omočiv skyvu chleba, podal Jidášovi, synu Šimona Iškariotského.</span> <span class="verse"><a name="27">27</a>A hned po vzetí toho chleba vstoupil do něho satan. I řekl jemu Ježíš: Co činíš, čiň spěšně.</span> <span class="verse"><a name="28">28</a>Tomu pak žádný z přísedících nerozuměl, k čemu by jemu to řekl.</span> <span class="verse"><a name="29">29</a>Nebo někteří se domnívali, poněvadž Jidáš měšec měl, že by jemu řekl Ježíš: Nakup těch věcí, kterýchž jest nám potřebí k svátku, anebo aby něco chudým dal.</span> <span class="verse"><a name="30">30</a>A on vzav skyvu chleba, hned vyšel. A byla již noc.</span> <span class="verse"><a name="31">31</a>Když pak on vyšel, dí Ježíš: Nyníť oslaven jest Syn člověka, a Bůh oslaven jest v něm.</span> <span class="verse"><a name="32">32</a>A poněvadž Bůh oslaven jest v něm, i Bůh oslaví jej sám v sobě, a to hned oslaví jej.</span> <span class="verse"><a name="33">33</a>Synáčkové, ještě maličko s vámi jsem. Hledati mne budete, a jakož jsem řekl Židům: Kam já jdu, vy nemůžete přijíti, tak i vám pravím nyní.</span> <span class="verse"><a name="34">34</a>Přikázání nové dávám vám, abyste se milovali vespolek; jakož já miloval jsem vás, tak abyste i vy milovali jeden druhého.</span> <span class="verse"><a name="35">35</a>Po tomť poznají všickni, že jste moji učedlníci, budete-li míti lásku jedni k druhým.</span> <span class="verse"><a name="36">36</a>Dí jemu Šimon Petr: Pane, kam jdeš? Odpověděl mu Ježíš: Kam já jdu, nemůžeš ty nyní jíti za mnou, ale půjdeš potom.</span> <span class="verse"><a name="37">37</a>Dí jemu Petr: Pane, proč bych nemohl nyní jíti za tebou? A já duši svou za tebe položím.</span> <span class="verse"><a name="38">38</a>Odpověděl jemu Ježíš: Duši svou za mne položíš? Amen pravím tobě: Nezazpíváť kohout, až mne třikrát zapříš.</span> </p></div</div></div></body></html>