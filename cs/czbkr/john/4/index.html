<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 4</strong></div><p><span class="verse"><a name="1">1</a>A jakž poznal Pán, že jsou slyšeli farizeové, že by Ježíš více učedlníků činil a křtil nežli Jan,</span> <span class="verse"><a name="2">2</a>(Ačkoli Ježíš sám nekřtil, ale učedlníci jeho,)</span> <span class="verse"><a name="3">3</a>Opustil Judstvo a odšel opět do Galilee.</span> <span class="verse"><a name="4">4</a>Musil pak jíti skrze Samaří.</span> <span class="verse"><a name="5">5</a>I přišel k městu Samařskému, kteréž slove Sichar, vedle popluží, kteréž byl dal Jákob Jozefovi, synu svému.</span> <span class="verse"><a name="6">6</a>Byla pak tu studnice Jákobova. Protož ustav na cestě Ježíš, posadil se tak na studnici. A bylo již okolo šesté hodiny.</span> <span class="verse"><a name="7">7</a>I přišla žena z Samaří vážiti vody. Kteréžto řekl Ježíš: Dej mi píti.</span> <span class="verse"><a name="8">8</a>(Nebo učedlníci jeho byli odešli do města, aby nakoupili pokrmů.)</span> <span class="verse"><a name="9">9</a>I řekla jemu žena ta Samaritánka: Kterakž ty, jsa Žid, žádáš ode mne nápoje od ženy Samaritánky? (Nebo neobcují Židé s Samaritány.)</span> <span class="verse"><a name="10">10</a>Odpověděl Ježíš a řekl jí: Kdybys znala ten dar Boží, a věděla, kdo jest, kterýž praví tobě: Dej mi píti, ty bys prosila jeho, a dalť by tobě vody živé.</span> <span class="verse"><a name="11">11</a>I dí jemu žena: Pane, aniž máš, čím bys navážil, a studnice jest hluboká. Odkudž tedy máš tu vodu živou?</span> <span class="verse"><a name="12">12</a>Zdaliž jsi ty větší nežli otec náš Jákob, kterýž nám dal tuto studnici, a sám z ní pil, i synové jeho, i dobytek jeho?</span> <span class="verse"><a name="13">13</a>Odpověděl Ježíš a řekl jí: Každý, kdož pije vodu tuto, žízniti bude opět.</span> <span class="verse"><a name="14">14</a>Ale kdož by se napil vody té, kterouž já dám jemu, nežíznil by na věky, ale voda ta, kterouž já dám jemu, bude v něm studnicí vody prýštící se k životu věčnému.</span> <span class="verse"><a name="15">15</a>Řekla jemu žena: Pane, dej mi té vody, ať bych nežíznila, ani chodila sem vážiti.</span> <span class="verse"><a name="16">16</a>Řekl jí Ježíš: Jdi, zavolej muže svého, a přijď sem.</span> <span class="verse"><a name="17">17</a>Odpověděla žena a řekla: Nemám muže. Dí jí Ježíš: Dobřes řekla: Nemám muže.</span> <span class="verse"><a name="18">18</a>Nebos pět mužů měla, a nyní kteréhož máš, není tvůj muž. To jsi pravdu pověděla.</span> <span class="verse"><a name="19">19</a>Řekla jemu žena: Pane, vidím, že jsi ty prorok.</span> <span class="verse"><a name="20">20</a>Otcové naši na této hoře modlívali se, a vy pravíte, že v Jeruzalémě jest místo, kdežto náleží se modliti.</span> <span class="verse"><a name="21">21</a>Dí jí Ježíš: Ženo, věř mi, žeť jde hodina, kdyžto ani na této hoře, ani v Jeruzalémě nebudete se modliti Otci.</span> <span class="verse"><a name="22">22</a>Vy se modlíte, a nevíte, čemu; my se pak modlíme, čemuž víme, nebo spasení z Židů jest.</span> <span class="verse"><a name="23">23</a>Ale jdeť hodina, a nyníť jest, kdyžto praví modlitebníci modliti se budou Otci v duchu a v pravdě. Neboť takových Otec hledá, aby se modlili jemu.</span> <span class="verse"><a name="24">24</a>Bůh duch jest, a ti, kteříž se jemu modlí, v duchu a v pravdě musejí se modliti.</span> <span class="verse"><a name="25">25</a>Dí jemu žena: Vím, že Mesiáš přijde, jenž slove Kristus. Ten, když přijde, oznámí nám všecko.</span> <span class="verse"><a name="26">26</a>Dí jí Ježíš: Jáť jsem, kterýž mluvím s tebou.</span> <span class="verse"><a name="27">27</a>A v tom přišli učedlníci jeho, i divili se, že by s ženou mluvil, avšak žádný jemu neřekl: Nač se jí ptáš, aneb proč mluvíš s ní?</span> <span class="verse"><a name="28">28</a>I nechala tu žena vědra svého, a šla do města, a řekla těm lidem:</span> <span class="verse"><a name="29">29</a>Pojďte, vizte člověka, kterýž pověděl mi všecko, což jsem koli činila. Není-li on ale Kristus?</span> <span class="verse"><a name="30">30</a>Tedy vyšli z města, a přišli k němu.</span> <span class="verse"><a name="31">31</a>Mezi tím pak prosili ho učedlníci, řkouce: Mistře, pojez.</span> <span class="verse"><a name="32">32</a>A on řekl jim: Jáť mám pokrm k jísti, kteréhož vy nevíte.</span> <span class="verse"><a name="33">33</a>Učedlníci pak mluvili vespolek: Zdali jemu kdo přinesl jísti?</span> <span class="verse"><a name="34">34</a>Dí jim Ježíš: Můjť pokrm jest, abych činil vůli toho, jenž mne poslal, a dokonal dílo jeho.</span> <span class="verse"><a name="35">35</a>Však vy pravíte, že ještě čtyři měsícové jsou, a žeň přijde. Aj, pravím vám: Pozdvihněte očí vašich, a patřte na krajiny, žeť se již bělejí ke žni.</span> <span class="verse"><a name="36">36</a>Kdož pak žne, odplatuť béře, a shromažďuje užitek k životu věčnému, aby i ten, kdož rozsívá, spolu se radoval, i kdo žne.</span> <span class="verse"><a name="37">37</a>Nebo i v tom pravé jest slovo, žeť jiný jest, jenž rozsívá, a jiný, kterýž žne.</span> <span class="verse"><a name="38">38</a>Jáť jsem vás poslal žíti, o čemž jste vy nepracovali. Jiníť jsou pracovali, a vy jste v jejich práce vešli.</span> <span class="verse"><a name="39">39</a>Z města pak toho mnozí z Samaritánů uvěřili v něho, pro řeč ženy, svědčící: Že mi pověděl všecko, což jsem činila.</span> <span class="verse"><a name="40">40</a>A když k němu přišli Samaritáni, prosili ho, aby s nimi zůstal. I pobyl tu za dva dni.</span> <span class="verse"><a name="41">41</a>A mnohem jich více uvěřilo pro řeč jeho.</span> <span class="verse"><a name="42">42</a>A ženě té řekli: Že již ne pro tvé vypravování věříme; nebo sami jsme slyšeli, a víme, že tento jest právě Spasitel světa, Kristus.</span> <span class="verse"><a name="43">43</a>Po dvou pak dnech vyšel odtud, a šel do Galilee.</span> <span class="verse"><a name="44">44</a>Nebo sám Ježíš byl svědectví vydal, že prorok v vlasti své v vážnosti není.</span> <span class="verse"><a name="45">45</a>A když přišel do Galilee, přijali jej Galilejští, všecko viděvše, co činil v Jeruzalémě v svátek; nebo i oni byli přišli ke dni svátečnímu.</span> <span class="verse"><a name="46">46</a>Tedy opět přišel Ježíš do Káně Galilejské, kdežto učinil byl z vody víno. I byl jeden královský služebník v Kafarnaum, jehožto syn nemocen byl.</span> <span class="verse"><a name="47">47</a>Ten uslyšev, že by Ježíš přišel z Judstva do Galilee, šel k němu, a prosil ho, aby sstoupil a uzdravil syna jeho; nebo počínal umírati.</span> <span class="verse"><a name="48">48</a>I řekl k němu Ježíš: Neuzříte-li divů a zázraků, neuvěříte.</span> <span class="verse"><a name="49">49</a>Dí jemu ten královský služebník: Pane, pojď prve, nežli umře syn můj.</span> <span class="verse"><a name="50">50</a>Dí jemu Ježíš: Jdi, syn tvůj živ jest. I uvěřil člověk řeči, kterouž mluvil k němu Ježíš, a šel.</span> <span class="verse"><a name="51">51</a>Když pak on již šel, potkali se s ním služebníci jeho a zvěstovali mu, řkouce: Syn tvůj živ jest.</span> <span class="verse"><a name="52">52</a>Tedy otázal se jich na hodinu, v kterou by se lépe měl. I řekli jemu: Včera v hodinu sedmou přestala mu zimnice.</span> <span class="verse"><a name="53">53</a>Tedy poznal otec, že právě v tu hodinu to se stalo, v kterouž řekl byl jemu Ježíš: Syn tvůj živ jest. I uvěřil on i dům jeho všecken.</span> <span class="verse"><a name="54">54</a>To opět druhý div učinil Ježíš, přišed z Judstva do Galilee.</span> </p></div</div></div></body></html>