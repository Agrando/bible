<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 8</strong></div><p><span class="verse"><a name="1">1</a>Ježíš pak odšel na horu Olivetskou.</span> <span class="verse"><a name="2">2</a>Potom na úsvitě zase přišel do chrámu, a všecken lid sšel se k němu. A on posadiv se, učil je.</span> <span class="verse"><a name="3">3</a>I přivedli k němu zákoníci a farizeové ženu v cizoložstvu popadenou; a postavivše ji v prostředku,</span> <span class="verse"><a name="4">4</a>Řekli jemu: Mistře, tato žena jest postižena při skutku, když cizoložila.</span> <span class="verse"><a name="5">5</a>A v Zákoně Mojžíš přikázal nám takové kamenovati. Ty pak co pravíš?</span> <span class="verse"><a name="6">6</a>A to řekli, pokoušejíce ho, aby jej mohli obžalovati. Ježíš pak skloniv se dolů, prstem psal na zemi.</span> <span class="verse"><a name="7">7</a>A když se nepřestávali otazovati jeho, zdvihl se a řekl jim: Kdo jest z vás bez hříchu, nejprv hoď na ni kamenem.</span> <span class="verse"><a name="8">8</a>A opět schýliv se, psal na zemi.</span> <span class="verse"><a name="9">9</a>A oni uslyševše to a v svědomích svých obviněni jsouce, jeden po druhém odcházeli, počavše od starších až do posledních. I zůstal tu Ježíš sám, a žena uprostřed stojeci.</span> <span class="verse"><a name="10">10</a>A pozdvih se Ježíš a žádného neviděv, než ženu, řekl jí: Ženo, kde jsou ti, kteříž na tebe žalovali? Žádný-li tě neodsoudil?</span> <span class="verse"><a name="11">11</a>Kterážto řekla: Žádný, Pane. I řekl jí Ježíš: Aniž já tebe odsuzuji. Jdiž a nehřeš více.</span> <span class="verse"><a name="12">12</a>Tedy Ježíš opět jim mluvil, řka: Já jsem Světlo světa. Kdož mne následuje, nebudeť choditi v temnostech, ale budeť míti Světlo života.</span> <span class="verse"><a name="13">13</a>I řekli jemu farizeové: Ty sám o sobě svědectví vydáváš, svědectví tvé není pravé.</span> <span class="verse"><a name="14">14</a>Odpověděl Ježíš a řekl jim: Ačkoli já svědectví vydávám sám o sobě, však pravé jest svědectví mé; nebo vím, odkud jsem přišel a kam jdu. Ale vy nevíte, odkud jsem přišel, anebo kam jdu.</span> <span class="verse"><a name="15">15</a>Vy podle těla soudíte, já nesoudím žádného.</span> <span class="verse"><a name="16">16</a>A bychť pak i soudil já, soud můj jestiť pravý; nebo nejsem sám, ale jsem já a ten, kterýž mne poslal, Otec.</span> <span class="verse"><a name="17">17</a>A v Zákoně vašem psáno jest: Že dvou člověků svědectví pravé jest.</span> <span class="verse"><a name="18">18</a>Jáť svědectví vydávám sám o sobě, a svědectví vydává o mně ten, kterýž mne poslal, Otec.</span> <span class="verse"><a name="19">19</a>Tedy řekli jemu: Kdež jest ten tvůj Otec? Odpověděl Ježíš: Aniž mne znáte, ani Otce mého. Kdybyste mne znali, i Otce mého znali byste.</span> <span class="verse"><a name="20">20</a>Tato slova mluvil Ježíš u pokladnice, uče v chrámě, a žádný ho nejal, nebo ještě byla nepřišla hodina jeho.</span> <span class="verse"><a name="21">21</a>I řekl jim opět Ježíš: Já jdu, a hledati budete mne, a v hříchu vašem zemřete. Kam já jdu, vy nemůžete přijíti.</span> <span class="verse"><a name="22">22</a>I pravili Židé: Zdali se sám zabije, že praví: Kam já jdu, vy nemůžete přijíti?</span> <span class="verse"><a name="23">23</a>I řekl jim: Vy z důlu jste, já s hůry jsem. Vy jste z tohoto světa, já nejsem z světa tohoto.</span> <span class="verse"><a name="24">24</a>Protož jsem řekl vám: Že zemřete v hříších svých. Nebo jestliže nebudete věřiti, že já jsem, zemřete v hříších vašich.</span> <span class="verse"><a name="25">25</a>I řekli jemu: Kdo jsi ty? I řekl jim Ježíš: To, což hned s počátku pravím vám.</span> <span class="verse"><a name="26">26</a>Mnohoť mám o vás mluviti a souditi, ale ten, kterýž mne poslal, pravdomluvný jest, a já, což jsem slyšel od něho, to mluvím na světě.</span> <span class="verse"><a name="27">27</a>A oni neporozuměli, že by o Bohu Otci pravil jim.</span> <span class="verse"><a name="28">28</a>Protož řekl jim Ježíš: Když povýšíte Syna člověka, tehdy poznáte, že já jsem. A sám od sebe nic nečiním, ale jakž mne naučil Otec můj, takť mluvím.</span> <span class="verse"><a name="29">29</a>A ten, kterýž mne poslal, se mnouť jest, a neopustil mne samého Otec; nebo což jest jemu libého, to já činím vždycky.</span> <span class="verse"><a name="30">30</a>Ty věci když mluvil, mnozí uvěřili v něho.</span> <span class="verse"><a name="31">31</a>Tedy řekl Ježíš těm Židům, kteříž uvěřili jemu: Jestliže vy zůstanete v řeči mé, právě učedlníci moji budete.</span> <span class="verse"><a name="32">32</a>A poznáte pravdu, a pravda vás vysvobodí.</span> <span class="verse"><a name="33">33</a>I odpověděli jemu: Símě Abrahamovo jsme, a žádnému jsme nesloužili nikdy. I kterakž ty díš: Že svobodní budete?</span> <span class="verse"><a name="34">34</a>Odpověděl jim Ježíš: Amen, amen pravím vám: Že každý, kdož činí hřích, služebník jest hřícha.</span> <span class="verse"><a name="35">35</a>A služebník nezůstává v domu na věky; ale Syn zůstává na věky.</span> <span class="verse"><a name="36">36</a>Protož jestližeť vás vysvobodí Syn, právě svobodní budete.</span> <span class="verse"><a name="37">37</a>Vím, že jste símě Abrahamovo, ale hledáte mne zabíti; nebo řeč má nemá místa u vás.</span> <span class="verse"><a name="38">38</a>Já, což jsem viděl u Otce svého, to mluvím; a i vy, co jste viděli u otce vašeho, to činíte.</span> <span class="verse"><a name="39">39</a>Odpověděli a řekli jemu: Otec náš jest Abraham. Dí jim Ježíš: Kdybyste synové Abrahamovi byli, činili byste skutky Abrahamovy.</span> <span class="verse"><a name="40">40</a>Ale nyní hledáte mne zabíti, člověka toho, kterýž jsem pravdu mluvil vám, kterouž jsem slyšel od Boha. Tohoť jest Abraham nečinil.</span> <span class="verse"><a name="41">41</a>Vy činíte skutky otce svého. I řekli jemu: Myť z smilstva nejsme zplozeni, jednohoť Otce máme, totiž Boha.</span> <span class="verse"><a name="42">42</a>Tedy řekl jim Ježíš: Byť Bůh Otec váš byl, milovali byste mne. Nebo já jsem z Boha pošel, a přišel jsem; aniž jsem sám od sebe přišel, ale on mne poslal.</span> <span class="verse"><a name="43">43</a>Proč mluvení mého nechápáte? Protože hned slyšeti nemůžete řeči mé.</span> <span class="verse"><a name="44">44</a>Vy z otce ďábla jste, a žádosti otce vašeho chcete činiti. On byl vražedník od počátku, a v pravdě nestál; nebo pravdy v něm není. Když mluví lež, z svého vlastního mluví; nebo lhář jest a otec lži.</span> <span class="verse"><a name="45">45</a>Já pak že pravdu pravím, nevěříte mi.</span> <span class="verse"><a name="46">46</a>Kdo z vás bude mne obviňovati z hříchu? A poněvadž pravdu pravím, proč vy mi nevěříte?</span> <span class="verse"><a name="47">47</a>Kdo z Boha jest, slova Boží slyší; protož vy neslyšíte, že z Boha nejste.</span> <span class="verse"><a name="48">48</a>Tedy odpověděli Židé a řekli jemu: Zdaliž my dobře nepravíme, že jsi ty Samaritán, a ďábelství máš?</span> <span class="verse"><a name="49">49</a>Odpověděl Ježíš: Jáť ďábelství nemám, ale ctím Otce svého; než vy jste mne neuctili.</span> <span class="verse"><a name="50">50</a>Jáť pak nehledám chvály své; jestiť, kdo hledá a soudí.</span> <span class="verse"><a name="51">51</a>Amen, amen pravím vám: Bude-li kdo zachovávati slovo mé, smrti neuzří na věky.</span> <span class="verse"><a name="52">52</a>Tedy řekli mu Židé: Nyní jsme poznali, že ďábelství máš. Abraham umřel i proroci, a ty pravíš: Bude-li kdo zachovávati řeč mou, smrti neokusí na věky.</span> <span class="verse"><a name="53">53</a>Zdali jsi ty větší otce našeho Abrahama, kterýž umřel? I proroci zemřeli jsou. Kým ty se činíš?</span> <span class="verse"><a name="54">54</a>Odpověděl Ježíš: Chválím-liť já se sám, chvála má nic není. Jestiť kterýž mne chválí, Otec můj, o němž vy pravíte, že Bůh váš jest.</span> <span class="verse"><a name="55">55</a>A nepoznali jste ho, ale já jej znám. A kdybych řekl, že ho neznám, byl bych podobný vám, lhář. Ale známť jej, a řeč jeho zachovávám.</span> <span class="verse"><a name="56">56</a>Abraham, otec váš, veselil se, aby viděl den můj, i viděl, a radoval se.</span> <span class="verse"><a name="57">57</a>Tedy řekli jemu Židé: Padesáti let ještě nemáš, a Abrahama jsi viděl?</span> <span class="verse"><a name="58">58</a>Řekl jim Ježíš: Amen, amen pravím vám: Prve nežli Abraham byl, já jsem.</span> <span class="verse"><a name="59">59</a>I zchápali Židé kamení, aby házeli na něj. Ježíš pak skryl se, a prošed skrze ně, vyšel z chrámu, a tak jich znikl.</span> </p></div</div></div></body></html>