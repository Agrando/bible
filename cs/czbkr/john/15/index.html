<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 15</strong></div><p><span class="verse"><a name="1">1</a>Já jsem ten vinný kmen pravý, a Otec můj vinař jest</span> <span class="verse"><a name="2">2</a>Každou ratolest, kteráž ve mně nenese ovoce, odřezuje, a každou, kteráž nese ovoce, čistí, aby hojnější ovoce nesla.</span> <span class="verse"><a name="3">3</a>Již vy čisti jste pro řeč, kterouž jsem mluvil vám.</span> <span class="verse"><a name="4">4</a>Zůstaňtež ve mně, a já v vás. Jakož ratolest nemůže nésti ovoce sama od sebe, nezůstala-li by při kmenu, takž ani vy, leč zůstanete ve mně.</span> <span class="verse"><a name="5">5</a>Já jsem vinný kmen a vy ratolesti. Kdo zůstává ve mně, a já v něm, ten nese ovoce mnohé; nebo beze mne nic nemůžete učiniti.</span> <span class="verse"><a name="6">6</a>Nezůstal-li by kdo ve mně, vyvržen bude ven jako ratolest, a uschneť, a sberouť ty ratolesti a na oheň uvrhou a shoříť.</span> <span class="verse"><a name="7">7</a>Zůstanete-li ve mně, a slova má zůstanou-liť v vás, což byste koli chtěli, proste, a staneť se vám.</span> <span class="verse"><a name="8">8</a>V tomť bývá oslaven Otec můj, když ovoce nesete hojné, a takť budete moji učedlníci.</span> <span class="verse"><a name="9">9</a>Jakož miloval mne Otec, tak i já miloval jsem vás. Zůstaňtež v milování mém.</span> <span class="verse"><a name="10">10</a>Budete-li zachovávati přikázaní má, zůstanete v mém milování, jakož i já přikázání Otce svého zachoval jsem, i zůstávám v jeho milování.</span> <span class="verse"><a name="11">11</a>Toto mluvil jsem vám, aby radost má zůstala v vás, a radost vaše aby byla plná.</span> <span class="verse"><a name="12">12</a>Totoť jest přikázání mé, abyste se milovali vespolek, jako i já miloval jsem vás.</span> <span class="verse"><a name="13">13</a>Většího milování nad to žádný nemá, než aby duši svou položil za přátely své.</span> <span class="verse"><a name="14">14</a>Vy přátelé moji jste, učiníte-li to, což já přikazuji vám.</span> <span class="verse"><a name="15">15</a>Již vás nebudu více nazývati služebníky, nebo služebník neví, co by činil pán jeho. Ale vás jsem nazval přáteli, nebo všecko, což jsem koli slyšel od Otce svého, oznámil jsem vám.</span> <span class="verse"><a name="16">16</a>Ne vy jste mne vyvolili, ale já jsem vás vyvolil a postavil, abyste šli a ovoce přinesli, a ovoce vaše aby zůstalo, aby zač byste koli prosili Otce ve jménu mém, dal vám.</span> <span class="verse"><a name="17">17</a>To přikazuji vám, abyste se milovali vespolek.</span> <span class="verse"><a name="18">18</a>Jestližeť vás svět nenávidí, víte, žeť jest mne prve než vás v nenávisti měl.</span> <span class="verse"><a name="19">19</a>Byste byli z světa, svět, což jest jeho, miloval by; že pak nejste z světa, ale já z světa vyvolil jsem vás, protož vás svět nenávidí.</span> <span class="verse"><a name="20">20</a>Pamatujte na řeč mou, kterouž jsem já mluvil vám: Neníť služebník větší nežli pán jeho. Poněvadž se mně protivili, i vámť se protiviti budou; poněvadž jsou řeči mé šetřili, i vaší šetřiti budou.</span> <span class="verse"><a name="21">21</a>Ale toto všecko učiní vám pro jméno mé; nebo neznají toho, jenž mne poslal.</span> <span class="verse"><a name="22">22</a>Kdybych byl nepřišel a nemluvil jim, hříchu by neměli; ale nyní výmluvy nemají z hříchu svého.</span> <span class="verse"><a name="23">23</a>Kdož mne nenávidí, i Otceť mého nenávidí.</span> <span class="verse"><a name="24">24</a>Bych byl skutků nečinil mezi nimi, jichžto žádný jiný nečinil, hříchu by neměli; ale nyní jsou i viděli, i nenáviděli, i mne i Otce mého.</span> <span class="verse"><a name="25">25</a>Ale musilo tak býti, aby se naplnila řeč, kteráž v Zákoně jejich napsána jest: Že v nenávisti měli mne bez příčiny.</span> <span class="verse"><a name="26">26</a>Když pak přijde Utěšitel, kteréhož já pošli vám od Otce, Duch pravdy, kterýž od Otce pochází, tenť svědectví vydávati bude o mně.</span> <span class="verse"><a name="27">27</a>Ano i vy svědectví vydávati budete, nebo od počátku se mnou jste.</span> </p></div</div></div></body></html>