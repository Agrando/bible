<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 6</strong></div><p><span class="verse"><a name="1">1</a>Potom odšel Ježíš za moře Galilejské, jenž jest Tiberiadské.</span> <span class="verse"><a name="2">2</a>A šel za ním zástup veliký; nebo viděli divy jeho, kteréž činil nad nemocnými.</span> <span class="verse"><a name="3">3</a>I všel na horu Ježíš, a tam seděl s učedlníky svými.</span> <span class="verse"><a name="4">4</a>Byla pak blízko velikanoc, svátek Židovský.</span> <span class="verse"><a name="5">5</a>Tedy pozdvih očí Ježíš a viděv, že zástup veliký jde k němu, dí k Filipovi: Kde nakoupíme chlebů, aby pojedli tito?</span> <span class="verse"><a name="6">6</a>(Ale to řekl pokoušeje ho; nebo on sám věděl, co by měl učiniti.)</span> <span class="verse"><a name="7">7</a>Odpověděl jemu Filip: Za dvě stě peněz chlebů nepostačí jim, aby jeden každý z nich něco maličko vzal.</span> <span class="verse"><a name="8">8</a>Dí jemu jeden z učedlníků jeho, Ondřej, bratr Šimona Petra:</span> <span class="verse"><a name="9">9</a>Jestiť mládenček jeden zde, kterýž má pět chlebů ječných a dvě rybičky. Ale coť jest to mezi tak mnohé?</span> <span class="verse"><a name="10">10</a>I řekl Ježíš: Rozkažtež lidu, ať se usadí. A bylo trávy mnoho na tom místě. I posadilo se mužů v počtu okolo pěti tisíců.</span> <span class="verse"><a name="11">11</a>Tedy Ježíš vzal ty chleby, a díky učiniv, rozdával učedlníkům, učedlníci pak sedícím; též podobně z těch rybiček, jakž jsou mnoho chtěli.</span> <span class="verse"><a name="12">12</a>A když byli nasyceni, řekl učedlníkům svým: Sbeřte ty drobty, kteříž zůstali, ať nezhynou.</span> <span class="verse"><a name="13">13</a>I sebrali a naplnili dvanácte košů drobtů z pěti chlebů ječných, kteříž pozůstali po těch, jenž jedli.</span> <span class="verse"><a name="14">14</a>Ti pak lidé, uzřevše ten div, kterýž učinil Ježíš, pravili: Tento jest jistě prorok, kterýž měl přijíti na svět.</span> <span class="verse"><a name="15">15</a>Tedy Ježíš věda, že by měli přijíti a chytiti jej, aby ho učinili králem, ušel na horu opět sám jediný.</span> <span class="verse"><a name="16">16</a>Když pak byl večer, sstoupili učedlníci jeho k moři.</span> <span class="verse"><a name="17">17</a>A vstoupivše na lodí, plavili se přes moře do Kafarnaum. A bylo již tma, a nepřišel byl Ježíš k nim.</span> <span class="verse"><a name="18">18</a>Moře pak dutím velikého větru zdvihalo se.</span> <span class="verse"><a name="19">19</a>A odplavivše se honů jako pětmecítma nebo třidceti, uzřeli Ježíše, an chodí po moři a přibližuje se k lodí. I báli se.</span> <span class="verse"><a name="20">20</a>On pak řekl jim: Jáť jsem, nebojte se.</span> <span class="verse"><a name="21">21</a>I vzali ho na lodí ochotně, a hned přiběhla k zemi, do kteréž se plavili.</span> <span class="verse"><a name="22">22</a>Nazejtří pak zástup, kterýž byl za mořem, viděv, že jiné lodičky nebylo, než ta jedna, na kterouž byli vstoupili učedlníci jeho, a že Ježíš nebyl všel s učedlníky svými na lodí, ale sami učedlníci jeho byli se plavili,</span> <span class="verse"><a name="23">23</a>(Jiné pak lodí byly připlouly od Tiberiady k tomu místu blízko, kdežto byli jedli chléb, když díky učinil Pán,)</span> <span class="verse"><a name="24">24</a>Když tedy uzřel zástup, že Ježíše tu není, ani učedlníků jeho, vstoupili i oni na lodí, a přijeli do Kafarnaum, hledajíce Ježíše.</span> <span class="verse"><a name="25">25</a>A nalezše ho za mořem, řekli jemu: Mistře, kdy jsi sem přišel?</span> <span class="verse"><a name="26">26</a>Odpověděl jim Ježíš a řekl: Amen, amen pravím vám: Hledáte mne, ne protože jste divy viděli, ale že jste jedli chleby a nasyceni jste.</span> <span class="verse"><a name="27">27</a>Pracujte ne o pokrm, kterýž hyne, ale o ten pokrm, kterýž zůstává k životu věčnému, kterýž Syn člověka dá vám. Nebo tohoť jest potvrdil Bůh Otec.</span> <span class="verse"><a name="28">28</a>Tedy řekli jemu: Co budeme činiti, abychom dělali dílo Boží?</span> <span class="verse"><a name="29">29</a>Odpověděl Ježíš a řekl jim: Totoť jest to dílo Boží, abyste věřili v toho, kteréhož on poslal.</span> <span class="verse"><a name="30">30</a>I řekli jemu: Jakéž pak ty znamení činíš, abychom viděli a věřili tobě? Co děláš?</span> <span class="verse"><a name="31">31</a>Otcové naši jedli mannu na poušti, jakož psáno jest: Chléb s nebe dal jim jísti.</span> <span class="verse"><a name="32">32</a>Tedy řekl Ježíš: Amen, amen pravím vám: Ne Mojžíš dal vám chléb s nebe, ale Otec můj vám dává ten chléb s nebe pravý.</span> <span class="verse"><a name="33">33</a>Nebo chléb Boží ten jest, kterýž sstupuje s nebe a dává život světu.</span> <span class="verse"><a name="34">34</a>A oni řekli jemu: Pane, dávejž nám chléb ten vždycky.</span> <span class="verse"><a name="35">35</a>I řekl jim Ježíš: Jáť jsem ten chléb života. Kdož přichází ke mně, nebude nikoli lačněti, a kdož věří ve mne, nebude žízniti nikdy.</span> <span class="verse"><a name="36">36</a>Ale pověděl jsem vám, anobrž viděli jste mne, a nevěříte.</span> <span class="verse"><a name="37">37</a>Všecko, což mi dává Otec, ke mně přijde, a toho, kdož ke mně přijde, nevyvrhu ven.</span> <span class="verse"><a name="38">38</a>Nebo jsem sstoupil s nebe, ne abych činil vůli svou, ale vůli toho, jenž mne poslal.</span> <span class="verse"><a name="39">39</a>Tatoť jest pak vůle toho, kterýž mne poslal, Otcova, abych všecko, což mi dal, neztratil toho, ale vzkřísil to v nejposlednější den.</span> <span class="verse"><a name="40">40</a>A tatoť jest vůle toho, kterýž mne poslal, aby každý, kdož vidí Syna a věří v něho, měl život věčný. A jáť jej vzkřísím v den nejposlednější.</span> <span class="verse"><a name="41">41</a>I reptali Židé na něho, že řekl: Já jsem chléb, kterýž jsem s nebe sstoupil.</span> <span class="verse"><a name="42">42</a>A pravili: Zdaliž tento není Ježíš, syn Jozefův, jehož my otce i matku známe? Kterak pak dí tento: S nebe jsem sstoupil?</span> <span class="verse"><a name="43">43</a>Tedy odpověděl Ježíš a řekl jim: Nerepcete vespolek.</span> <span class="verse"><a name="44">44</a>Však žádný nemůž přijíti ke mně, jediné leč Otec můj, kterýž mne poslal, přitrhl by jej; a jáť jej vzkřísím v den nejposlednější.</span> <span class="verse"><a name="45">45</a>Psáno jest v Prorocích: A budou všickni učeni od Boha. Protož každý, kdož slyšel od Otce a naučil se, jdeť ke mně.</span> <span class="verse"><a name="46">46</a>Ne že by kdo viděl Otce, jediné ten, kterýž jest od Boha, tenť jest viděl Otce.</span> <span class="verse"><a name="47">47</a>Amen, amen pravím vám: Kdož věří ve mne, máť život věčný.</span> <span class="verse"><a name="48">48</a>Jáť jsem ten chléb života.</span> <span class="verse"><a name="49">49</a>Otcové vaši jedli mannu na poušti, a zemřeli.</span> <span class="verse"><a name="50">50</a>Totoť jest chléb ten s nebe sstupující. Kdožť by koli jej jedl, neumřeť.</span> <span class="verse"><a name="51">51</a>Jáť jsem ten chléb živý, jenž jsem s nebe sstoupil. Bude-li kdo jísti ten chléb, živ bude na věky. A chléb, kterýž já dám, tělo mé jest, kteréž já dám za život světa.</span> <span class="verse"><a name="52">52</a>Tedy hádali se Židé vespolek, řkouce: Kterak tento může dáti nám tělo své jísti?</span> <span class="verse"><a name="53">53</a>I řekl jim Ježíš: Amen, amen pravím vám: Nebudete-li jísti těla Syna člověka a píti krve jeho, nemáte života v sobě.</span> <span class="verse"><a name="54">54</a>Kdož jí mé tělo a pije mou krev, máť život věčný, a jáť jej vzkřísím v nejposlednější den.</span> <span class="verse"><a name="55">55</a>Nebo tělo mé právě jest pokrm, a krev má právě jest nápoj.</span> <span class="verse"><a name="56">56</a>Kdo jí mé tělo a pije mou krev, ve mně přebývá a já v něm.</span> <span class="verse"><a name="57">57</a>Jakož mne poslal ten živý Otec, a já živ jsem skrze Otce, tak kdož jí mne, i on živ bude skrze mne.</span> <span class="verse"><a name="58">58</a>Totoť jest ten chléb, kterýž s nebe sstoupil. Ne jako otcové vaši jedli mannu, a zemřeli. Kdož jí chléb tento, živť bude na věky.</span> <span class="verse"><a name="59">59</a>Toto mluvil Ježíš v škole, uče v Kafarnaum.</span> <span class="verse"><a name="60">60</a>Tedy mnozí z učedlníků jeho, slyševše to, řekli: Tvrdáť jest toto řeč. Kdo ji může slyšeti?</span> <span class="verse"><a name="61">61</a>Ale věda Ježíš sám v sobě, že by proto reptali učedlníci jeho, řekl jim: To vás uráží?</span> <span class="verse"><a name="62">62</a>Co pak, kdybyste uzřeli Syna člověka, an vstupuje, kdež prve byl?</span> <span class="verse"><a name="63">63</a>Duch jest, jenž obživuje, těloť nic neprospívá. Slova, kteráž já mluvím vám, Duch a život jsou.</span> <span class="verse"><a name="64">64</a>Ale jsouť někteří z vás, ješto nevěří. Nebo věděl Ježíš od počátku, kdo by byli nevěřící, a kdo by ho měl zraditi.</span> <span class="verse"><a name="65">65</a>I pravil: Protož jsem vám řekl, že žádný nemůže přijíti ke mně, leč by dáno bylo od Otce mého.</span> <span class="verse"><a name="66">66</a>A z toho mnozí z učedlníků jeho odešli zpět, a nechodili s ním více.</span> <span class="verse"><a name="67">67</a>Tedy řekl Ježíš ke dvanácti: Zdali i vy chcete odjíti?</span> <span class="verse"><a name="68">68</a>I odpověděl jemu Šimon Petr: Pane, k komu půjdeme? A ty slova věčného života máš.</span> <span class="verse"><a name="69">69</a>A my jsme uvěřili, a poznali, že jsi ty Kristus, Syn Boha živého.</span> <span class="verse"><a name="70">70</a>Odpověděl jim Ježíš: Však jsem já vás dvanácte vyvolil, a jeden z vás ďábel jest.</span> <span class="verse"><a name="71">71</a>A to řekl o Jidášovi synu Šimona Iškariotského; nebo ten jej měl zraditi, byv jeden ze dvanácti.</span> </p></div</div></div></body></html>