<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/john/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/john">John</a> &gt <strong>Chapter 9</strong></div><p><span class="verse"><a name="1">1</a>Pomíjeje Ježíš, uzřel člověka slepého od narození.</span> <span class="verse"><a name="2">2</a>I otázali se učedlníci jeho, řkouce: Mistře, kdo jest zhřešil, tento-li, čili rodičové jeho, že se slepý narodil?</span> <span class="verse"><a name="3">3</a>Odpověděl Ježíš: Ani tento nezhřešil, ani rodičové jeho, ale aby zjeveni byli skutkové Boží na něm.</span> <span class="verse"><a name="4">4</a>Jáť musím dělati dílo toho, kterýž mne poslal, dokudž den jest. Přicházíť noc, kdyžto žádný nebude moci dělati.</span> <span class="verse"><a name="5">5</a>Dokudž jsem na světě, Světlo jsem světa.</span> <span class="verse"><a name="6">6</a>To pověděv, plinul na zemi, a učinil bláto z sliny, i pomazal tím blátem oči slepého.</span> <span class="verse"><a name="7">7</a>A řekl jemu: Jdi, umej se v rybníku Siloe, jenž se vykládá: Poslaný. A on šel a umyl se, i přišel, vida.</span> <span class="verse"><a name="8">8</a>Sousedé pak a ti, kteříž jej prve vídali slepého, řekli: Však tento jest, kterýž sedával a žebral?</span> <span class="verse"><a name="9">9</a>Jiní pravili, že ten jest, a jiní, že jest podoben k němu. Ale on pravil: Já jsem.</span> <span class="verse"><a name="10">10</a>Tedy řekli jemu: Kterak jsou otevříny oči tvé?</span> <span class="verse"><a name="11">11</a>On odpověděl a řekl: Člověk ten, kterýž slove Ježíš, bláto učinil a pomazal očí mých, a řekl mi: Jdi k rybníku Siloe, a umej se. I odšed a umyv se, prohlédl jsem.</span> <span class="verse"><a name="12">12</a>I řekli jemu: Kde jest ten člověk? Řekl: Nevím.</span> <span class="verse"><a name="13">13</a>Tedy přivedli toho, kterýž někdy byl slepý, k farizeům.</span> <span class="verse"><a name="14">14</a>Byla pak sobota, když Ježíš učinil bláto a otevřel oči jeho.</span> <span class="verse"><a name="15">15</a>I tázali se ho opět i farizeové, kterak by prozřel. On pak řekl jim: Bláto položil mi na oči, a umyl jsem se, i vidím.</span> <span class="verse"><a name="16">16</a>Tedy někteří z farizeů řekli: Tento člověk není z Boha, nebo neostříhá soboty. Jiní pravili: Kterak může člověk hříšný takové divy činiti? I byla různice mezi nimi.</span> <span class="verse"><a name="17">17</a>Tedy řekli opět slepému: Co ty o něm pravíš, že otevřel oči tvé? A on řekl: Že prorok jest.</span> <span class="verse"><a name="18">18</a>I nevěřili Židé o něm, by slepý byl a prozřel, až povolali rodičů toho, kterýž byl prozřel.</span> <span class="verse"><a name="19">19</a>A otázali se jich, řkouce: Jest-li ten syn váš, o kterémž vy pravíte, že by se slepý narodil? Kterakž pak nyní vidí?</span> <span class="verse"><a name="20">20</a>Odpověděli jim rodičové jeho a řekli: Vímeť, že tento jest syn náš a že se slepý narodil.</span> <span class="verse"><a name="21">21</a>Ale kterak nyní vidí, nevíme; aneb kdo jest otevřel oči jeho, myť nevíme. Však má léta, ptejte se ho, on sám za sebe mluviti bude.</span> <span class="verse"><a name="22">22</a>Tak mluvili rodičové jeho, že se báli Židů; nebo již tak byli uložili Židé, kdož by ho koli vyznal Kristem, aby byl vyobcován ze školy.</span> <span class="verse"><a name="23">23</a>Protož řekli rodičové jeho: Máť léta, ptejte se jeho.</span> <span class="verse"><a name="24">24</a>I zavolali po druhé člověka toho, kterýž býval slepý, a řekli jemu: Vzdej chválu Bohu. My víme, že člověk ten hříšník jest.</span> <span class="verse"><a name="25">25</a>I odpověděl on a řekl: Jest-li hříšník, nevím, než to vím, že byv slepý, již nyní vidím.</span> <span class="verse"><a name="26">26</a>I řekli jemu opět: Coť učinil? Kterak otevřel oči tvé?</span> <span class="verse"><a name="27">27</a>Odpověděl jim: Již jsem vám pověděl, a neslyšeli jste? Což opět chcete slyšeti? Zdaliž i vy chcete učedlníci jeho býti?</span> <span class="verse"><a name="28">28</a>I zlořečili jemu a řekli: Budiž ty sám učedlníkem jeho, ale myť jsme Mojžíšovi učedlníci.</span> <span class="verse"><a name="29">29</a>My víme, že Mojžíšovi mluvil Bůh, tento pak nevíme, odkud jest.</span> <span class="verse"><a name="30">30</a>Odpověděl ten člověk a řekl jim: Toť jest jistě divná věc, že vy nevíte, odkud jest, a otevřel oči mé.</span> <span class="verse"><a name="31">31</a>Víme pak, že Bůh hříšníků neslyší, ale kdo by byl ctitel Boží a vůli jeho činil by, toho slyší.</span> <span class="verse"><a name="32">32</a>Od věku není slýcháno, aby kdo otevřel oči slepého tak narozeného.</span> <span class="verse"><a name="33">33</a>Byť tento nebyl od Boha, nemohlť by nic učiniti.</span> <span class="verse"><a name="34">34</a>Odpověděli a řekli jemu: Ty jsi všecken se v hříších narodil, a ty náš učíš? I vyhnali jej ven.</span> <span class="verse"><a name="35">35</a>Uslyšel pak Ježíš, že jsou jej vyhnali ven. A když jej nalezl, řekl jemu: Věříš-liž ty v Syna Božího?</span> <span class="verse"><a name="36">36</a>Odpověděl on a řekl: I kdož jest, Pane, abych věřil v něho?</span> <span class="verse"><a name="37">37</a>I řekl jemu Ježíš: I viděl jsi ho, a kterýž mluví s tebou, onť jest.</span> <span class="verse"><a name="38">38</a>A on řekl: Věřím, Pane, a klaněl se jemu.</span> <span class="verse"><a name="39">39</a>I řekl jemu Ježíš: Na soud přišel jsem já na tento svět, aby ti, kteříž nevidí, viděli, a ti, jenž vidí, aby slepí byli.</span> <span class="verse"><a name="40">40</a>I slyšeli to někteří z farizeů, kteříž s ním byli, a řekli jemu: Zdali i my slepí jsme?</span> <span class="verse"><a name="41">41</a>Řekl jim Ježíš: Byste slepí byli, hříchu byste neměli; ale nyní pravíte: Vidíme, protož hřích váš zůstává.</span> </p></div</div></div></body></html>