<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/lam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/lam">Lamentations</a> &gt <strong>Chapter 3</strong></div><p><span class="verse"><a name="1">1</a>Já jsem muž okoušející trápení od metly rozhněvání Božího.</span> <span class="verse"><a name="2">2</a>Zahnal mne, a uvedl do tmy a ne k světlu.</span> <span class="verse"><a name="3">3</a>Toliko proti mně se postavuje, a obrací ruku svou přes celý den.</span> <span class="verse"><a name="4">4</a>Uvedl sešlost na tělo mé a kůži mou, a polámal kosti mé.</span> <span class="verse"><a name="5">5</a>Zastavěl mne a obklíčil přeodpornou hořkostí.</span> <span class="verse"><a name="6">6</a>Postavil mne v tmavých místech jako ty, kteříž již dávno zemřeli.</span> <span class="verse"><a name="7">7</a>Ohradil mne, abych nevyšel; obtížil ocelivý řetěz můj.</span> <span class="verse"><a name="8">8</a>A jakžkoli volám a křičím, zacpává uši před mou modlitbou.</span> <span class="verse"><a name="9">9</a>Ohradil cesty mé tesaným kamenem, a stezky mé zmátl.</span> <span class="verse"><a name="10">10</a>Jest nedvěd číhající na mne, lev v skrejších.</span> <span class="verse"><a name="11">11</a>Cesty mé stočil, anobrž roztrhal mne, a na to mne přivedl, abych byl pustý.</span> <span class="verse"><a name="12">12</a>Natáhl lučiště své, a vystavil mne za cíl střelám.</span> <span class="verse"><a name="13">13</a>Postřelil ledví má střelami toulu svého.</span> <span class="verse"><a name="14">14</a>Jsem v posměchu se vším lidem svým, a písničkou jejich přes celý den.</span> <span class="verse"><a name="15">15</a>Sytí mne hořkostmi, opojuje mne pelynkem.</span> <span class="verse"><a name="16">16</a>Nadto potřel o kameníčko zuby mé, vrazil mne do popela.</span> <span class="verse"><a name="17">17</a>Tak jsi vzdálil, ó Bože, duši mou od pokoje, až zapomínám na pohodlí,</span> <span class="verse"><a name="18">18</a>A říkám: Zahynulatě síla má i naděje má, kterouž jsem měl v Hospodinu.</span> <span class="verse"><a name="19">19</a>A však duše má rozvažujíc trápení svá a pláč svůj, pelynek a žluč,</span> <span class="verse"><a name="20">20</a>Rozvažujíc to ustavičně, ponižuje se ve mně.</span> <span class="verse"><a name="21">21</a>A přivodě sobě to ku paměti, (naději mám),</span> <span class="verse"><a name="22">22</a>Že veliké jest milosrdenství Hospodinovo, když jsme do konce nevyhynuli. Nepřestávajíť zajisté slitování jeho,</span> <span class="verse"><a name="23">23</a>Ale nová jsou každého jitra; převeliká jest pravda tvá.</span> <span class="verse"><a name="24">24</a>Díl můj jest Hospodin, říká duše má; protož naději mám v něm.</span> <span class="verse"><a name="25">25</a>Dobrý jest Hospodin těm, jenž očekávají na něj, duši té, kteráž ho hledá.</span> <span class="verse"><a name="26">26</a>Dobré jest trpělivě očekávajícímu na spasení Hospodinovo.</span> <span class="verse"><a name="27">27</a>Dobré jest muži tomu, kterýž by nosil jho od dětinství svého,</span> <span class="verse"><a name="28">28</a>Kterýž by pak byl opuštěn, trpělivě se má v tom, což na něj vloženo,</span> <span class="verse"><a name="29">29</a>Dávaje do prachu ústa svá, až by se ukázala naděje,</span> <span class="verse"><a name="30">30</a>Nastavuje líce tomu, kdož jej bije, a sytě se potupou.</span> <span class="verse"><a name="31">31</a>Neboť nezamítá Pán na věčnost;</span> <span class="verse"><a name="32">32</a>Nýbrž ačkoli zarmucuje, však slitovává se podlé množství milosrdenství svého.</span> <span class="verse"><a name="33">33</a>Netrápíť zajisté z srdce svého, aniž zarmucuje synů lidských.</span> <span class="verse"><a name="34">34</a>Aby kdo potíral nohama svýma všecky vězně v zemi,</span> <span class="verse"><a name="35">35</a>Aby nespravedlivě soudil muže před oblíčejem Nejvyššího,</span> <span class="verse"><a name="36">36</a>Aby převracel člověka v při jeho, Pán nelibuje.</span> <span class="verse"><a name="37">37</a>Kdo jest, ješto když řekl, stalo se něco, a Pán nepřikázal?</span> <span class="verse"><a name="38">38</a>Z úst Nejvyššího zdali nepochází zlé i dobré?</span> <span class="verse"><a name="39">39</a>Proč by tedy sobě stýskal člověk živý, muž nad kázní za hříchy své?</span> <span class="verse"><a name="40">40</a>Zpytujme raději a ohledujme cest našich, a navraťme se až k Hospodinu.</span> <span class="verse"><a name="41">41</a>Pozdvihujme srdcí i rukou svých k Bohu silnému v nebe.</span> <span class="verse"><a name="42">42</a>Myť jsme se zpronevěřili, a zpurní jsme byli, protož ty neodpouštíš.</span> <span class="verse"><a name="43">43</a>Obestřels se hněvem a stiháš nás, morduješ a nešanuješ.</span> <span class="verse"><a name="44">44</a>Obestřels se oblakem, aby nemohla proniknouti k tobě modlitba.</span> <span class="verse"><a name="45">45</a>Za smeti a povrhel položil jsi nás u prostřed národů těchto.</span> <span class="verse"><a name="46">46</a>Rozdírají na nás ústa svá všickni nepřátelé naši.</span> <span class="verse"><a name="47">47</a>Strach a jáma potkala nás, zpuštění a setření.</span> <span class="verse"><a name="48">48</a>Potokové vod tekou z očí mých pro potření dcery lidu mého.</span> <span class="verse"><a name="49">49</a>Oči mé slzí bez přestání, proto že není žádného odtušení,</span> <span class="verse"><a name="50">50</a>Ažby popatřil a shlédl Hospodin s nebe.</span> <span class="verse"><a name="51">51</a>Oči mé rmoutí duši mou pro všecky dcery města mého.</span> <span class="verse"><a name="52">52</a>Loviliť jsou mne ustavičně, jako ptáče, nepřátelé moji bez příčiny.</span> <span class="verse"><a name="53">53</a>Uvrhli do jámy život můj, a přimetali mne kamením.</span> <span class="verse"><a name="54">54</a>Rozvodnily se vody nad hlavou mou, řekl jsem: Jižtě po mně.</span> <span class="verse"><a name="55">55</a>Vzývám jméno tvé, ó Hospodine, z jámy nejhlubší.</span> <span class="verse"><a name="56">56</a>Hlas můj vyslýchával jsi; nezacpávejž ucha svého před vzdycháním mým a voláním mým.</span> <span class="verse"><a name="57">57</a>V ten den, v němž jsem tě vzýval, přicházeje, říkávals: Neboj se.</span> <span class="verse"><a name="58">58</a>Pane, zasazuje se o při duše mé, vysvobozoval jsi život můj.</span> <span class="verse"><a name="59">59</a>Vidíš, ó Hospodine, převrácenost, kteráž se mně děje, dopomoziž mi k spravedlnosti.</span> <span class="verse"><a name="60">60</a>Vidíš všecko vymstívání se jejich, všecky úklady jejich proti mně.</span> <span class="verse"><a name="61">61</a>Slýcháš utrhání jejich, ó Hospodine, i všecky obmysly jejich proti mně,</span> <span class="verse"><a name="62">62</a>Řeči povstávajících proti mně, a přemyšlování jejich proti mně přes celý den.</span> <span class="verse"><a name="63">63</a>Pohleď, jak při sedání jejich i povstání jejich jsem písničkou jejich.</span> <span class="verse"><a name="64">64</a>Dej jim odplatu, Hospodine, podlé díla rukou jejich.</span> <span class="verse"><a name="65">65</a>Dej jim zatvrdilé srdce a prokletí své na ně.</span> <span class="verse"><a name="66">66</a>Stihej v prchlivosti, a vyhlaď je, ať nejsou pod nebem tvým.</span> </p></div</div></div></body></html>