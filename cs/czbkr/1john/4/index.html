<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1john">1 John</a> &gt <strong>Chapter 4</strong></div><p><span class="verse"><a name="1">1</a>Nejmilejší, ne každému duchu věřte, ale zkušujte duchů, jsou-li z Boha; nebo mnozí falešní proroci vyšli na svět.</span> <span class="verse"><a name="2">2</a>Po tomto znejte Ducha Božího: Všeliký duch, kterýž vyznává Jezukrista v těle přišlého, z Boha jest.</span> <span class="verse"><a name="3">3</a>Ale všeliký duch, kterýž nevyznává Jezukrista v těle přišlého, není z Boha; nýbrž toť jest ten duch antikristův, o kterémž jste slýchali, že přijíti má, a jižť jest nyní na světě.</span> <span class="verse"><a name="4">4</a>Vy pak z Boha jste, synáčkové, a zvítězili jste nad nimi; nebo většíť jest ten, kterýž jest v vás, nežli ten, kterýž jest v světě.</span> <span class="verse"><a name="5">5</a>Oni z světa jsou, a protož o světu mluví, a svět jich poslouchá.</span> <span class="verse"><a name="6">6</a>My z Boha jsme. Kdo zná Boha, posloucháť nás; kdož pak není z Boha, neposloucháť nás. A po tomť poznáváme ducha pravdy a ducha bludu.</span> <span class="verse"><a name="7">7</a>Nejmilejší, milujmež jedni druhé; nebo láska z Boha jest, a každý, kdož miluje, z Boha se narodil, a znáť Boha.</span> <span class="verse"><a name="8">8</a>Kdož nemiluje, nezná Boha; nebo Bůh láska jest.</span> <span class="verse"><a name="9">9</a>V tomť zjevena jest láska Boží k nám, že Syna svého toho jednorozeného poslal Bůh na svět, abychom živi byli skrze něho.</span> <span class="verse"><a name="10">10</a>V tomť jest láska, ne že bychom my Boha milovali, ale že on miloval nás, a poslal Syna svého obět slitování za hříchy naše.</span> <span class="verse"><a name="11">11</a>Nejmilejší, poněvadž tak miloval nás Bůh, i myť máme jedni druhé milovati.</span> <span class="verse"><a name="12">12</a>Boha žádný nikdy nespatřil, ale milujeme-liť jedni druhé, Bůh v nás přebývá, a láska jeho dokonalá jest v nás.</span> <span class="verse"><a name="13">13</a>Po tomtoť poznáváme, že v něm přebýváme, a on v nás, že z Ducha svého dal nám.</span> <span class="verse"><a name="14">14</a>A myť jsme viděli, a svědčíme, že Otec poslal Syna svého spasitele světa.</span> <span class="verse"><a name="15">15</a>Kdož by koli vyznával, že Ježíš jest Syn Boží, Bůh v něm přebývá, a on v Bohu.</span> <span class="verse"><a name="16">16</a>A myť jsme poznali, a uvěřili o lásce, kterouž Bůh má k nám. Bůh láska jest, a kdož v lásce přebývá, v Bohu přebývá, a Bůh v něm.</span> <span class="verse"><a name="17">17</a>V tomtoť jest k dokonání svému přišla láska Boží s námi, abychom bezpečné doufání měli v den soudný, kdyžto, jakýž jest on, takovíž i my jsme na tomto světě.</span> <span class="verse"><a name="18">18</a>Bázněť není v lásce, ale láska dokonalá ven vyhání bázeň; nebo bázeň trápení má, kdož se pak bojí, není dokonalý v lásce.</span> <span class="verse"><a name="19">19</a>My milujeme jej, nebo on prve miloval nás.</span> <span class="verse"><a name="20">20</a>Řekl-li by kdo: Miluji Boha, a bratra svého nenáviděl by, lhář jest. Nebo kdož nemiluje bratra svého, kteréhož viděl, Boha, kteréhož neviděl, kterak může milovati?</span> <span class="verse"><a name="21">21</a>A totoť přikázání máme od něho, aby ten, kdož miluje Boha, miloval i bratra svého.</span> </p></div</div></div></body></html>