<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1john">1 John</a> &gt <strong>Chapter 3</strong></div><p><span class="verse"><a name="1">1</a>Pohleďte, jakou lásku dal nám Otec, totiž abychom synové Boží slouli. Protoť svět nezná nás, že jeho nezná.</span> <span class="verse"><a name="2">2</a>Nejmilejší, nyní synové Boží jsme, ale ještěť se neokázalo, co budeme. Vímeť pak, že když se okáže, podobni jemu budeme; nebo viděti jej budeme tak, jakž jest.</span> <span class="verse"><a name="3">3</a>A každý, kdož má takovou naději v něm, očišťuje se, jakož i on čistý jest.</span> <span class="verse"><a name="4">4</a>Každý, kdož činí hřích, činíť proti zákonu; nebo hřích jest přestoupení zákona.</span> <span class="verse"><a name="5">5</a>A víte, že on se okázal proto, aby hříchy naše sňal, a hříchu v něm není.</span> <span class="verse"><a name="6">6</a>Každý tedy, kdož v něm zůstává, nehřeší; ale každý, kdož hřeší, neviděl ho, aniž ho poznal.</span> <span class="verse"><a name="7">7</a>Synáčkové, nižádný vás nesvoď. Kdož činí spravedlnost, spravedlivý jest, jakož i on jest spravedlivý.</span> <span class="verse"><a name="8">8</a>Kdož činí hřích, z ďábla jest; nebo ďábel hned od počátku hřeší. Na toť jest zjeven Syn Boží, aby kazil skutky ďáblovy.</span> <span class="verse"><a name="9">9</a>Každý, kdož se narodil z Boha, hříchu nečiní; nebo símě jeho v něm zůstává, aniž může hřešiti, nebo z Boha narozen jest.</span> <span class="verse"><a name="10">10</a>Po tomtoť zjevní jsou synové Boží a synové ďáblovi. Každý, kdož nečiní spravedlnosti, neníť z Boha, a kdož nemiluje bratra svého.</span> <span class="verse"><a name="11">11</a>Nebo toť jest to zvěstování, kteréž jste slýchali od počátku, abychom milovali jedni druhé.</span> <span class="verse"><a name="12">12</a>Ne jako Kain, kterýž z toho zlostníka byl a zamordoval bratra svého. A pro kterou příčinu zamordoval ho? Protože skutkové jeho byli zlí, bratra pak jeho byli spravedliví.</span> <span class="verse"><a name="13">13</a>Nedivtež se, bratří moji, jestliže vás svět nenávidí.</span> <span class="verse"><a name="14">14</a>My víme, že jsme přeneseni z smrti do života, nebo milujeme bratří. Kdož nemiluje bratra, zůstáváť v smrti.</span> <span class="verse"><a name="15">15</a>Každý, kdož nenávidí bratra svého, vražedlník jest, a víte, že žádný vražedlník nemá života věčného v sobě zůstávajícího.</span> <span class="verse"><a name="16">16</a>Po tomto jsme poznali lásku, že on duši svou za nás položil, i myť tedy máme za bratří duše své klásti.</span> <span class="verse"><a name="17">17</a>Kdo by pak měl statek tohoto světa, a viděl by bratra svého, an nouzi trpí, a zavřel by srdce své před ním, kterak láska Boží zůstává v něm?</span> <span class="verse"><a name="18">18</a>Synáčkové moji, nemilujmež slovem, ani jazykem toliko, ale skutkem a pravdou.</span> <span class="verse"><a name="19">19</a>A po tomť poznáváme, že z pravdy jsme, a před obličejem jeho spokojíme srdce svá.</span> <span class="verse"><a name="20">20</a>Nebo obviňovalo-liť by nás srdce naše, ovšemť Bůh, kterýž jest větší nežli srdce naše a zná všecko.</span> <span class="verse"><a name="21">21</a>Nejmilejší, jestližeť by nás srdce naše neobviňovalo, smělou doufanlivost máme k Bohu.</span> <span class="verse"><a name="22">22</a>A začež ho koli prosíme, béřeme od něho; nebo přikázání jeho ostříháme, a to, což jest libého před obličejem jeho, činíme.</span> <span class="verse"><a name="23">23</a>A totoť jest to přikázání jeho, abychom věřili jménu Syna jeho Jezukrista a milovali jedni druhé, jakož nám dal přikázání.</span> <span class="verse"><a name="24">24</a>Nebo kdož ostříhá přikázání jeho, v němť zůstává, a on také v něm. A po tomť poznáváme, že zůstává v nás, totiž po Duchu, kteréhož dal nám.</span> </p></div</div></div></body></html>