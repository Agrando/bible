<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1john/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1john">1 John</a> &gt <strong>Chapter 2</strong></div><p><span class="verse"><a name="1">1</a>Synáčkové moji, totoť vám píši, abyste nehřešili. Pakliť by kdo zhřešil, přímluvci máme u Otce, Ježíše Krista spravedlivého.</span> <span class="verse"><a name="2">2</a>A onť jest obět slitování za hříchy naše, a netoliko za naše, ale i za hříchy všeho světa.</span> <span class="verse"><a name="3">3</a>A po tomť známe, že jsme jej poznali, jestliže přikázání jeho ostříháme.</span> <span class="verse"><a name="4">4</a>Dí-liť kdo: Znám jej, a přikázání jeho neostříhá, lhářť jest, a pravdy v něm není.</span> <span class="verse"><a name="5">5</a>Ale kdožť ostříhá slova jeho, v pravděť láska Boží v tom jest dokonalá. Po tomť známe, že jsme v něm.</span> <span class="verse"><a name="6">6</a>Kdo praví, že v něm zůstává, máť, jakž on chodil, i tento tak choditi.</span> <span class="verse"><a name="7">7</a>Bratří, ne nějaké nové přikázání vám píši, ale přikázání staré, kteréž jste měli od počátku. A to přikázání staré jestiť slovo to, kteréž jste slyšeli od počátku.</span> <span class="verse"><a name="8">8</a>A zase přikázání nové píši vám, kteréžto jest pravé i v něm i v vás. Nebo tma pomíjí, a světlo to pravé již svítí.</span> <span class="verse"><a name="9">9</a>Kdo praví, že jest v světle, a bratra svého nenávidí, v temnostiť jest až posavad.</span> <span class="verse"><a name="10">10</a>Kdož miluje bratra svého, v světle zůstává, a pohoršení v něm není.</span> <span class="verse"><a name="11">11</a>Ale kdož nenávidí bratra svého, v temnosti jest, a v temnosti chodí, a neví, kam jde; nebo temnost oslepila oči jeho.</span> <span class="verse"><a name="12">12</a>Píši vám, synáčkové, žeť jsou vám odpuštěni hříchové pro jméno jeho.</span> <span class="verse"><a name="13">13</a>Píši vám, otcové, že jste poznali toho, kterýž jest od počátku. Píši vám, mládenci, že jste zvítězili nad zlým.</span> <span class="verse"><a name="14">14</a>Píši vám, dítky, že jste poznali Otce. Psal jsem vám, otcové, že jste poznali toho, kterýž jest od počátku. Psal jsem vám, mládenci, že silní jste, a slovo Boží v vás zůstává, a že jste zvítězili nad zlým.</span> <span class="verse"><a name="15">15</a>Nemilujtež světa, ani těch věcí, kteréž na světě jsou. Miluje-liť kdo svět, není lásky Otcovy v něm.</span> <span class="verse"><a name="16">16</a>Nebo všecko, což jest na světě, jako žádost těla, a žádost očí, a pýcha života, toť není z Otce, ale jest z světa.</span> <span class="verse"><a name="17">17</a>A svět hyne i žádost jeho, ale kdož činí vůli Boží, ten trvá na věky.</span> <span class="verse"><a name="18">18</a>Dítky, poslední hodina jest, a jakož jste slýchaly, že antikrist přijíti má, i nyníť antikristové jsou mnozí. Odkudž známe, že poslední hodina jest.</span> <span class="verse"><a name="19">19</a>Z násť jsou vyšli, ale nebyli z nás. Nebo byť byli z nás, byliť by zůstali s námi, ale vyšli z nás, aby zjeveni byli, že nejsou všickni z nás.</span> <span class="verse"><a name="20">20</a>Vy pak máte pomazání od Svatého, a znáte všecko.</span> <span class="verse"><a name="21">21</a>Nepsal jsem vám proto, že byste neznali pravdy, ale že ji znáte, a že všeliká lež není z pravdy.</span> <span class="verse"><a name="22">22</a>A kdo jest lhář, nežli ten, kdož zapírá, že Ježíš není Kristus? Tenť jest antikrist; kdoť zapírá Otce, zapíráť i Syna.</span> <span class="verse"><a name="23">23</a>Každý kdož zapírá Syna, nemáť ani Otce.</span> <span class="verse"><a name="24">24</a>A protož zůstaniž v vás to, což jste slýchali od počátku. Zůstane-liť v vás to, co jste slýchali od počátku, i vy také v Synu i v Otci zůstanete.</span> <span class="verse"><a name="25">25</a>A toť jest to zaslíbení, kteréž nám zaslíbil, totiž ten život věčný.</span> <span class="verse"><a name="26">26</a>Tyto věci psal jsem vám o těch, kteříž vás svodí.</span> <span class="verse"><a name="27">27</a>Ale pomazání to, kteréž jste vzali od něho, v vás zůstává, a aniž potřebujete, aby kdo učil vás, ale jakž pomazání to učí vás o všech věcech, a pravéť jest a neoklamavatelné, a jakž naučilo vás, tak v něm zůstávejte.</span> <span class="verse"><a name="28">28</a>A nyní, synáčkové, zůstávejtež v něm, abychom, když by se ukázal, smělé doufání měli, a nebyli zahanbeni od něho v čas příchodu jeho.</span> <span class="verse"><a name="29">29</a>Poněvadž víte, že on spravedlivý jest, znejtež také, že každý, kdož činí spravedlnost, z něho jest narozen.</span> </p></div</div></div></body></html>