<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2pet/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2pet">2 Peter</a> &gt <strong>Chapter 1</strong></div><p><span class="verse"><a name="1">1</a>Šimon Petr, služebník a apoštol Ježíše Krista, těm, kteříž spolu s námi zároveň drahé dosáhli víry, pro spravedlnost Boha našeho a Spasitele Jezukrista:</span> <span class="verse"><a name="2">2</a>Milost vám a pokoj rozmnožen buď skrze známost Boha a Ježíše Pána našeho.</span> <span class="verse"><a name="3">3</a>Jakož nám od jeho Božské moci všecko, což potřebí bylo k životu a ku zbožnosti, darováno jest, skrze známost toho, kterýž povolal nás k slávě a k ctnosti.</span> <span class="verse"><a name="4">4</a>Odkudžto veliká nám a drahá zaslíbení dána jsou, tak abyste skrze ně Božského přirození účastníci učiněni byli, utekše porušení toho, kteréž jest na světě v žádostech zlých.</span> <span class="verse"><a name="5">5</a>A na to pak vy všecku snažnost svou vynaložíce, prokazujte u víře své ctnost, a v ctnosti umění,</span> <span class="verse"><a name="6">6</a>V umění pak zdrželivost, a v zdrželivosti trpělivost, v trpělivosti pak zbožnost,</span> <span class="verse"><a name="7">7</a>V zbožnosti pak bratrstva milování, a v milování bratrstva lásku.</span> <span class="verse"><a name="8">8</a>Ty zajisté věci když budou při vás a to rozhojněné, ne prázdné, ani neužitečné postaví vás v známosti Pána našeho Jezukrista.</span> <span class="verse"><a name="9">9</a>Nebo při komž není těchto věcí, slepýť jest, a toho, což vzdáleno jest, nevida, zapomenuv na očištění svých starých hříchů.</span> <span class="verse"><a name="10">10</a>Protož, bratří, raději snažte se pevné povolání své i vyvolení učiniti; nebo to činíce, nepadnete nikdy.</span> <span class="verse"><a name="11">11</a>Takť zajisté hojné způsobeno vám bude vjití k věčnému království Pána našeho a Spasitele Jezukrista.</span> <span class="verse"><a name="12">12</a>Protož nezanedbámť vždycky vám připomínati těch věcí, ačkoli umělí i utvrzení jste v přítomné pravdě.</span> <span class="verse"><a name="13">13</a>Neboť to mám za spravedlivé, dokudž jsem v tomto stánku, abych vás probuzoval napomínáním,</span> <span class="verse"><a name="14">14</a>Věda, že brzké jest složení stánku mého, jakož mi i Pán náš Ježíš Kristus oznámil.</span> <span class="verse"><a name="15">15</a>Přičinímť se i o to, abyste vy po odchodu mém často se na ty věci rozpomínati mohli.</span> <span class="verse"><a name="16">16</a>Nebo ne nějakých vtipně složených básní následujíce, známu učinili jsme vám Pána našeho Jezukrista moc a příchod, ale jakožto ti, kteříž jsme očima svýma viděli jeho velebnost.</span> <span class="verse"><a name="17">17</a>Přijalť jest zajisté od Boha Otce čest a slávu, když se stal k němu hlas takový od velebné slávy: Tentoť jest ten můj milý Syn, v němž mi se zalíbilo.</span> <span class="verse"><a name="18">18</a>A ten hlas my jsme slyšeli s nebe pošlý, s ním byvše na oné hoře svaté.</span> <span class="verse"><a name="19">19</a>A mámeť přepevnou řeč prorockou, kteréžto že šetříte jako svíce, jenž svítí v temném místě, dobře činíte, až by se den rozednil a dennice vzešla v srdcích vašich,</span> <span class="verse"><a name="20">20</a>Toto nejprve znajíce, že žádného proroctví Písma svatého výklad nezáleží na rozumu lidském.</span> <span class="verse"><a name="21">21</a>Nebo nikdy z lidské vůle nepošlo proroctví, ale Duchem svatým puzeni jsouce, mluvili svatí Boží lidé.</span> </p></div</div></div></body></html>