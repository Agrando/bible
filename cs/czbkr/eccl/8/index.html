<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/eccl/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/eccl">Ecclesiastes</a> &gt <strong>Chapter 8</strong></div><p><span class="verse"><a name="1">1</a>Moudrost člověka osvěcuje oblíčej jeho, a nestydatost tváři jeho proměňuje.</span> <span class="verse"><a name="2">2</a>Jáť radím: Výpovědi královské ostříhej, a však podlé přísahy Boží.</span> <span class="verse"><a name="3">3</a>Nepospíchej odjíti od tváři jeho, aniž trvej v zpouře; nebo cožť by koli chtěl, učinil by.</span> <span class="verse"><a name="4">4</a>Nebo kde slovo královské, tu i moc jeho, a kdo dí jemu: Co děláš?</span> <span class="verse"><a name="5">5</a>Kdo ostříhá přikázaní, nezví o ničem zlém. I čas i příčiny zná srdce moudrého.</span> <span class="verse"><a name="6">6</a>Nebo všeliké předsevzetí má čas a příčiny. Ale i to neštěstí veliké člověka se přídrží,</span> <span class="verse"><a name="7">7</a>Že neví, co budoucího jest. Nebo jak se stane, kdo mu oznámí?</span> <span class="verse"><a name="8">8</a>Není člověka, kterýž by moci měl nad životem, aby zadržel duši, aniž má moc nade dnem smrti; nemá ani braně v tom boji, aniž vysvobodí bezbožnost bezbožného.</span> <span class="verse"><a name="9">9</a>Ve všem tom viděl jsem, přiloživ mysl svou ke všemu tomu, co se děje pod sluncem, že časem panuje člověk nad člověkem k jeho zlému.</span> <span class="verse"><a name="10">10</a>A tehdáž viděl jsem bezbožné pohřbené, že se zase navrátili, ale kteříž z místa svatého odešli, v zapomenutí dáni jsou v městě tom, v kterémž dobře činili. I to také jest marnost.</span> <span class="verse"><a name="11">11</a>Nebo že ne i hned ortel dochází pro skutek zlý, protož vroucí jest k tomu srdce synů lidských, aby činili zlé věci.</span> <span class="verse"><a name="12">12</a>A ačkoli hříšník činí zle na stokrát, a vždy se mu odkládá, já však vím, že dobře bude bojícím se Boha, kteříž se bojí oblíčeje jeho.</span> <span class="verse"><a name="13">13</a>S bezbožným pak nedobře se díti bude, aniž se prodlí dnové jeho; minou jako stín, proto že jest bez bázně před oblíčejem Božím.</span> <span class="verse"><a name="14">14</a>Jest marnost, kteráž se děje na zemi: Že bývají spravedliví, jimž se však vede, jako by činili skutky bezbožných; zase bývají bezbožní, kterýmž se však vede, jako by činili skutky spravedlivých. Protož jsem řekl: I to také jest marnost.</span> <span class="verse"><a name="15">15</a>A tak chválil jsem veselí, proto že nic nemá lepšího člověk pod sluncem, jediné aby jedl a pil, a veselil se, a že to pozůstává jemu z práce jeho ve dnech života jeho, kteréž dal jemu Bůh pod sluncem.</span> <span class="verse"><a name="16">16</a>A ač jsem se vydal srdcem svým na to, abych moudrost vystihnouti mohl, a vyrozuměti bídě, kteráž bývá na zemi, pro kterouž ani ve dne ani v noci nespí,</span> <span class="verse"><a name="17">17</a>A však viděl jsem při každém skutku Božím, že nemůže člověk vystihnouti skutku dějícího se pod sluncem. O čež pracuje člověk, vyhledati chtěje, ale nenalézá; nýbrž byť i myslil moudrý, že se doví, nebude moci nic najíti.</span> </p></div</div></div></body></html>