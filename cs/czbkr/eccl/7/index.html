<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/eccl/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/eccl">Ecclesiastes</a> &gt <strong>Chapter 7</strong></div><p><span class="verse"><a name="1">1</a>Lepší jest jméno dobré nežli mast výborná, a den smrti než den narození člověka.</span> <span class="verse"><a name="2">2</a>Lépe jest jíti do domu zámutku, nežli jíti do domu hodování, pro dokonání každého člověka, a kdož jest živ, složí to v srdci svém.</span> <span class="verse"><a name="3">3</a>Lepší jest horlení nežli smích; nebo zůřivá tvář polepšuje srdce.</span> <span class="verse"><a name="4">4</a>Srdce moudrých v domě zámutku, ale srdce bláznů v domě veselí.</span> <span class="verse"><a name="5">5</a>Lépe jest slyšeti žehrání moudrého,nežli aby někdo poslouchal písně bláznů.</span> <span class="verse"><a name="6">6</a>Nebo jako praštění trní pod hrncem, tak smích blázna. A i to jest marnost.</span> <span class="verse"><a name="7">7</a>Ssužování zajisté k bláznovství přivodí moudrého, a dar oslepuje srdce.</span> <span class="verse"><a name="8">8</a>Lepší jest skončení věci nežli počátek její; lepší jest dlouho čekající nežli vysokomyslný.</span> <span class="verse"><a name="9">9</a>Nebuď kvapný v duchu svém k hněvu; nebo hněv v lůnu bláznů odpočívá.</span> <span class="verse"><a name="10">10</a>Neříkej: Čím jest to, že dnové první lepší byli nežli tito? Nebo bys se nemoudře na to vytazoval.</span> <span class="verse"><a name="11">11</a>Dobrá jest moudrost s statkem, a velmi užitečná těm, kteříž vidí slunce;</span> <span class="verse"><a name="12">12</a>Nebo v stínu moudrosti a v stínu stříbra odpočívají. A však přednější jest umění moudrosti, přináší život těm, kdož ji mají.</span> <span class="verse"><a name="13">13</a>Hleď na skutky Boží. Nebo kdo může zpřímiti to, což on zkřivil?</span> <span class="verse"><a name="14">14</a>V den dobrý užívej dobrých věcí, a v den zlý buď bedliv; nebo i to naproti onomu učinil Bůh z té příčiny, aby nenalezl člověk po něm ničeho.</span> <span class="verse"><a name="15">15</a>Všecko to viděl jsem za dnů marnosti své: Bývá spravedlivý, kterýž hyne s spravedlností svou; tolikéž bývá bezbožný, kterýž dlouho živ jest v zlosti své.</span> <span class="verse"><a name="16">16</a>Nebývej příliš spravedlivý, aniž buď příliš moudrý. Proč máš na zkázu přicházeti?</span> <span class="verse"><a name="17">17</a>Nebuď příliš starostlivý, aniž bývej bláznem. Proč máš umírati dříve času svého?</span> <span class="verse"><a name="18">18</a>Dobréť jest, abys se onoho přídržel, a tohoto se nespouštěl; nebo kdo se bojí Boha, ujde všeho toho.</span> <span class="verse"><a name="19">19</a>Moudrost posiluje moudrého nad desatero knížat, kteříž jsou v městě.</span> <span class="verse"><a name="20">20</a>Není zajisté člověka spravedlivého na zemi, kterýž by činil dobře a nehřešil.</span> <span class="verse"><a name="21">21</a>Také ne ke všechněm slovům, kteráž mluví lidé, přikládej mysli své, poněvadž nemáš dbáti, by i služebník tvůj zlořečil tobě.</span> <span class="verse"><a name="22">22</a>Neboť ví srdce tvé, že jsi i ty častokrát zlořečil jiným.</span> <span class="verse"><a name="23">23</a>Všeho toho zkusil jsem moudrostí, a řekl jsem: Budu moudrým, ale moudrost vzdálila se ode mne.</span> <span class="verse"><a name="24">24</a>Což pak vzdálené a velmi hluboké jest, kdož to najíti může?</span> <span class="verse"><a name="25">25</a>Všecko jsem přeběhl myslí svou, abych poznal a vyhledal, i vynalezl moudrost a rozumnost, a abych poznal bezbožnost, bláznovství a nemoudrost i nesmyslnost.</span> <span class="verse"><a name="26">26</a>I našel jsem věc hořčejší nad smrt, ženu, jejíž srdce tenata, a ruce její okovy. Kdož se líbí Bohu, zachován bývá od ní, ale hříšník bývá od ní jat.</span> <span class="verse"><a name="27">27</a>Pohleď, to jsem shledal, (praví kazatel), jedno proti druhému stavěje, abych nalezl umění,</span> <span class="verse"><a name="28">28</a>Čeho pak přesto hledala duše má, však jsem nenalezl: Muže jednoho z tisíce našel jsem, ale ženy mezi tolika jsem nenalezl.</span> <span class="verse"><a name="29">29</a>Obzvláštně pohleď i na to, což jsem nalezl: Že učinil Bůh člověka dobrého, ale oni následovali smyšlínek rozličných. [ (Ecclesiastes 7:30) Kdo se může vrovnati moudrému, a kdo může vykládati všelikou věc? ]</span> </p></div</div></div></body></html>