<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Všeliká věc má jistý čas, a každé předsevzetí pod nebem svou chvíli.</span> <span class="verse"><a name="2">2</a>Jest čas rození i čas umírání, čas sázení a čas vykopání, což vsazeno bývá;</span> <span class="verse"><a name="3">3</a>Čas mordování a čas hojení, čas boření a čas stavení;</span> <span class="verse"><a name="4">4</a>Čas pláče a čas smíchu, čas smutku a čas proskakování;</span> <span class="verse"><a name="5">5</a>Čas rozmítání kamení a čas shromažďování kamení, čas objímání a čas vzdálení se od objímání;</span> <span class="verse"><a name="6">6</a>Čas hledání a čas ztracení, čas chování a čas zavržení;</span> <span class="verse"><a name="7">7</a>Čas roztrhování a čas sšívání, čas mlčení a čas mluvení;</span> <span class="verse"><a name="8">8</a>Čas milování a čas nenávidění, čas boje a čas pokoje.</span> <span class="verse"><a name="9">9</a>Co tedy má ten, kdo práci vede, z toho, o čemž pracuje?</span> <span class="verse"><a name="10">10</a>Viděl jsem zaměstknání, kteréž dal Bůh synům lidským, aby se jím trápili.</span> <span class="verse"><a name="11">11</a>Sám všecko činí ušlechtile časem svým, nýbrž i žádost světa dal v srdce jejich, aby nestihal člověk díla toho, kteréž dělá Bůh, ani počátku ani konce.</span> <span class="verse"><a name="12">12</a>Odtud seznávám, že nic lepšího nemají, než aby se veselili, a činili dobře v životě svém,</span> <span class="verse"><a name="13">13</a>Ač i to, když všeliký člověk jí a pije, a užívá dobrých věcí ze všelijaké práce své, jest dar Boží.</span> <span class="verse"><a name="14">14</a>Znám, že cožkoli činí Bůh, to trvá na věky; nemůže se k tomu nic přidati, ani od toho co odjíti. A činí to Bůh, aby se báli oblíčeje jeho.</span> <span class="verse"><a name="15">15</a>To, což bylo, i nyní jest, a což bude, již bylo; nebo Bůh obnovuje to, což pominulo.</span> <span class="verse"><a name="16">16</a>Přesto viděl jsem ještě pod sluncem na místě soudu bezbožnost, a na místě spravedlnosti nespravedlnost.</span> <span class="verse"><a name="17">17</a>I řekl jsem v srdci svém: Budeť Bůh spravedlivého i bezbožného souditi; nebo tam bude čas každému předsevzetí i každému skutku.</span> <span class="verse"><a name="18">18</a>Řekl jsem v srdci svém o způsobu synů lidských, že jim ukázal Bůh, aby viděli, že jsou podobni hovadům.</span> <span class="verse"><a name="19">19</a>Případnost synů lidských a případnost hovad jest případnost jednostejná. Jakož umírá ono, tak umírá i on, a dýchání jednostejné všickni mají, aniž co napřed má člověk před hovadem; nebo všecko jest marnost.</span> <span class="verse"><a name="20">20</a>Obé to jde k místu jednomu; obé jest z prachu, obé také zase navracuje se do prachu.</span> <span class="verse"><a name="21">21</a>Kdo to zná, že duch synů lidských vstupuje zhůru, a duch hovadí že sstupuje pod zemi?</span> <span class="verse"><a name="22">22</a>Protož spatřil jsem, že nic není lepšího, než veseliti se člověku v skutcích svých, poněvadž to jest podíl jeho. Nebo kdo jej k tomu přivede, aby poznati mohl to, což jest budoucího po něm?</span> </p></div</div></div></body></html>