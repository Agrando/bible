<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/eccl/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/eccl">Ecclesiastes</a> &gt <strong>Chapter 10</strong></div><p><span class="verse"><a name="1">1</a>Muchy mrtvé nasmrazují a nakažují mast apatekářskou; tak pro moudrost a slávu vzácného maličko bláznovství zohyžďuje.</span> <span class="verse"><a name="2">2</a>Srdce moudrého jest po pravici jeho, ale srdce blázna po levici jeho.</span> <span class="verse"><a name="3">3</a>I tehdáž, když blázen cestou jde, srdce jeho nedostatek trpí; nebo všechněm znáti dává, že blázen jest.</span> <span class="verse"><a name="4">4</a>Jestliže by duch toho, jenž panuje, povstal proti tobě, neopouštěj místa svého; nebo krotkost přítrž činí hříchům velikým.</span> <span class="verse"><a name="5">5</a>Jest zlá věc, kterouž jsem viděl pod sluncem, totiž neprozřetelnost, kteráž pochází od vrchnosti,</span> <span class="verse"><a name="6">6</a>Že blázen postaven bývá v důstojnosti veliké, a bohatí že v nízkosti sedávají.</span> <span class="verse"><a name="7">7</a>Viděl jsem služebníky na koních, knížata pak, ana chodí pěšky jako služebníci.</span> <span class="verse"><a name="8">8</a>Kdo kopá jámu, upadá do ní; a kdo boří plot, ušťkne jej had.</span> <span class="verse"><a name="9">9</a>Kdo přenáší kamení, urazí se jím; a kdo štípá dříví, nebezpečenství bude míti od něho.</span> <span class="verse"><a name="10">10</a>Jestliže se ztupí železo, a nenabrousí-li ostří jeho, tedy síly přičiniti musí; ale mnohem lépe může to spraviti moudrost.</span> <span class="verse"><a name="11">11</a>Ušťkne-li had, než by zaklet byl, nic neprospějí slova zaklinače.</span> <span class="verse"><a name="12">12</a>Slova úst moudrého jsou příjemná, ale rtové blázna sehlcují jej.</span> <span class="verse"><a name="13">13</a>Počátek slov úst jeho jest nemoudrost, a ostatek mluvení jeho pouhé bláznovství.</span> <span class="verse"><a name="14">14</a>Nebo blázen mnoho mluví, ješto neví člověk ten, co budoucího jest. To zajisté, co bude po něm, kdo mu oznámí?</span> <span class="verse"><a name="15">15</a>Práce bláznů k ustání je přivodí, nebo neumí ani do města trefiti.</span> <span class="verse"><a name="16">16</a>Běda tobě, země, když král tvůj dítě jest, a knížata tvá ráno hodují.</span> <span class="verse"><a name="17">17</a>Blahoslavená jsi ty země, když král tvůj jest syn šlechetných, a knížata tvá, když čas jest, jídají pro posilnění, a ne pro opilství.</span> <span class="verse"><a name="18">18</a>Ano pro lenost schází krov, a pro opuštění rukou kapává do domu.</span> <span class="verse"><a name="19">19</a>Pro obveselení strojívají hody, a víno obveseluje život, peníze pak ke všemu dopomáhají.</span> <span class="verse"><a name="20">20</a>Ani sám u sebe králi nezlořeč, ani v skrýších pokoje svého nezlořeč mocnějšímu; nebo pták nebeský donesl by hlas ten, a to, což křídla má, vyjevilo by řeč tvou.</span> </p></div</div></div></body></html>