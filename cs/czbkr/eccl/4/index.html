<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/eccl/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/eccl">Ecclesiastes</a> &gt <strong>Chapter 4</strong></div><p><span class="verse"><a name="1">1</a>Opět obrátiv se, i viděl jsem všeliká ssoužení, kteráž se dějí pod sluncem, a aj, slzy křivdu trpících, ješto nemají potěšitele, ani moci k vyjití z ruky těch, kteříž je ssužují, a nemají potěšitele.</span> <span class="verse"><a name="2">2</a>Protož já chválil jsem mrtvé, kteříž již zemřeli, více nežli živé, kteříž jsou živi až po dnes.</span> <span class="verse"><a name="3">3</a>Nýbrž nad oba tyto šťastnější jest ten, kterýž ještě nebyl, a neviděl skutku zlého, dějícího se pod sluncem.</span> <span class="verse"><a name="4">4</a>Nebo spatřil jsem všelikou práci a každé dobré dílo, že jest k závisti jedněch druhým. I to také jest marnost a trápení ducha.</span> <span class="verse"><a name="5">5</a>Blázen skládá ruce své, a jí maso své, říkaje:</span> <span class="verse"><a name="6">6</a>Lepší jest plná hrst s odpočinutím,nežli přehršlí plné s prací a trápením ducha.</span> <span class="verse"><a name="7">7</a>Opět obrátiv se, viděl jsem jinou marnost pod sluncem:</span> <span class="verse"><a name="8">8</a>Jest samotný někdo, nemaje žádného, ani syna, ani bratra, a však není konce všeliké práci jeho, ani oči jeho nemohou se nasytiti bohatství. Nepomyslí: Komu já pracuji, tak že i životu svému ujímám pohodlí? I to také jest marnost a bídné zaneprázdnění.</span> <span class="verse"><a name="9">9</a>Lépeť jest dvěma než jednomu; mají zajisté dobrý užitek z práce své.</span> <span class="verse"><a name="10">10</a>Nebo padne-li který z nich, druhý pozdvihne tovaryše svého. Běda tedy samotnému, když by padl; nebo nemá druhého, aby ho pozdvihl.</span> <span class="verse"><a name="11">11</a>Také budou-li dva spolu ležeti, zahřejí se, ale jeden jak se zahřeje?</span> <span class="verse"><a name="12">12</a>Ovšem, jestliže by se kdo jednoho zmocniti chtěl, dva postaví se proti němu; ano trojnásobní provázek nesnadně se přetrhne.</span> <span class="verse"><a name="13">13</a>Lepší jest dítě chudé a moudré, než král starý a blázen, kterýž neumí již ani napomenutí přijímati,</span> <span class="verse"><a name="14">14</a>Ačkoli z žaláře vychází, aby kraloval, nýbrž i v království svém může na chudobu přijíti.</span> <span class="verse"><a name="15">15</a>Viděl jsem všecky živé, kteříž chodí pod sluncem, ani se přídrželi pacholete, potomka onoho, kterýž měl kralovati místo něho.</span> <span class="verse"><a name="16">16</a>Nebývalo konce té vrtkosti všeho lidu, jakž toho, kterýž byl před nimi, takž ani potomci nebudou se těšiti z něho. Protož i to jest marnost a trápení ducha.</span> </p></div</div></div></body></html>