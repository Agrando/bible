<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ezek/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ezek">Ezekiel</a> &gt <strong>Chapter 24</strong></div><p><span class="verse"><a name="1">1</a>Opět stalo se slovo Hospodinovo ke mně léta devátého, měsíce desátého, desátého dne téhož měsíce, řkoucí:</span> <span class="verse"><a name="2">2</a>Synu člověčí, napiš sobě jméno tohoto dne, vlastně dnešního dne tohoto: nebo oblehl král Babylonský Jeruzalém právě tohoto dnešního dne.</span> <span class="verse"><a name="3">3</a>A předlož tomu domu zpurnému podobenství, řka k nim: Takto praví Panovník Hospodin: Přistav tento hrnec, přistav a nalej také do něho vody.</span> <span class="verse"><a name="4">4</a>A sebera kusy náležité do něho, každý kus dobrý, stehno i plece, a nejlepšími kostmi napln jej.</span> <span class="verse"><a name="5">5</a>Přivezmi i nejlepších bravů, a udělej oheň z kostí pod ním, způsob, ať to vře, ažby kypělo, ať se i kosti jeho rozvaří v něm.</span> <span class="verse"><a name="6">6</a>Protož takto praví Panovník Hospodin: Běda městu tomu vražedlnému, hrnci, v němž zůstává připálenina jeho, z něhož, pravím, připálenina jeho nevychází. Po kusích, po kusích vytahuj z něho, nepadneť na něj los.</span> <span class="verse"><a name="7">7</a>Nebo krev jest u prostřed něho. Na vysedlou skálu vystavilo ji; nevylilo jí na zemi, aby ji prach přikryl.</span> <span class="verse"><a name="8">8</a>I já zanítě prchlivost k vykonání pomsty, vystavím krev na vysedlou skálu, aby nebyla přikryta.</span> <span class="verse"><a name="9">9</a>Protož takto praví Panovník Hospodin: Běda městu vražedlnému, i já udělám veliký oheň,</span> <span class="verse"><a name="10">10</a>Přikládaje dříví, rozněcuje oheň, v nic obraceje maso, a kořeně kořením, tak že i kosti spáleny budou.</span> <span class="verse"><a name="11">11</a>A postavím ten hrnec na uhlí jeho prázdný, aby se zhřela i rozpálila měď jeho, ažby se vyvařila u prostřed něho nečistota jeho, a vyprázdnila připálenina jeho.</span> <span class="verse"><a name="12">12</a>Klamy svými bylo mi těžké, protož nevyjde z něho množství šumu jeho; do ohně musí šum jeho.</span> <span class="verse"><a name="13">13</a>V tvé nečistotě jest nešlechetnost, proto že jsem tě očišťoval, však nejsi očištěno. Nebudeš více očišťováno od nečistoty své, až i doložím prchlivost svou na tebe.</span> <span class="verse"><a name="14">14</a>Já Hospodin mluvil jsem, dojdeť, a učiním to; neustoupímť, aniž se slituji, ani želeti budu. Podlé cest tvých a činů tvých budou tě souditi, praví Panovník Hospodin.</span> <span class="verse"><a name="15">15</a>Opět stalo se slovo Hospodinovo ke mně, řkoucí:</span> <span class="verse"><a name="16">16</a>Synu člověčí, aj, já odejmu od tebe žádost očí tvých v náhle, však nekvěl ani plač, a nechť nevycházejí slzy tvé.</span> <span class="verse"><a name="17">17</a>Stonati přestaň, smutku, jakž bývá nad mrtvým, nenes, klobouk svůj vstav na sebe, a střevíce své obuj na nohy své, a nezastírej brady své, aniž pokrmu čího jez.</span> <span class="verse"><a name="18">18</a>Což když jsem pověděl lidu ráno, tedy umřela žena má u večer. I učinil jsem na ráno, jakž mi rozkázáno bylo.</span> <span class="verse"><a name="19">19</a>I řekl ke mně lid: Což nám neoznámíš, co tyto věci nám znamenají, kteréž činíš?</span> <span class="verse"><a name="20">20</a>Tedy řekl jsem jim: Slovo Hospodinovo stalo se ke mně, řkoucí:</span> <span class="verse"><a name="21">21</a>Rci domu Izraelskému: Takto praví Panovník Hospodin: Aj, já poškvrním svatyně své, vyvýšenosti síly vaší, žádosti očí vašich a toho, čehož šanuje duše vaše. Též synové vaši i dcery vaše, kterýchž jste zanechali, mečem padnou.</span> <span class="verse"><a name="22">22</a>I budete tak činiti, jakž já činím. Brady nezastřete, aniž čího pokrmu jísti budete.</span> <span class="verse"><a name="23">23</a>A majíce klobouky své na hlavách svých a střevíce na nohách svých, nebudete kvíliti ani plakati, ale svadnouce pro nepravosti své, úpěti budete jeden s druhým.</span> <span class="verse"><a name="24">24</a>Nebo jest vám Ezechiel zázrakem. Všecko, což on činí, budete činiti, a když to přijde, tedy zvíte, že já jsem Panovník Hospodin.</span> <span class="verse"><a name="25">25</a>Ty pak synu člověčí, zdali v ten den, když já odejmu od nich sílu jejich, veselé okrasy jejich, žádost očí jejich, a to, po čemž touží duše jejich, syny jejich i dcery jejich,</span> <span class="verse"><a name="26">26</a>Zdali v ten den přijde k tobě ten, kdož uteče, vypravuje tu novinu?</span> <span class="verse"><a name="27">27</a>V ten den otevrou se ústa tvá při přítomnosti toho, kterýž ušel, i budeš mluviti, a nebudeš více němým. Takž jim budeš zázrakem, i zvědí, že já jsem Hospodin.</span> </p></div</div></div></body></html>