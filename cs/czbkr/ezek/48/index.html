<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ezek/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ezek">Ezekiel</a> &gt <strong>Chapter 48</strong></div><p><span class="verse"><a name="1">1</a>Tato jsou pak jména pokolení: V končinách na půlnoční stranu podlé cesty Chetlon, kudyž se vchází do Emat, Azar Enan, ku pomezí Damašskému na půlnoční stranu, podlé Emat, od východní strany až do západní, osadí se pokolení jedno, totiž Dan,</span> <span class="verse"><a name="2">2</a>A při pomezí Dan, od strany východní až k straně západní jedno, totiž Asser,</span> <span class="verse"><a name="3">3</a>A při pomezí Asser, od strany východní až do strany západní jedno, totiž Neftalím,</span> <span class="verse"><a name="4">4</a>A při pomezí Neftalím, od strany východní až do strany západní jedno, totiž Manasses,</span> <span class="verse"><a name="5">5</a>A při pomezí Manasses, od strany východní až do strany západní jedno, totiž Efraim,</span> <span class="verse"><a name="6">6</a>A při pomezí Efraim, od strany východní až k straně západní jedno, totiž Ruben,</span> <span class="verse"><a name="7">7</a>A při pomezí Ruben, od strany východní až k straně západní jedno, totiž Juda.</span> <span class="verse"><a name="8">8</a>A při pomezí Juda, od strany východní až k straně západní bude obět, kterouž obětovati budete, pětmecítma tisíc loket zšíří, zdélí pak zaroveň s jedním z jiných dílů, od strany východní až k straně západní, a bude svatyně u prostřed něho.</span> <span class="verse"><a name="9">9</a>Ta obět, kterouž obětovati máte Hospodinu, bude zdélí pětmecítma tisíc loket, zšíří pak deset tisíc.</span> <span class="verse"><a name="10">10</a>Těmto pak se dostane ta obět svatá,totiž kněžím, na půlnoci pětmecítma tisíc loket, k západu pak zšíří desíti tisíc, a na východ zšíří desíti tisíc, na poledne též zdélí pětmecítma tisíc, a bude svatyně Hospodinova u prostřed něho,</span> <span class="verse"><a name="11">11</a>Kněžím, posvěcenému každému z synů Sádochových, kteříž drží stráž mou, kteříž nebloudili, když bloudili synové Izraelští, jako bloudili Levítové.</span> <span class="verse"><a name="12">12</a>I bude díl jejich obětovaný z oběti té země, věc nejsvětější při pomezí Levítů.</span> <span class="verse"><a name="13">13</a>Levítů pak díl bude naproti pomezí kněžskému, pětmecítma tisíc loket zdélí, a zšíří deset tisíc; každá dlouhost pětmecítma tisíc, a širokost deset tisíc.</span> <span class="verse"><a name="14">14</a>A nebudou ho uprodávati, ani směňovati, ani přenášeti prvotin země, proto že jest posvěcená Hospodinu.</span> <span class="verse"><a name="15">15</a>Pět pak tisíc loket pozůstalých na šíř, proti těm pětmecítma tisícům, bude místo obecné, pro město k bydlení a k předměstí, i bude město u prostřed něho.</span> <span class="verse"><a name="16">16</a>Tyto pak jsou míry jeho: Strana půlnoční na čtyři tisíce a pět set loket, též strana polední na čtyři tisíce a pět set, od strany též východní čtyři tisíce a pět set, takž strana západní na čtyři tisíce a pět set.</span> <span class="verse"><a name="17">17</a>Bude i předměstí při městě k půlnoci na dvě stě a padesáte loket, a ku poledni na dvě stě a padesáte, takž na východ na dvě stě a padesáte, též k západu na dvě stě a padesáte.</span> <span class="verse"><a name="18">18</a>Ostatek pak na dél, naproti oběti svaté, deset tisíc loket k východu, a deset tisíc k západu; a z toho, což bude naproti té oběti svaté, budou míti důchody ku pokrmu služebníci města.</span> <span class="verse"><a name="19">19</a>A ti služebníci města sloužiti budou Izraelovi ze všech pokolení Izraelských.</span> <span class="verse"><a name="20">20</a>Všecku tuto oběť, pětmecítma tisíc loket, podlé těch pětmecítma tisíc, čtverhranou obětovati budete v obět svatou k vládařství městu.</span> <span class="verse"><a name="21">21</a>Což pak pozůstane, knížeti, s obou stran oběti svaté a vládařství města, před těmi pětmecítma tisíci loket oběti, až ku pomezí východnímu, a od západu proti týmž pětmecítma tisíc loket, podlé pomezí západního naproti těm dílům, knížeti bude. A to bude obět svatá, a svatyně domu u prostřed něho.</span> <span class="verse"><a name="22">22</a>Od vládařství pak Levítů a od vládařství města, u prostřed toho, což jest knížecího, mezi pomezím Judovým a mezi pomezím Beniaminovým, knížecí bude.</span> <span class="verse"><a name="23">23</a>Ostatní pak pokolení, od strany východní až k straně západní, osadí se pokolení jedno, totiž Beniamin.</span> <span class="verse"><a name="24">24</a>A při pomezí Beniamin, od strany východní až k straně západní jedno, totiž Simeon,</span> <span class="verse"><a name="25">25</a>A při pomezí Simeon, od strany východní až k straně západní jedno, totiž Izachar,</span> <span class="verse"><a name="26">26</a>A při pomezí Izachar, od strany východní až k straně západní jedno, totiž Zabulon,</span> <span class="verse"><a name="27">27</a>A při pomezí Zabulon, od strany východní až k straně západní jedno, totiž Gád.</span> <span class="verse"><a name="28">28</a>A při pomezí Gád, k straně polední na poledne, tu bude pomezí od Támar až k vodám sváru v Kádes, ku potoku při moři velikém.</span> <span class="verse"><a name="29">29</a>Toť jest ta země, kterouž ujmete hned od potoka, po pokoleních Izraelských, a ti dílové jejich, praví Panovník Hospodin.</span> <span class="verse"><a name="30">30</a>Tato pak jsou vymezení města: Od strany půlnoční čtyř tisíc a pět set loket míra.</span> <span class="verse"><a name="31">31</a>Brány pak města podlé jmen pokolení Izraelských, brány tři na půlnoci, brána Rubenova jedna, brána Judova jedna, brána Léví jedna.</span> <span class="verse"><a name="32">32</a>A od strany východní čtyř tisíc a pět set, a brány tři, totiž brána Jozefova jedna, brána Beniaminova jedna, brána Danova jedna.</span> <span class="verse"><a name="33">33</a>Též od strany polední čtyř tisíc a pět set loket míra, a brány tři, brána Simeonova jedna, brána Izacharova jedna, brána Zabulonova jedna.</span> <span class="verse"><a name="34">34</a>Od strany západní čtyř tisíc a pět set, brány jejich tři, brána Gádova jedna, brána Asserova jedna, brána Neftalímova jedna.</span> <span class="verse"><a name="35">35</a>Okolek osmnácti tisíc loket, jméno pak města od dnešního dne bude: Hospodin tam přebývá.</span> </p></div</div></div></body></html>