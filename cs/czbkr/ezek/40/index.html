<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ezek/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ezek">Ezekiel</a> &gt <strong>Chapter 40</strong></div><p><span class="verse"><a name="1">1</a>Dvadcátého pátého léta od zajetí našeho, na počátku roku, desátého dne měsíce, čtrnáctého léta po dobytí města, právě v tentýž den byla nade mnou ruka Hospodinova, a uvedl mne tam.</span> <span class="verse"><a name="2">2</a>U viděních Božích přivedl mne do země Izraelské, a postavil mne na hoře velmi vysoké, při níž bylo jako stavení města, ku poledni.</span> <span class="verse"><a name="3">3</a>I uvedl mne tam, a aj, muž, kterýž na pohledění byl jako měď, maje šňůru lněnou v ruce své, a prut k rozměřování, a ten stál v bráně.</span> <span class="verse"><a name="4">4</a>I mluvil ke mně ten muž: Synu člověčí, viz očima svýma, a ušima svýma slyš, a přilož srdce své ke všemu, což já ukáži tobě; nebo proto aťbych ukazoval, přiveden jsi sem. Ty pak oznámíš všecko domu Izraelskému, což vidíš.</span> <span class="verse"><a name="5">5</a>A aj, zed zevnitř při domu vůkol a vůkol, a v ruce muže toho prut míry, šesti loket, (loket o dlaň delší než obecní). Změřil šířku toho stavení jednoho prutu, a výšku jednoho prutu.</span> <span class="verse"><a name="6">6</a>A všed do brány, kteráž byla naproti východu, šel na horu po stupních jejích, i změřil prah brány jednoho prutu zšíří, a prah druhý jednoho prutu zšíří.</span> <span class="verse"><a name="7">7</a>A pokojíky jednoho prutu zdélí, a jednoho prutu zšíří, mezi pokojíky pak pět loket, a prah brány podlé síňce brány vnitř prutu jednoho.</span> <span class="verse"><a name="8">8</a>I změřil síňci brány vnitř na jeden prut.</span> <span class="verse"><a name="9">9</a>Změřil také síňci brány osmi loket, a veřeje její dvou loket, totiž síňce brány vnitř.</span> <span class="verse"><a name="10">10</a>I pokojíky brány východní, tři s jedné a tři s druhé strany. Jedné míry byly všecky tři, a míra jednostejná veřejí po obou stranách.</span> <span class="verse"><a name="11">11</a>Změřil též i širokost dveří té brány desíti loket, a dlouhost též brány třinácti loket,</span> <span class="verse"><a name="12">12</a>A přístřeší před pokojíky jednoho lokte, a na jeden loket přístřeší s této strany, pokojíky pak šesti loket s jedné, a šesti loket s druhé strany.</span> <span class="verse"><a name="13">13</a>A tak změřil bránu od střechy pokojíka do střechy druhého, širokost pětmecítma loket, dvéře naproti dveřím.</span> <span class="verse"><a name="14">14</a>A udělal veřeje šedesáti loket, a každé veřeje síně i brány vůkol a vůkol jedna míra.</span> <span class="verse"><a name="15">15</a>Od předku pak brány, kudyž se vchází do předku síňce brány vnitřní, bylo padesáte loket.</span> <span class="verse"><a name="16">16</a>A byla okna possoužená v pokojících i nad veřejemi jejich, do vnitřku brány vůkol a vůkol, takž i při klenutí, a na okních vůkol a vůkol do vnitřku, a na veřejích byly palmy.</span> <span class="verse"><a name="17">17</a>Potom mne uvedl do síně zevnitřní, a aj, komůrky a půda udělaná při síni vůkol a vůkol. Třidceti komůrek na té půdě bylo.</span> <span class="verse"><a name="18">18</a>Ta pak půda po straně těch bran, naproti dlouhosti bran, půda nižší byla.</span> <span class="verse"><a name="19">19</a>Změřil také šířku od předku brány dolejší až k předku síně vnitřní, zevnitř na sto loket k východu a půlnoci.</span> <span class="verse"><a name="20">20</a>Též bránu, kteráž byla na půlnoci při síni zevnitřní, změřil na dél i na šíř.</span> <span class="verse"><a name="21">21</a>(Jejíž pokojíkové tři s jedné a tři s druhé strany, i veřeje její i síňce její byly podlé míry brány prvnější.) Padesáti loket dlouhost její, širokost pak pětmecítma loket.</span> <span class="verse"><a name="22">22</a>Okna také její i síňce její i palmy její byly podlé míry brány té, kteráž byla k východu, a vstupovalo se k ní po sedmi stupních, před nimiž síňce její byly.</span> <span class="verse"><a name="23">23</a>A byla ta brána u síně vnitřní naproti bráně půlnoční a východní; i odměřil od brány k bráně sto loket.</span> <span class="verse"><a name="24">24</a>Potom mne vedl ku poledni, a aj, brána ku poledni; i změřil veřeje její, i síňce její podlé těch měr,</span> <span class="verse"><a name="25">25</a>(A okna v ní i síňce její vůkol a vůkol podobná oknům oněm), padesáti loket zdélí a pětmecítma loket zšíří.</span> <span class="verse"><a name="26">26</a>A k vstupování k ní stupňů sedm, a síňce její před nimi; též palmy při ní, jedna s jedné a druhá s druhé strany při veřejích jejích.</span> <span class="verse"><a name="27">27</a>Též bránu síně vnitřní ku poledni změřil od brány k bráně, na poledne, sto loket.</span> <span class="verse"><a name="28">28</a>I uvedl mne do síně vnitřní branou polední, a změřil tu bránu polední podlé týchž měr,</span> <span class="verse"><a name="29">29</a>I pokojíky její i veřeje její, i síňce její podlé týchž měr, i okna její i síňce její vůkol a vůkol, padesáti loket na dél, a na šíř pětmecítma loket.</span> <span class="verse"><a name="30">30</a>A síňce vůkol a vůkol zšíří pětmecítma loket, a zdélí padesáti loket.</span> <span class="verse"><a name="31">31</a>A síňce její jako síň zevnitřní, i palmy při veřejích jejích, též stupňů osm k vstupování k ní.</span> <span class="verse"><a name="32">32</a>Uvedl mne také do síně vnitřní k východu, i změřil bránu tu podlé týchž měr,</span> <span class="verse"><a name="33">33</a>Též pokojíky její i veřeje její, i síňce její, podlé týchž měr, i okna její i síňce její vůkol a vůkol, zdélí padesáti loket, zšíří pak pětmecítma loket.</span> <span class="verse"><a name="34">34</a>Též síňce její při síni zevnitřní, a palmy při veřejích s obou stran, a osm stupňů k vstupování k ní.</span> <span class="verse"><a name="35">35</a>Přivedl mne též k bráně půlnoční, a změřil ji podlé týchž měr,</span> <span class="verse"><a name="36">36</a>Pokojíky její, veřeje její i síňce její i okna její vůkol a vůkol, zdélí padesáti loket, a zšíří pětmecítma loket.</span> <span class="verse"><a name="37">37</a>I veřeje její při síni zevnitřní a palmy při veřejích s obou stran, též osm stupňů k vstupování k ní,</span> <span class="verse"><a name="38">38</a>I komůrky a dvéře její při veřejích bran, kdež obmývali oběti zápalné.</span> <span class="verse"><a name="39">39</a>A v síňci brány byli dva štokové s jedné strany, a dva štokové s druhé strany, aby na nich zabíjeli oběti zápalné, a za hřích i vinu.</span> <span class="verse"><a name="40">40</a>A po boku, kudyž se tam vstupuje při dveřích brány půlnoční, dva štokové; tolikéž po boku druhém síňce též brány dva štokové.</span> <span class="verse"><a name="41">41</a>Čtyři štokové s jedné, a čtyři štokové s druhé strany po boku brány, osm štoků, na nichž zabíjeli.</span> <span class="verse"><a name="42">42</a>Čtyři pak štokové k zápalu byli z kamení tesaného, zdélí půldruhého lokte, a zšíří půldruhého lokte, a zvýší lokte jednoho, na nichž nechávali nádobí, kterýmž zabíjeli k zápalům a obětem.</span> <span class="verse"><a name="43">43</a>A kotliska ztlouští na jednu dlaň připravená v domě vůkol a vůkol, na štocích pak maso věcí obětovaných.</span> <span class="verse"><a name="44">44</a>Potom zevnitř, při bráně vnitřní, komůrky zpěváků v síni vnitřní, kteráž byla po boku brány půlnoční, a ty byly na poledne; jedna při boku brány východní byla na půlnoci.</span> <span class="verse"><a name="45">45</a>I mluvil ke mně: Tyto komůrky na poledne jsou kněží stráž držících nad domem;</span> <span class="verse"><a name="46">46</a>Ty pak komůrky na půlnoci jsou kněží stráž držících nad oltářem, totiž synů Sádochových, kteříž přistupují z synů Léví k Hospodinu, aby sloužili jemu.</span> <span class="verse"><a name="47">47</a>I změřil tu síň čtverhranou zdélí sto loket, a zšíří sto loket, i oltář před domem.</span> <span class="verse"><a name="48">48</a>I přivedl mne k síňci domu, a změřil veřeje té síňce, pěti loket s jedné a pěti loket s druhé strany, širokost pak brány byla tří loket s jedné a tří loket s druhé strany.</span> <span class="verse"><a name="49">49</a>Dlouhost síňce dvadcíti loket, širokost pak jedenácti loket i s stupni, po nichž se vstupovalo k ní; sloupové pak byli při veřejích, jeden s jedné, a druhý s druhé strany.</span> </p></div</div></div></body></html>