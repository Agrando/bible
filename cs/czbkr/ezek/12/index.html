<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ezek/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ezek">Ezekiel</a> &gt <strong>Chapter 12</strong></div><p><span class="verse"><a name="1">1</a>I stalo se slovo Hospodinovo ke mně, řkoucí:</span> <span class="verse"><a name="2">2</a>Synu člověčí, u prostřed domu zpurného ty bydlíš, kteříž mají oči, aby viděli, však nevidí; uši mají, aby slyšeli, však neslyší, proto že dům zpurný jsou.</span> <span class="verse"><a name="3">3</a>Protož ty, synu člověčí, připrav sobě to, s čím bys se stěhoval, a stěhuj se ve dne před očima jejich. Přestěhuješ se pak z místa svého na místo jiné před očima jejich, zdaby aspoň viděli; nebo dům zpurný jsou.</span> <span class="verse"><a name="4">4</a>Vynesa pak své věci, jakožto ty, s nimiž se stěhovati máš ve dne před očima jejich, vyjdi u večer před očima jejich, jako ti, kteříž se stěhují.</span> <span class="verse"><a name="5">5</a>Před očima jejich prokopej sobě zed, a vynes skrze ni.</span> <span class="verse"><a name="6">6</a>Před očima jejich na rameni nes, po tmě vynes, tvář svou přikrej, a nehleď na zemi; nebo za zázrak dal jsem tě domu Izraelskému.</span> <span class="verse"><a name="7">7</a>I učinil jsem tak, jakž rozkázáno bylo. Věci své vynesl jsem, jakožto ty, s nimiž bych se stěhoval ve dne, u večer pak prokopal jsem sobě zed rukou; po tmě jsem je vynesl, na rameni nesa před očima jejich.</span> <span class="verse"><a name="8">8</a>Opět stalo se slovo Hospodinovo ke mně ráno, řkoucí:</span> <span class="verse"><a name="9">9</a>Synu člověčí, zdaližť řekli dům Izraelský, dům ten zpurný: Co ty děláš?</span> <span class="verse"><a name="10">10</a>Rciž jim: Takto praví Panovník Hospodin: Na kníže v Jeruzalémě vztahuje se břímě toto a na všecken dům Izraelský, kteříž jsou u prostřed něho.</span> <span class="verse"><a name="11">11</a>Rciž jim: Já jsem zázrakem vaším. Jakož jsem činil, tak se stane jim, postěhují se a v zajetí půjdou.</span> <span class="verse"><a name="12">12</a>A kníže, kteréž jest u prostřed nich, na rameni ponese po tmě a vyjde. Zed prokopají, aby jej vyvedli skrze ni; tvář svou zakryje, tak že nebude viděti okem svým země.</span> <span class="verse"><a name="13">13</a>Nebo roztáhnu sít svou na něj, a polapen bude do vrše mé, a zavedu jej do Babylona, země Kaldejské, kteréž neuzří, a tam umře.</span> <span class="verse"><a name="14">14</a>Všecky také, kteříž jsou vůkol něho na pomoc jemu, i všecky houfy jeho rozptýlím na všecky strany, a mečem dobytým budu je stihati.</span> <span class="verse"><a name="15">15</a>I zvědí, že já jsem Hospodin, když je rozptýlím mezi národy, a rozženu je po krajinách.</span> <span class="verse"><a name="16">16</a>Pozůstavím pak z nich muže nemnohé po meči, po hladu a po moru, aby vypravovali všecky ohavnosti své mezi národy, kamž se dostanou, i zvědí, že já jsem Hospodin.</span> <span class="verse"><a name="17">17</a>Opět stalo se slovo Hospodinovo ke mně, řkoucí:</span> <span class="verse"><a name="18">18</a>Synu člověčí, chléb svůj s strachem jez, a vodu svou s třesením a s zámutkem pí,</span> <span class="verse"><a name="19">19</a>A rci lidu země této: Takto praví Panovník Hospodin o obyvatelích Jeruzalémských, o zemi Izraelské: Chléb svůj s zámutkem jísti budou, a vodu svou s předěšením píti, aby obloupena byla země jeho z hojnosti své, pro nátisk všech přebývajících v ní.</span> <span class="verse"><a name="20">20</a>Města také, v nichž bydlejí, zpustnou, a země pustá bude, a tak zvíte, že já jsem Hospodin.</span> <span class="verse"><a name="21">21</a>Opět stalo se slovo Hospodinovo ke mně, řkoucí:</span> <span class="verse"><a name="22">22</a>Synu člověčí, jaké to máte přísloví o zemi Izraelské, říkajíce: Prodlí se dnové, aneb zahyne všeliké vidění?</span> <span class="verse"><a name="23">23</a>Protož rci jim: Takto praví Panovník Hospodin: Učiním, aby přestalo přísloví toto, aniž užívati budou přísloví toho více v Izraeli. Rci jim: Nýbrž přiblížili se dnové ti a splnění všelikého vidění.</span> <span class="verse"><a name="24">24</a>Nebo nebude více žádného vidění marného, a hádání pochlebníka u prostřed domu Izraelského,</span> <span class="verse"><a name="25">25</a>Proto že já Hospodin mluviti budu, a kterékoli slovo promluvím, stane se. Neprodlíť se dlouho, ale za dnů vašich, dome zpurný, mluviti budu slovo, a naplním je, praví Panovník Hospodin.</span> <span class="verse"><a name="26">26</a>I stalo se slovo Hospodinovo ke mně, řkoucí:</span> <span class="verse"><a name="27">27</a>Synu člověčí, aj, dům Izraelský říkají: Vidění to, kteréž vidí tento, ke dnům mnohým patří, a na dlouhé časy tento prorokuje.</span> <span class="verse"><a name="28">28</a>Protož rci jim: Takto praví Panovník Hospodin: Neprodlíť se dlouho všeliké slovo mé, ale slovo, kteréž mluviti budu, stane se, praví Panovník Hospodin.</span> </p></div</div></div></body></html>