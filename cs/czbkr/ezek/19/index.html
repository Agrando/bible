<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ezek/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ezek">Ezekiel</a> &gt <strong>Chapter 19</strong></div><p><span class="verse"><a name="1">1</a>Ty pak vydej se v naříkání nad knížaty Izraelskými.</span> <span class="verse"><a name="2">2</a>A rci: Co byla matka tvá? Lvice mezi lvy odpočívající, a u prostřed dravých lvů vychovávala lvíčátka svá.</span> <span class="verse"><a name="3">3</a>A když odchovala jedno z lvíčat svých, udělal se z něho dravý lev, tak že naučiv se bráti loupeže, žrával lidi.</span> <span class="verse"><a name="4">4</a>To když uslyšeli národové, v jámě jejich polapen jest, a doveden v řetězích do země Egyptské.</span> <span class="verse"><a name="5">5</a>To viduc lvice, že očekávaná zhynula jí naděje její, vzavši jedno z lvíčat svých, učinila z něho silného lva;</span> <span class="verse"><a name="6">6</a>Kterýž ustavičně chodě mezi lvy, udělal se dravým lvem, a naučiv se bráti loupeže, žrával lidi.</span> <span class="verse"><a name="7">7</a>Pobořil i pusté paláce jejich, a města jejich v poušť uvedl, tak že spustla země, i což v ní bylo, od hlasu řvání jeho.</span> <span class="verse"><a name="8">8</a>I polékli na něj národové z okolních krajin, a rozestřeli na něj tenata svá, a do jámy jejich lapen jest.</span> <span class="verse"><a name="9">9</a>I dali jej do klece v řetězích, a dopravili ho k králi Babylonskému, a uvedli jej do vězení nejtěžšího, aby nebyl slýchán hlas jeho více po horách Izraelských.</span> <span class="verse"><a name="10">10</a>Matka tvá v čas pokoje tvého jako vinný kmen při vodách štípený; plodistvý a rozkladitý byl pro hojnost vod.</span> <span class="verse"><a name="11">11</a>A měl pruty mocné k berlám panovníků, zrůst pak jeho vyvýšil se nad prostředek hustého větvoví, tak že patrný byl pro svou vysokost a pro množství ratolestí svých.</span> <span class="verse"><a name="12">12</a>Ale vytržen jsa v prchlivosti, na zemi povržen jest, a vítr východní usušil ovoce jeho; vylomily se a uschly ratolesti silné jeho, oheň sežral je.</span> <span class="verse"><a name="13">13</a>A nyní štípen jest na poušti, v zemi vyprahlé a žíznivé.</span> <span class="verse"><a name="14">14</a>Nadto vyšed oheň z prutu ratolestí jeho, sežral ovoce jeho, tak že není na něm prutu mocného k berle panovníka. Toť jest naříkání, a budeť v naříkání.</span> </p></div</div></div></body></html>