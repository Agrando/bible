<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ezek/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ezek">Ezekiel</a> &gt <strong>Chapter 10</strong></div><p><span class="verse"><a name="1">1</a>I viděl jsem, a aj, na obloze, kteráž byla nad hlavou cherubínů, jako kámen zafirový na pohledění, jako podobenství trůnu se ukázalo nad nimi.</span> <span class="verse"><a name="2">2</a>Tedy promluviv k muži tomu oděnému rouchem lněným, řekl: Vejdi do prostřed kol pod cherubíny, a naplň hrsti své uhlím řeřavým z prostředku cherubínů, a roztrus po městě. Kterýžto všel před očima mýma.</span> <span class="verse"><a name="3">3</a>(Cherubínové pak stáli po pravé straně domu, když vcházel muž ten, a oblak hustý naplnil síň vnitřní.</span> <span class="verse"><a name="4">4</a>Nebo když se byla zdvihla sláva Hospodinova s cherubínů k prahu domu, tedy naplněn byl dům tím hustým oblakem, a síň naplněna byla bleskem slávy Hospodinovy.</span> <span class="verse"><a name="5">5</a>Zvuk také křídel cherubínů slyšán byl až k té síni zevnitřní jako hlas Boha silného, všemohoucího, když mluví.)</span> <span class="verse"><a name="6">6</a>I stalo se, když přikázal muži tomu oděnému rouchem lněným, řka: Vezmi ohně z prostředku kol, z prostředku cherubínů, že všel a postavil se podlé kol.</span> <span class="verse"><a name="7">7</a>Tedy vztáhl cherubín jeden ruku svou z prostředku cherubínů k ohni tomu, kterýž byl u prostřed cherubínů, a vzav, dal do hrsti toho oděného rouchem lněným. Kterýžto vzal a vyšel.</span> <span class="verse"><a name="8">8</a>Nebo ukazovalo se na cherubíních podobenství ruky lidské pod křídly jejich.</span> <span class="verse"><a name="9">9</a>I viděl jsem, a aj, čtyři kola podlé cherubínů, jedno kolo podlé jednoho každého cherubína, podobenství pak kol jako barva kamene tarsis.</span> <span class="verse"><a name="10">10</a>A na pohledění měla podobnost jednostejnou ta kola, jako by bylo kolo u prostřed kola.</span> <span class="verse"><a name="11">11</a>Když chodili, na čtyři strany jejich chodili. Neuchylovali se, když šli, ale k tomu místu, kamž se obracel vůdce, za ním šli. Neuchylovali se, když šli.</span> <span class="verse"><a name="12">12</a>Všecko také tělo jejich i hřbetové jejich, i ruce jejich, i křídla jejich, též i kola plná byla očí vůkol jich samých čtyř i kol jejich.</span> <span class="verse"><a name="13">13</a>Kola pak ta nazval okršlkem, jakž slyšely uši mé.</span> <span class="verse"><a name="14">14</a>Čtyři tváři mělo každé. Tvář první tvář cherubínová, tvář pak druhá tvář člověčí, a třetí tvář lvová, čtvrtá pak tvář orličí.</span> <span class="verse"><a name="15">15</a>I zdvihli se cherubínové. To jsou ta zvířata, kteráž jsem viděl u řeky Chebar.</span> <span class="verse"><a name="16">16</a>Když pak šli cherubínové, šla i kola podlé nich, a když vznášeli cherubínové křídla svá, aby se pozdvihli od země, neuchylovala se také kola od nich.</span> <span class="verse"><a name="17">17</a>Když stáli oni, stála, a když se vyzdvihovali, vyzdvihovala se s nimi; nebo duch zvířat byl v nich.</span> <span class="verse"><a name="18">18</a>I odešla sláva Hospodinova od prahu domu, a stála nad cherubíny,</span> <span class="verse"><a name="19">19</a>Hned jakž pozdvihli cherubínové křídel svých a vznesli se od země, před očima mýma odcházejíce, a kola naproti nim, a stála u vrat brány domu Hospodinova východní, a sláva Boha Izraelského svrchu nad nimi.</span> <span class="verse"><a name="20">20</a>To jsou ta zvířata, kteráž jsem viděl pod Bohem Izraelským u řeky Chebar, a poznal jsem, že cherubínové byli.</span> <span class="verse"><a name="21">21</a>Po čtyřech tvářích měl jeden každý, a po čtyřech křídlích jeden každý; podobenství také rukou lidských pod křídly jejich.</span> <span class="verse"><a name="22">22</a>Podobenství pak tváří jejich bylo jako tváří, kteréž jsem byl viděl u řeky Chebar, oblíčej jejich i oni sami. Jeden každý přímo k své straně chodil.</span> </p></div</div></div></body></html>