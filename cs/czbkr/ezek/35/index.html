<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ezek/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ezek">Ezekiel</a> &gt <strong>Chapter 35</strong></div><p><span class="verse"><a name="1">1</a>Opět stalo se slovo Hospodinovo ke mně, řkoucí:</span> <span class="verse"><a name="2">2</a>Synu člověčí, obrať tvář svou proti hoře Seir, a prorokuj proti ní.</span> <span class="verse"><a name="3">3</a>A rci jí: Takto praví Panovník Hospodin: Aj, já jsem proti tobě, horo Seir, a vztáhnu ruku svou na tebe, a obrátím tě v hroznou poušť.</span> <span class="verse"><a name="4">4</a>Města tvá v poušť obrátím, a ty budeš pustinou, i zvíš, že já jsem Hospodin,</span> <span class="verse"><a name="5">5</a>Proto že máš nepřátelství věčné, a rozptyluješ syny Izraelské mečem v čas bídy jejich, v čas dokonání nepravosti.</span> <span class="verse"><a name="6">6</a>Protož živť jsem já, praví Panovník Hospodin, že k zabití připravím tě, a krev tě stihati bude. Poněvadž krve vylévání v nenávisti nemáš, také tě krev stihati bude.</span> <span class="verse"><a name="7">7</a>Obrátím, pravím, horu Seir v hroznou poušť, a vypléním z ní jdoucího přes ni i vracujícího se.</span> <span class="verse"><a name="8">8</a>A naplním hory její zbitými jejími; na pahrbcích tvých i v údolích tvých, i při všech potocích tvých zbití mečem padati budou.</span> <span class="verse"><a name="9">9</a>V pustiny věčné obrátím tě, tak že města tvá nebudou zase vzdělána, i zvíte, že já jsem Hospodin.</span> <span class="verse"><a name="10">10</a>Proto že říkáš: Tito dva národové a tyto dvě země mé budou, a budeme dědičně vládnouti tou, v níž Hospodin přebýval,</span> <span class="verse"><a name="11">11</a>Protož živť jsem já, praví Panovník Hospodin, žeť učiním podlé hněvu tvého a podlé závisti tvé, kterouž jsi prokázala z nenávisti své proti nim. I budu poznán od nich, když tě budu souditi.</span> <span class="verse"><a name="12">12</a>A zvíš, že já Hospodin slyšel jsem všecka hanění tvá, kteráž jsi mluvila o horách Izraelských, řkuci: Zpuštěnyť jsou, námť jsou dány k sežrání.</span> <span class="verse"><a name="13">13</a>Nebo jste se honosili proti mně ústy svými, a množili proti mně slova svá, což jsem sám slyšel.</span> <span class="verse"><a name="14">14</a>Takto praví Panovník Hospodin: Jakž se veselí všecka ta země, tak pustinu učiním z tebe.</span> <span class="verse"><a name="15">15</a>Jakž se veselíš nad dědictvím domu Izraelského, proto že zpustl, tak učiním i tobě. Pustinou budeš, ó horo Seir, i všecka země Idumejská naskrze, i zvědíť, že já jsem Hospodin.</span> </p></div</div></div></body></html>