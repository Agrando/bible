<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ezek/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ezek">Ezekiel</a> &gt <strong>Chapter 27</strong></div><p><span class="verse"><a name="1">1</a>I stalo se slovo Hospodinovo ke mně, řkoucí:</span> <span class="verse"><a name="2">2</a>Ty pak synu člověčí, vydej se nad Týrem v naříkání,</span> <span class="verse"><a name="3">3</a>A rci Týru, jenž sedě tu, kdež se na moře pouštějí, kupectví provodí s národy na ostrovích mnohých: Takto praví Panovník Hospodin: Ó Týre, ty jsi říkal: Já jsem nejkrásnější.</span> <span class="verse"><a name="4">4</a>U prostřed moře byly hranice tvé, stavitelé tvoji dokonale tě ozdobovali.</span> <span class="verse"><a name="5">5</a>Z jedloví z Sanir dělávali všecka taflování tvá, cedry z Libánu brávali k dělání sloupů tvých.</span> <span class="verse"><a name="6">6</a>Z dubů Bázanských dělávali vesla tvá, a lavičky tvé dělávali z kostí slonových, a z pušpanu z ostrovů Citejských.</span> <span class="verse"><a name="7">7</a>Kment s krumpováním Egyptským býval plátno tvé, z něhož jsi plachty míval; modrý postavec a šarlat z ostrovů Elisa přikrýval tě.</span> <span class="verse"><a name="8">8</a>Obyvatelé Sidonští i Arvadští bývali plavci tvoji, moudří tvoji v tobě, ó Týre, ti bývali správcové tvoji.</span> <span class="verse"><a name="9">9</a>Starší Gebalští a moudří jejich opravovali v tobě zbořeniny tvé; všecky lodí mořské i plavci jejich bývali v tobě, směňujíce s tebou kupectví.</span> <span class="verse"><a name="10">10</a>Perští a Ludští i Putští bývali v vojště tvém bojovníci tvoji, pavézu a lebku zavěšovali v tobě. Tiť jsou přidávali tobě ozdoby.</span> <span class="verse"><a name="11">11</a>Arvadští s vojskem tvým na zdech tvých vůkol, též Gamadští na věžech tvých bývali, štíty své zavěšovali na zdech tvých vůkol. Tiť jsou tě zvláštně ozdobovali.</span> <span class="verse"><a name="12">12</a>Zámořští kupci tvoji v množství všelijakého zboží, v stříbře, železe, cínu i olově kupčili na jarmarcích tvých.</span> <span class="verse"><a name="13">13</a>Javan, Tubal a Mešech, kupci tvoji, lidi a nádobí měděné dávali za směnu tobě.</span> <span class="verse"><a name="14">14</a>Z domu Togarma v koních a jezdcích i mezcích kupčili na jarmarcích tvých.</span> <span class="verse"><a name="15">15</a>Synové Dedanovi kupci tvoji, a ostrovové mnozí překupníci byli koupí tvých, tobě k ruce; rohy, kosti slonové i dříví hebénové směňovali za mzdu tvou.</span> <span class="verse"><a name="16">16</a>Syrští kupci tvoji pro množství věcí tvých řemeslně udělaných, v karbunkulích, šarlatu, krumpování i kmentu, a korálích a křištálích kupčívali na jarmarcích tvých.</span> <span class="verse"><a name="17">17</a>Judští i země Izraelská kupci tvoji, pšenici Mennitskou i Fenickou, a med, olej i kadidlo dávali za směnu tobě.</span> <span class="verse"><a name="18">18</a>Damašští kupci tvoji, pro množství věcí tvých řemeslně udělaných, kupčili ve množství všelijakého zboží, ve víně Chelbonském a vně bělostkvoucí.</span> <span class="verse"><a name="19">19</a>Též Dan i Javan chodíce na jarmarky tvé, kupčili, a železo pulerované, kassii i třtinu vonnou tobě směňovali.</span> <span class="verse"><a name="20">20</a>Dedan kupčíval v tobě v suknech drahých k vozům.</span> <span class="verse"><a name="21">21</a>Arabští i všecka knížata Cedarská kupčívali tobě k ruce v beranech a skopcích i kozlích, tím kupčívali v tobě.</span> <span class="verse"><a name="22">22</a>Kupci Sabejští i Ragmejští bývali kupci tvoji ve všelijakých nejpřednějších vonných věcech, i ve všelijakém kamení drahém i zlatě, kupčívali na jarmarcích tvých.</span> <span class="verse"><a name="23">23</a>Cháran a Kanne i Eden, kupci Sabejští, Assur i Kilmad kupčíval v tobě.</span> <span class="verse"><a name="24">24</a>Ti bývali kupci tvoji na jarmarcích tvých s nejvýbornějšími věcmi, s štoučkami postavce modrého, a s krumpováním i s klénoty drahých věcí, kteréž se provazy svazují a zavírají do cedru.</span> <span class="verse"><a name="25">25</a>Lodí mořské předek měly v kupectví tvém. Summou, naplněno jsi i zvelebeno náramně u prostřed moře.</span> <span class="verse"><a name="26">26</a>Na vodu velikou zavezli tě ti, kteříž tě vesly táhli; vítr východní potříská tě u prostřed moře.</span> <span class="verse"><a name="27">27</a>Zboží tvá i jarmarkové tvoji, kupectví tvá, plavci tvoji a správcové tvoji, i ti, kteříž opravovali zbořeniny tvé, a směňovali s tebou kupectví, a všickni muži váleční tvoji, kteříž byli v tobě, i všecko shromáždění tvé, kteréž bylo u prostřed tebe, padnou do hlubokosti mořské v den pádu tvého.</span> <span class="verse"><a name="28">28</a>Od hřmotu křiku správců tvých zbouří se i vlnobití.</span> <span class="verse"><a name="29">29</a>I vystoupí z lodí svých všickni ti, kteříž táhnou veslem, plavci i všickni správcové lodí mořských na zemi stanou,</span> <span class="verse"><a name="30">30</a>A hlasem velikým nad tebou naříkati a žalostně křičeti budou, a sypouce prach na hlavy své, v popele se váleti.</span> <span class="verse"><a name="31">31</a>Nadto zdělajíce příčinou tvou lysiny,přepáší se žíněmi, a kvílením hořkým nad tebou s žalostí srdečnou plakati budou.</span> <span class="verse"><a name="32">32</a>Vydadí se, pravím, nad tebou s hořekováním svým v naříkání, a budou naříkati nad tebou: Které město podobné Týru, zahlazenému u prostřed moře?</span> <span class="verse"><a name="33">33</a>Když vycházely koupě tvé z moře, nasycovalo jsi národy mnohé; množstvím zboží svého i kupectví svých zbohacovalos krále zemské.</span> <span class="verse"><a name="34">34</a>Ale když ztroskotáno budeš od moře v hlubokých vodách, kupectví tvé i všecko shromáždění tvé u prostřed tebe klesne.</span> <span class="verse"><a name="35">35</a>Všickni obyvatelé ostrovů ztrnou nad tebou, a králové jejich ohromeni jsouce, zhrozí se náramně.</span> <span class="verse"><a name="36">36</a>Kupci mezi národy ckáti budou nad tebou; k hrůze veliké budeš, a nebude tě na věky.</span> </p></div</div></div></body></html>