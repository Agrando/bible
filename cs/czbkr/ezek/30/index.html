<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/ezek/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/ezek">Ezekiel</a> &gt <strong>Chapter 30</strong></div><p><span class="verse"><a name="1">1</a>Opět se stalo slovo Hospodinovo ke mně, řkoucí:</span> <span class="verse"><a name="2">2</a>Synu člověčí, prorokuj a rci: Takto praví Panovník Hospodin: Kvělte: Ach, nastojte na tento den.</span> <span class="verse"><a name="3">3</a>Nebo blízko jest den, blízko jest, pravím, den Hospodinův, den mrákoty, čas národů bude.</span> <span class="verse"><a name="4">4</a>A přijde meč do Egypta, a bude přetěžká bolest v Mouřenínské zemi, když padati budou zbití v Egyptě, a poberou zboží jeho, a zbořeni budou základové jeho.</span> <span class="verse"><a name="5">5</a>Mouřenínové a Putští i Ludští i všelijaká směsice, též Kubští i obyvatelé země smlouvy s nimi mečem padnou.</span> <span class="verse"><a name="6">6</a>Takť praví Hospodin, že padnou podpůrcové Egypta, a snížena bude vyvýšenost síly jeho; od věže Sevéne mečem padati budou v ní, praví Panovník Hospodin.</span> <span class="verse"><a name="7">7</a>I budou v pustinu obráceni nad jiné země pusté, a města jejich nad jiná města pustá budou.</span> <span class="verse"><a name="8">8</a>I zvědí, že já jsem Hospodin, když zapálím oheň v Egyptě, a potříni budou všickni pomocníci jeho.</span> <span class="verse"><a name="9">9</a>V ten den vyjdou poslové od tváři mé na lodech, aby přestrašili Mouřenínskou zemi ubezpečenou, i budou míti bolest přetěžkou, jakáž byla ve dni Egypta; nebo aj, přicházíť.</span> <span class="verse"><a name="10">10</a>Takto praví panovník Hospodin: Učiním zajisté konec množství Egyptskému skrze ruku Nabuchodonozora krále Babylonského.</span> <span class="verse"><a name="11">11</a>On i lid jeho s ním, nejukrutnější národové přivedeni budou, aby zkazili tu zemi; nebo vytrhnou meče své na Egypt, a naplní tu zemi zbitými.</span> <span class="verse"><a name="12">12</a>A obrátě řeky v sucho, prodám tu zemi v ruku nešlechetných, a tak v pustinu uvedu zemi, i což v ní jest, skrze ruku cizozemců. Já Hospodin mluvil jsem.</span> <span class="verse"><a name="13">13</a>Takto praví Panovník Hospodin: Zkazím i ukydané bohy, a konec učiním modlám v Nof, a knížete z země Egyptské nebude více, když pustím strach na zemi Egyptskou.</span> <span class="verse"><a name="14">14</a>Nebo pohubím Patros, a zapálím oheň v Soan, a vykonám soudy v No.</span> <span class="verse"><a name="15">15</a>Vyleji prchlivost svou i na Sin, pevnost Egyptskou, a vypléním množství No.</span> <span class="verse"><a name="16">16</a>Když zapálím oheň v Egyptě, velikou bolest bude míti Sin, a No bude roztrháno, Nof pak nepřátely bude míti ve dne.</span> <span class="verse"><a name="17">17</a>Mládenci On a Bubastští mečem padnou, panny pak v zajetí půjdou.</span> <span class="verse"><a name="18">18</a>A v Tachpanches zatmí se den, když tam polámi závory Egypta, a přítrž se stane v něm vyvýšenosti síly jeho. Mrákota jej přikryje, dcery pak jeho v zajetí půjdou.</span> <span class="verse"><a name="19">19</a>A tak vykonám soudy při Egyptu, i zvědí, že já jsem Hospodin.</span> <span class="verse"><a name="20">20</a>Opět bylo jedenáctého léta, prvního měsíce, sedmého dne, že se stalo slovo Hospodinovo ke mně, řkoucí:</span> <span class="verse"><a name="21">21</a>Synu člověčí, rámě Faraona krále Egyptského zlámal jsem, a aj, nebudeť uvázáno, ani přičiněno lékařství, aniž přiložen bude šat pro obvázání jeho a posilnění jeho k držení meče.</span> <span class="verse"><a name="22">22</a>Protož takto praví panovník Hospodin: Aj, já jsem proti Faraonovi králi Egyptskému, a polámi ramena jeho, i sílu jeho, i budeť zlámané, a vyrazím meč z ruky jeho.</span> <span class="verse"><a name="23">23</a>A rozptýlím Egyptské mezi národy, a rozženu je do zemí.</span> <span class="verse"><a name="24">24</a>Posilním zajisté ramen krále Babylonského, a dám meč svůj v ruku jeho, i polámi ramena Faraonova, tak že stonati bude před ním, jakž stonává smrtelně raněný.</span> <span class="verse"><a name="25">25</a>Posilním, pravím, ramen krále Babylonského, ramena pak Faraonova klesnou. I zvědí, že já jsem Hospodin, když dám meč svůj v ruku krále Babylonského, aby jej vztáhl na zemi Egyptskou.</span> <span class="verse"><a name="26">26</a>A tak rozptýlím Egyptské mezi národy, a rozženu je do zemí, i zvědí, že já jsem Hospodin.</span> </p></div</div></div></body></html>