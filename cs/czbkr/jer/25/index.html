<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/jer/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/jer">Jeremiah</a> &gt <strong>Chapter 25</strong></div><p><span class="verse"><a name="1">1</a>Slovo, kteréž se stalo k Jeremiášovi proti všemu lidu Judskému, léta čtvrtého Joakima syna Joziášova, krále Judského, (jenž jest první rok Nabuchodonozora krále Babylonského),</span> <span class="verse"><a name="2">2</a>Kteréž mluvil Jeremiáš prorok ke všemu lidu Judskému, i ke všechněm obyvatelům Jeruzalémským, řka:</span> <span class="verse"><a name="3">3</a>Od třináctého léta Joziáše syna Amonova, krále Judského, až do tohoto dne, po těchto třimecítma let, bývalo slovo Hospodinovo ke mně, kteréž jsem vám mluvíval, ráno přivstávaje, a to ustavičně, ale neposlouchali jste.</span> <span class="verse"><a name="4">4</a>Posílal také Hospodin k vám všecky slouhy své proroky, ráno přivstávaje, a to ustavičně, (jichžto neposlouchali jste, aniž jste naklonili ucha svého, abyste slyšeli).</span> <span class="verse"><a name="5">5</a>Kteříž říkali: Navraťtež se již jeden každý z cesty své zlé a od nešlechetnosti předsevzetí svých, a tak osazujte se v té zemi, kterouž dal Hospodin vám i otcům vašim od věků až na věky.</span> <span class="verse"><a name="6">6</a>A nechoďte za bohy cizími, abyste sloužiti měli jim, aniž se jim klanějte, aniž hněvejte mne dílem rukou svých, a neučinímť vám zle.</span> <span class="verse"><a name="7">7</a>Ale neposlouchali jste mne, dí Hospodin, abyste jen hněvali mne dílem rukou svých k svému zlému.</span> <span class="verse"><a name="8">8</a>Protož takto praví Hospodin zástupů: Proto že jste neuposlechli slov mých,</span> <span class="verse"><a name="9">9</a>Aj, já pošli, a pojmu všecky národy půlnoční, dí Hospodin, i k Nabuchodonozorovi králi Babylonskému, služebníku svému, a přivedu je na zemi tuto i na obyvatele její, i na všecky národy tyto okolní, kteréž jako proklaté vyhladím, a způsobím to, aby byli k užasnutí, na odivu, a poustkou věčnou.</span> <span class="verse"><a name="10">10</a>Také způsobím to, aby zahynul jim hlas radosti i hlas veselé, hlas ženicha i hlas nevěsty, hluk žernovu i světlo svíce.</span> <span class="verse"><a name="11">11</a>I bude všecka země tato pustinou a pouští, a sloužiti budou národové tito králi Babylonskému sedmdesáte let.</span> <span class="verse"><a name="12">12</a>Potom pak po vyplnění sedmdesáti let trestati budu na králi Babylonském a na tom národu, dí Hospodin, nepravost jejich, totiž na zemi Kaldejské, tak že obrátím ji v pustiny věčné.</span> <span class="verse"><a name="13">13</a>A uvedu na zemi tu všecka slova svá, kteráž jsem mluvil o ní, všecko, což psáno jest v knize této, cožkoli prorokoval Jeremiáš o všech národech.</span> <span class="verse"><a name="14">14</a>Když je v službu podrobí, i jiné národy mnohé a krále veliké, tehdáž odplatím jim podlé skutků jejich a podlé činů rukou jejich.</span> <span class="verse"><a name="15">15</a>Nebo takto mi řekl Hospodin, Bůh Izraelský: Vezmi kalich vína prchlivosti této z ruky mé, a napájej jím všecky ty národy, k kterýmž já pošli tebe,</span> <span class="verse"><a name="16">16</a>Aby pili a potáceli se, anobrž bláznili příčinou meče, kterýž já pošli mezi ně.</span> <span class="verse"><a name="17">17</a>I vzal jsem kalich z ruky Hospodinovy, a napájel jsem všecky ty národy, k nimž mne poslal Hospodin,</span> <span class="verse"><a name="18">18</a>Jeruzalémské i města země Judské, a krále její i knížata její, abych je oddal v pustinu a v zpuštění, na odivu, i k proklínání tohoto dnešního dne,</span> <span class="verse"><a name="19">19</a>Faraona krále Egyptského i služebníky jeho, i knížata jeho, i všecken lid jeho,</span> <span class="verse"><a name="20">20</a>I všecku tu směsici, totiž všecky krále země Uz, všecky také krále země Filistinské, i Aškalon, i Gázy, i Akaron, i ostatek Azotu,</span> <span class="verse"><a name="21">21</a>Idumejské, i Moábské, i syny Ammon,</span> <span class="verse"><a name="22">22</a>I všecky krále Tyrské, i všecky krále Sidonské, i krále krajiny té, kteráž jest při moři,</span> <span class="verse"><a name="23">23</a>Dedana a Temu, a Buzu i všecky přebývající v koutech nejzadnějších,</span> <span class="verse"><a name="24">24</a>I všecky krále Arabské, i všecky krále té směsice, kteříž bydlí na poušti,</span> <span class="verse"><a name="25">25</a>Všecky také krále Zamritské, i všecky krále Elamitské, též všecky krále Médské,</span> <span class="verse"><a name="26">26</a>Anobrž všecky krále půlnoční, blízké i daleké, jednoho jako druhého, všecka také království země, kterážkoli jsou na svrchku země. Král pak Sesák píti bude po nich.</span> <span class="verse"><a name="27">27</a>A rci jim: Takto praví Hospodin zástupů, Bůh Izraelský: Pítež a opojte se, anobrž vyvracejte z sebe, a padejte, tak abyste nepovstali pro meč, kterýž já pošli mezi vás.</span> <span class="verse"><a name="28">28</a>Jestliže by pak nechtěli vzíti kalichu z ruky tvé, aby pili, tedy díš jim: Takto praví Hospodin zástupů: Konečně že píti musíte.</span> <span class="verse"><a name="29">29</a>Nebo poněvadž na to město, kteréž nazváno jest od jména mého, já začínám uvozovati zlé věci, a vy abyste bez hodné pomsty byli? Nebudete bez pomsty, nebo já zavolám meče na všecky obyvatele té země, dí Hospodin zástupů.</span> <span class="verse"><a name="30">30</a>Protož ty prorokuj proti nim všecka slova tato, a rci jim: Hospodin s výsosti řváti bude, a z příbytku svatosti své vydá hlas svůj, mocně řváti bude z obydlí svého. Křik ponoukajících se, jako presovníků, rozléhati se bude proti všechněm obyvatelům té země,</span> <span class="verse"><a name="31">31</a>I průjde hřmot až do konce země. Nebo rozepři má Hospodin s těmi národy, v soud vchází sám se všelikým tělem; bezbožníky vydá pod meč, dí Hospodin.</span> <span class="verse"><a name="32">32</a>Takto praví Hospodin zástupů: Aj, bída půjde z národu na národ, a vichřice veliká strhne se od končin země.</span> <span class="verse"><a name="33">33</a>I budou zbiti od Hospodina v ten čas od konce země až do konce země; nebudou oplakáni, ani sklizeni, ani pochováni, místo hnoje na svrchku země budou.</span> <span class="verse"><a name="34">34</a>Kvělte pastýři a křičte, anobrž válejte se v popele, vy nejznamenitější toho stáda; nebo naplnili se dnové vaši, abyste zbiti byli, a abyste rozptýleni byli, i budete padati jako nádoba drahá.</span> <span class="verse"><a name="35">35</a>I zahyne útočiště pastýřům a utíkání nejznamenitějším toho stáda.</span> <span class="verse"><a name="36">36</a>Hlas žalostný pastýřů a kvílení nejznamenitějších toho stáda; nebo zkazí Hospodin pastvu jejich.</span> <span class="verse"><a name="37">37</a>Zkažena budou i pastviska pokoj mající, pro prchlivost hněvu Hospodinova,</span> <span class="verse"><a name="38">38</a>Jako lev opustí jeskyni svou; nebo přijde země jejich na spuštění, pro prchlivost zhoubce a pro prchlivost hněvu jeho.</span> </p></div</div></div></body></html>