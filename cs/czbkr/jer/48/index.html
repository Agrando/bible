<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/jer/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/jer">Jeremiah</a> &gt <strong>Chapter 48</strong></div><p><span class="verse"><a name="1">1</a>Proti Moábovi. Takto praví Hospodin zástupů, Bůh Izraelský: Běda městu Nébo, neboť popléněno bude; zahanbeno a vzato bude Kariataim, zahanbeno bude Misgab a děsiti se bude.</span> <span class="verse"><a name="2">2</a>Nebudeť míti více žádné pochvaly Moáb z Ezebon, obmýšlejí proti němu zlé: Poďte, a vyhlaďme je z národu. I ty, ó Madmen, vypléněno budeš, půjde za tebou meč.</span> <span class="verse"><a name="3">3</a>Hlas žalostný z Choronaim: Ó poplénění a potření veliké.</span> <span class="verse"><a name="4">4</a>Potřín bude Moáb, slyšán bude křik maličkých jeho.</span> <span class="verse"><a name="5">5</a>Proto že na cestě Luchitské ustavičný bude pláč, a že kudyž se chodí k Choronaim, nepřátelé křik hrozný slyšeti budou:</span> <span class="verse"><a name="6">6</a>Utecte, vysvoboďte život svůj, a buďte jako vřes na poušti.</span> <span class="verse"><a name="7">7</a>Nebo proto, že doufáš v statku svém a v pokladích svých, také ty jat budeš; i půjde Chámos do zajetí, kněží jeho, též i knížata jeho.</span> <span class="verse"><a name="8">8</a>Přitáhne zajisté zhoubce na každé město, aniž ho které město znikne; zahyne i údolí, a zahlazena bude rovina, jakž praví Hospodin.</span> <span class="verse"><a name="9">9</a>Dejte brky Moábovi, ať rychle uletí; nebo města jeho v poušť obrácena budou, tak že nebude žádného obyvatele v nich.</span> <span class="verse"><a name="10">10</a>Zlořečený ten, kdož dělá dílo Hospodinovo lstivě, a zlořečený ten, kdož zdržuje meč svůj od krve.</span> <span class="verse"><a name="11">11</a>Mělť jest pokoj Moáb od dětinství svého, a usadil se na kvasnicích svých, aniž býval přelíván z nádoby do nádoby, totiž do zajetí nechodíval; pročež zůstala v něm chuť jeho, a vůně jeho není proměněna.</span> <span class="verse"><a name="12">12</a>Protož aj, dnové jdou, dí Hospodin, že pošli na něj ty, kteříž vpády činí, a zajmou jej, sudy pak jeho vyprázdní, a nádoby jeho roztříští.</span> <span class="verse"><a name="13">13</a>I zahanben bude Moáb od Chámos, jako zahanbeni jsou dům Izraelský od Bethel naděje své.</span> <span class="verse"><a name="14">14</a>Kterakž říkáte: Silní jsme a muži stateční k boji?</span> <span class="verse"><a name="15">15</a>Pohuben bude Moáb a z měst svých vyjde, a nejvýbornější mládenci jeho půjdou k zabití, dí král, jehož jméno Hospodin zástupů.</span> <span class="verse"><a name="16">16</a>Blízkoť jest bída Moábova, aby přišla, a trápení jeho pospíchá velice.</span> <span class="verse"><a name="17">17</a>Litujte ho všickni okolní jeho, a všickni, kteříž víte o jménu jeho, rcete: Jak polámána jest hůl nejpevnější, prut nejozdobnější?</span> <span class="verse"><a name="18">18</a>Sejdi z slávy své, a seď v žíni, ó ty, kterážs se usadila, dcero Dibonská; neboť zhoubce Moábův přitáhne proti tobě, zkazí ohrady tvé.</span> <span class="verse"><a name="19">19</a>Postav se na cestě, a ohlédni se pilně, obyvatelkyně Aroer; vyptej se toho, kdož utíká, a té, kteráž uchází, rci: Co se děje?</span> <span class="verse"><a name="20">20</a>Stydí se Moáb, že jest potřín. Kvělte a křičte, oznamte u Arnon, že hubí Moába.</span> <span class="verse"><a name="21">21</a>Nebo soud přišel na zemi té roviny, na Holon a na Jasa a na Mefat,</span> <span class="verse"><a name="22">22</a>I na Dibon a Nébo, a na Betdiblataim,</span> <span class="verse"><a name="23">23</a>I na Kariataim a na Betgamul, a na Betmeon,</span> <span class="verse"><a name="24">24</a>A na Kariot, a na Bozru i na všecka města země Moábské, daleká i blízká.</span> <span class="verse"><a name="25">25</a>Odťat bude roh Moábův, a rámě jeho zlámáno bude, dí Hospodin.</span> <span class="verse"><a name="26">26</a>Opojte jej, poněvadž se proti Hospodinu zpínal, až by se válel Moáb v vývratku svém, a byl za smích i on také.</span> <span class="verse"><a name="27">27</a>Nebo zdali v posměchu nebyl u tebe Izrael? Zdali mezi zloději zastižen jest, že jakž jen promluvíš o něm, poskakuješ?</span> <span class="verse"><a name="28">28</a>Zanechte měst, a přebývejte v skále, ó obyvatelé Moábští, a buďte podobni holubici hnízdící se daleko v rozsedlinách.</span> <span class="verse"><a name="29">29</a>Slýchaliť jsme o pýše Moábově, že velmi pyšný jest, o vysokomyslnosti jeho a pýše jeho, i o nadutosti jeho, a povyšování se srdce jeho.</span> <span class="verse"><a name="30">30</a>Známť já, dí Hospodin, vzteklost jeho, ale špatnáť jest ona k tomu; lži jeho nedovedouť toho.</span> <span class="verse"><a name="31">31</a>Protož nad Moábskými kvílím, a nade vším Moábem křičím, pro obyvatele Kircheres úpí srdce.</span> <span class="verse"><a name="32">32</a>Více než plakáno bylo Jazerských, plači tebe, ó vinný kmene Sibma. Rozvodové tvoji dostanouť se za moře, až k moři Jazerskému dosáhnou; na letní ovoce tvé a na vinobraní tvé zhoubce připadne.</span> <span class="verse"><a name="33">33</a>I přestane veselé a plésání nad polem úrodným v zemi Moábské, a vínu z presu přítrž učiním; nebudou ho tlačívati s prokřikováním. Prokřikování nebudeť prokřikováním.</span> <span class="verse"><a name="34">34</a>Více křičeti budou než Ezebonští, až do Eleale, až do Jasa vydávati budou hlas svůj, od Ségor až do Choronaim jako jalovice tříletá; nebo také i vody Nimrim vymizejí.</span> <span class="verse"><a name="35">35</a>A tak učiním, dí Hospodin, přítrž Moábovi, obětujícímu na výsosti a kadícímu bohům jeho.</span> <span class="verse"><a name="36">36</a>Protož srdce mé nad Moábem jako píšťalky zníti bude, srdce mé i nad obyvateli Kircheres jako píšťalky zníti bude, proto že i zboží nashromážděná se v nic obrátí.</span> <span class="verse"><a name="37">37</a>Nebo na každé hlavě bude lysina, a každá brada oholena, na všech rukou řezání, a na bedrách žíně.</span> <span class="verse"><a name="38">38</a>Na všech střechách Moábových i po ulicích jeho všudy jen kvílení; nebo rozrazím Moába jako nádobu neužitečnou, dí Hospodin.</span> <span class="verse"><a name="39">39</a>Kvíliti budou: Jakť jest potřín, jak se obrátil zpět Moáb s hanbou! A jest Moáb v posměchu a k předěšení všechněm, kteříž jsou vůkol něho.</span> <span class="verse"><a name="40">40</a>Nebo takto praví Hospodin: Aj, jako orlice přiletí a roztáhne křídla svá na Moába.</span> <span class="verse"><a name="41">41</a>Vzato bude Kariot, i pevnosti pobrány budou, a bude srdce silných Moábských v ten den podobné srdci ženy svírající se.</span> <span class="verse"><a name="42">42</a>I vyhlazen bude Moáb z lidu, proto že se proti Hospodinu zpínal.</span> <span class="verse"><a name="43">43</a>Strach a jáma a osídlo nad tebou, ó obyvateli Moábský, praví Hospodin.</span> <span class="verse"><a name="44">44</a>Kdo uteče před strachem, vpadne do jámy, a kdo vyleze z jámy, osídlem lapen bude; nebo uvedu na něj, totiž na Moába, rok navštívení jejich, dí Hospodin.</span> <span class="verse"><a name="45">45</a>Stávaliť jsou v stínu Ezebon ti, kteříž utíkávali před násilím, ale oheň vyjde z Ezebon, a plamen z prostřed Seon, a zžíře kout Moábův a vrch hlavy těch, kteříž jen bouří.</span> <span class="verse"><a name="46">46</a>Běda tobě, Moábe, zahyneť lid Chámosův; nebo pobráni budou synové tvoji do zajetí, i dcery tvé do zajetí.</span> <span class="verse"><a name="47">47</a>A však zase přivedu zajaté Moábské v posledních dnech, dí Hospodin. Až potud soud o Moábovi.</span> </p></div</div></div></body></html>