<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/jer/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/jer">Jeremiah</a> &gt <strong>Chapter 10</strong></div><p><span class="verse"><a name="1">1</a>Slyšte slovo toto, kteréž mluví k vám Hospodin, ó dome Izraelský.</span> <span class="verse"><a name="2">2</a>Takto praví Hospodin: Cestě pohanů neučte se, aniž se znamení nebeských děste, neboť se jich děsí pohané.</span> <span class="verse"><a name="3">3</a>Ustanovení zajisté těch národů jsou pouhá marnost. Nebo setna dřevo sekerou v lese, dílo rukou řemeslníka,</span> <span class="verse"><a name="4">4</a>Stříbrem a zlatem ozdobí je, hřebíky a kladivy utvrzují je, aby se neviklalo.</span> <span class="verse"><a name="5">5</a>Jsou jako palmový špalek tvrdý, ani nemluví; nošeni býti musejí, nebo choditi nemohou. Nebojtež se jich, nebo zle učiniti nemohou, aniž také dobře učiniti mohou.</span> <span class="verse"><a name="6">6</a>Z nichž není žádného tobě podobného, ó Hospodine; veliký jsi, i jméno tvé veliké jest v moci.</span> <span class="verse"><a name="7">7</a>Kdož by se nebál tebe, králi národů? Na tebeť zajisté to sluší, poněvadž mezi všemi mudrci národů, i ve všem království jejich nikdá nebylo podobného tobě.</span> <span class="verse"><a name="8">8</a>A však ze spolka zhlupěli, a blázni jsou; z dřeva učiti se jest pouhá marnost.</span> <span class="verse"><a name="9">9</a>Stříbro tažené z zámoří přivážíno bývá, a zlato z Ufaz, dílo řemeslníka a rukou zlatníka; z postavce modrého a šarlatový jest oděv jejich, všecko to jest dílo umělých.</span> <span class="verse"><a name="10">10</a>Ale Hospodin jest Bůh pravý, jest Bůh živý a král věčný, před jehož prchlivostí země se třese, aniž mohou snésti národové rozhněvání jeho.</span> <span class="verse"><a name="11">11</a>(Takto říkejte jim: Bohové ti, kteříž nebe ani země neučinili, nechť zahynou z země, a nechť jich není pod nebem.)</span> <span class="verse"><a name="12">12</a>Kterýž učinil zemi mocí svou, kterýž utvrdil okršlek světa moudrostí svou, a opatrností svou roztáhl nebesa.</span> <span class="verse"><a name="13">13</a>Kterýžto když vydává hlas, ječení vod bývá na nebi, a kterýž působí to, aby vystupovaly páry od kraje země, blýskání s deštěm přivodí, a vyvodí vítr z pokladů svých.</span> <span class="verse"><a name="14">14</a>Tak zhlupěl každý člověk, že nezná toho, že zahanben bývá každý zlatník pro rytinu; nebo slitina jeho jest faleš, a není ducha v nich.</span> <span class="verse"><a name="15">15</a>Marnost jsou a dílo podvodů; v čas, v němž je navštívím, zahynou.</span> <span class="verse"><a name="16">16</a>Neníť podobný těmto díl Jákobův, nebo on jest stvořitel všeho; Izrael tolikéž jest pokolení dědictví toho, jehož jméno jest Hospodin zástupů.</span> <span class="verse"><a name="17">17</a>Sbeř z země koupi svou, ty kteráž bydlíš v pevnosti této.</span> <span class="verse"><a name="18">18</a>Nebo takto praví Hospodin: Aj, já vyhodím z praku obyvatele země této pojednou, a ssoužím je, aby shledali toto:</span> <span class="verse"><a name="19">19</a>Běda mně pro setření mé, přebolestná jest rána má, ješto jsem já byl řekl: Jistě tuto nemoc budu moci snésti.</span> <span class="verse"><a name="20">20</a>Stan můj popléněn jest, a všickni provazové moji potrháni jsou. Synové moji odebrali se ode mne, a není žádného; není žádného, kdo by více rozbíjel stan můj, a roztáhl kortýny mé.</span> <span class="verse"><a name="21">21</a>Nebo zhlupěli pastýři, a Hospodina se nedotazovali; protož nevede se jim šťastně, a všecko stádo pastvy jejich rozptýleno jest.</span> <span class="verse"><a name="22">22</a>Aj, pověst jistá přichází, a pohnutí veliké z země půlnoční, aby obrácena byla města Judská v pustinu a v příbytek draků.</span> <span class="verse"><a name="23">23</a>Vím, Hospodine, že není v moci člověka cesta jeho, aniž jest v moci muže toho, kterýž chodí, aby spravoval krok svůj.</span> <span class="verse"><a name="24">24</a>Kárej mne, Hospodine, však milostivě, ne v hněvě svém, abys nesetřel mne.</span> <span class="verse"><a name="25">25</a>Vylí hněv svůj na ty národy, kteříž tebe neznají, a na rodiny, kteréž jména tvého nevzývají; nebo zžírají Jákoba, a tak zžírají jej, aby jej všeho sežrali, a obydlí jeho v poustku obrátili.</span> </p></div</div></div></body></html>