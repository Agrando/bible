<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/jer/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/jer">Jeremiah</a> &gt <strong>Chapter 13</strong></div><p><span class="verse"><a name="1">1</a>Takto řekl Hospodin ke mně: Jdi a zjednej sobě pás lněný, a opaš jím bedra svá, do vody pak nedávej ho.</span> <span class="verse"><a name="2">2</a>Tedy zjednal jsem ten pás podlé slova Hospodinova, a opásal jsem bedra svá.</span> <span class="verse"><a name="3">3</a>Potom stalo se slovo Hospodinovo ke mně podruhé, řkoucí:</span> <span class="verse"><a name="4">4</a>Vezmi ten pás, kterýž jsi zjednal, kterýž jest na bedrách tvých, a vstana, jdi k Eufrates, a skrej jej tam do díry skalní.</span> <span class="verse"><a name="5">5</a>I šel jsem, a skryl jsem jej u Eufrates, jakž mi byl přikázal Hospodin.</span> <span class="verse"><a name="6">6</a>Stalo se pak po přeběhnutí dnů mnohých, že řekl Hospodin ke mně: Vstana, jdi k Eufrates, a vezmi odtud ten pás, kterýžť jsem přikázal skrýti tam.</span> <span class="verse"><a name="7">7</a>I šel jsem k Eufrates, a vykopav, vzal jsem ten pás z místa toho, kdež jsem jej byl skryl. A aj, zkažený byl ten pás, aniž se k čemu hodil.</span> <span class="verse"><a name="8">8</a>Tehdy stalo se slovo Hospodinovo ke mně, řkoucí:</span> <span class="verse"><a name="9">9</a>Takto praví Hospodin: Takť zkazím pýchu Judských i pýchu Jeruzalémských velikou.</span> <span class="verse"><a name="10">10</a>Lidu toho přenešlechetného, kteříž nechtí poslouchati slov mých, kteříž chodí podlé zdání srdce svého, a chodí za bohy cizími, sloužíce jim, a klanějíce se jim. I bude podoben pasu tomu, kterýž se nehodí k ničemu.</span> <span class="verse"><a name="11">11</a>Nebo jakož se drží pás na bedrách muže, tak jsem byl připojil k sobě všecken dům Izraelský i všecken dům Judský, dí Hospodin, aby byli lidem mým, a to k slávě, a k chvále, i k ozdobě, ale nebyli poslušni.</span> <span class="verse"><a name="12">12</a>Protož rci jim slovo toto: Takto praví Hospodin Bůh Izraelský: Všeliká nádoba vinná naplňována bývá vínem. Kdyžť pak řeknou: Zdaliž nevíme dobře, že všeliká nádoba vinná naplňována bývá vínem?</span> <span class="verse"><a name="13">13</a>I díš jim: Takto praví Hospodin: Aj, já naplním všecky obyvatele země této i krále, kteříž sedí místo Davida na stolici jeho, i kněží i proroky, a tolikéž všecky obyvatele Jeruzalémské opilstvím,</span> <span class="verse"><a name="14">14</a>A rozrazím jednoho o druhého, jakož otce, tak také syny, dí Hospodin. Nebudu šanovati, aniž odpustím, aniž se smiluji, abych zkaziti jich neměl.</span> <span class="verse"><a name="15">15</a>Poslouchejte a ušima pozorujte, nepovyšujte se, neboť Hospodin mluví.</span> <span class="verse"><a name="16">16</a>Dejte Hospodinu Bohu svému čest, dřív než by tmu uvedl, a dříve nežli by se zurážely nohy vaše o hory tmavé. I čekali byste světla, ale obrátil by je v stín smrti, proměnil by je v mrákotu.</span> <span class="verse"><a name="17">17</a>Jestliže pak toho neuposlechnete, v skrýších plakati bude duše má pro pýchu vaši, a náramně kvíliti bude. Potekou, pravím, z očí mých slzy, nebo zajato bude stádce Hospodinovo.</span> <span class="verse"><a name="18">18</a>Rci králi i královně: Seďte na zemi; nebo odjata bude přednost vaše, koruna ozdoby vaší.</span> <span class="verse"><a name="19">19</a>Města polední uzavírána budou, tak že nebude žádného, kdo by otevříti mohl. Zastěhováno bude všecko Judstvo, zastěhováno bude docela.</span> <span class="verse"><a name="20">20</a>Pozdvihněte očí svých, a vizte ty, kteříž táhnou od půlnoci. Kdež jest to stádo, kteréžť dáno bylo, stádce ozdoby tvé?</span> <span class="verse"><a name="21">21</a>Co díš, když tě navštíví, ještos ty naučila je, aby byli nad tebou vůdcové přední? Zdaliž bolesti tebe nezachvátí jako ženu rodící?</span> <span class="verse"><a name="22">22</a>Díš-li v srdci svém: Proč by mne to potkati mělo? Pro množství nepravosti tvé odkryti budou podolkové tvoji, násilně odjata bude obuv tvá.</span> <span class="verse"><a name="23">23</a>Může-li změniti Mouřenín kůži svou, aneb pardus peřestost svou, také vy budete moci dobře činiti, naučivše se zle činiti.</span> <span class="verse"><a name="24">24</a>Protož rozptýlím je, jako vítr pouště rozptyluje plevy.</span> <span class="verse"><a name="25">25</a>Ten bude los tvůj a díl odměřený tobě ode mne, praví Hospodin, proto žes se zapomněla nade mnou, a úfalas v lež.</span> <span class="verse"><a name="26">26</a>A tak i já také odkryji podolek tvůj nad hlavu tvou, aby spatřína byla hanba tvá,</span> <span class="verse"><a name="27">27</a>Cizoložství tvá, a řehtání tvá, nešlechetná smilství tvá, na pahrbcích i na poli. Vidělť jsem ty ohavnosti tvé; běda tobě, Jeruzaléme. A což se ještě neočistíš? I až dokud pak?</span> </p></div</div></div></body></html>