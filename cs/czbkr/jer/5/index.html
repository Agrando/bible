<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/jer/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/jer">Jeremiah</a> &gt <strong>Chapter 5</strong></div><p><span class="verse"><a name="1">1</a>Zběhejte ulice Jeruzalémské, pohleďte nyní, a zvězte, a hledejte v ulicích jeho, naleznete-li muže, jest-li kdo, ješto by činil soud, a vyhledával toho, což pravého jest, a odpustím jemu.</span> <span class="verse"><a name="2">2</a>Ale i když říkají: Živť jest Hospodin, takovým způsobem křivě přisahají.</span> <span class="verse"><a name="3">3</a>Ó Hospodine, zdaliž oči tvé nepatří na pravdu? Biješ je, ale necítí bolesti; hubíš je, ale nechtí přijímati kázně. Tvrdší jsou tváře jejich než skála, nechtí se navrátiti.</span> <span class="verse"><a name="4">4</a>I řekl jsem já: Snad tito prostí jsou, nerozumně sobě počínají; nebo nejsou povědomi cesty Hospodinovy, soudu Boha svého.</span> <span class="verse"><a name="5">5</a>Půjdu aspoň k přednějším, a mluviti budu k nim; nebo oni povědomi jsou cesty Hospodinovy, soudu Boha svého. Ale i ti spolu polámali jho, roztrhali svazky.</span> <span class="verse"><a name="6">6</a>Protož je podáví lev z lesa, vlk večerní pohubí je, pardus číhati bude u měst jejich. Kdožkoli vyjde z nich, roztrhán bude; nebo mnohá jsou přestoupení jejich, rozmohly se převrácenosti jejich.</span> <span class="verse"><a name="7">7</a>Kdež jest to, pročež bych měl odpustiti tobě? Synové tvoji opouštějí mne, a přisahají skrze ty, kteříž nejsou bohové. Jakž jsem jen nasytil je, hned cizoloží, a do domu nevěstky houfem se valí.</span> <span class="verse"><a name="8">8</a>Ráno vstávajíce, jsou jako koni vytylí; každý k ženě bližního svého řehce.</span> <span class="verse"><a name="9">9</a>Zdaliž pro takové věci nemám navštíviti? dí Hospodin. A zdali nad národem takovým nemá mstíti duše má?</span> <span class="verse"><a name="10">10</a>Vstupte na zdi jeho, a zkazte je, a nepřestávejte; svrzte štítky zdí jeho, nebo nejsou Hospodinovy.</span> <span class="verse"><a name="11">11</a>Velice zajisté zpronevěřili se mi dům Izraelský a dům Judský, dí Hospodin.</span> <span class="verse"><a name="12">12</a>Sčítali klam na Hospodina, a říkali: Není tak, nikoli nepřijde na nás zlé, a meče ani hladu nepocítíme.</span> <span class="verse"><a name="13">13</a>Ti pak proroci pominou s větrem, a žádného slova není v nich. Takť se stane jim.</span> <span class="verse"><a name="14">14</a>Protož takto praví Hospodin Bůh zástupů: Proto že tak mluvíte, aj, já způsobím, aby slova tvá v ústech tvých byla jako oheň, a lid tento dřívím, kteréž on zžíře.</span> <span class="verse"><a name="15">15</a>Aj, já přivedu na vás národ zdaleka, ó dome Izraelský, dí Hospodin, národ silný, národ starodávní, národ, jehož jazyka nebudeš uměti, ani rozuměti, co mluví.</span> <span class="verse"><a name="16">16</a>Jehož toul jako hrob otevřený, všickni jsou silní.</span> <span class="verse"><a name="17">17</a>A vytráví obilé tvé a chléb tvůj, požerou syny tvé a dcery tvé, pojí bravy tvé i skot tvůj, pojí vinné kmeny tvé i fíkoví tvé, města tvá hrazená, v nichž ty doufáš, znuzí mečem.</span> <span class="verse"><a name="18">18</a>A však ani těch časů, dí Hospodin, neučiním s vámi konce.</span> <span class="verse"><a name="19">19</a>Nebo stane se, když řeknete: Proč nám činí Hospodin Bůh náš všecko toto? že řekneš jim: Jakož jste opustili mne, a sloužili bohům cizozemců v zemi své, tak sloužiti budete cizozemcům v zemi ne své.</span> <span class="verse"><a name="20">20</a>Oznamtež to v domě Jákobově, a rozhlaste v Judstvu, řkouce:</span> <span class="verse"><a name="21">21</a>Slyštež nyní toto, lide bláznivý a nesmyslný, kteříž oči mají a nevidí, kteříž uši mají a neslyší:</span> <span class="verse"><a name="22">22</a>Což se mne nebudete báti? dí Hospodin. Což před oblíčejem mým nebudete se třásti? Kterýž jsem položil písek za cíl moři ustanovením věčným, jehož nepřekračuje. Ačkoli zmítají se, však neodolají, ačkoli zvučí vlnobití jeho, však ho nepřecházejí.</span> <span class="verse"><a name="23">23</a>Ale lid tento má srdce zarputilé a zpurné, odstoupili a odešli.</span> <span class="verse"><a name="24">24</a>Ani neřekli v srdci svém: Bojme se již Hospodina Boha našeho, kterýž dává déšť jarní i podzimní časem svým, téhodnů nařízených ke žni ostříhá nám.</span> <span class="verse"><a name="25">25</a>Nepravostiť vaše překážku činí těm věcem, a hříchové vaši připravují vás o to dobré.</span> <span class="verse"><a name="26">26</a>Nebo nalézají se v lidu mém bezbožníci; střeže jako čižebníci, kteříž lécejí, stavějí osídla, lidi lapají.</span> <span class="verse"><a name="27">27</a>Jako klece plná ptáků, tak domové jejich plní jsou lsti. Protož zrostli a zbohatli,</span> <span class="verse"><a name="28">28</a>Vytylí jsou, lsknou se, nadto umějí se vyhýbati bídám. Pře nesoudí, ani pře sirotka, a však šťastně se jim vede, ačkoli k spravedlnosti chudým nedopomáhají.</span> <span class="verse"><a name="29">29</a>Zdaliž pro takové věci nemám navštíviti jich? dí Hospodin. Zdali nad národem takovým nemá mstíti duše má?</span> <span class="verse"><a name="30">30</a>Věc užasnutí hodná a hrozná děje se v zemi této.</span> <span class="verse"><a name="31">31</a>Proroci prorokují lživě, a kněží panují skrze ně, a lid můj miluje to. Čeho byste pak neučinili naposledy?</span> </p></div</div></div></body></html>