<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rom">Romans</a> &gt <strong>Chapter 15</strong></div><p><span class="verse"><a name="1">1</a>Povinniť jsme pak my silní mdloby nemocných snášeti, a ne sami sobě se líbiti.</span> <span class="verse"><a name="2">2</a>Ale jeden každý z nás bližnímu se lib k dobrému pro vzdělání.</span> <span class="verse"><a name="3">3</a>Nebo i Kristus ne sám se sobě líbil, ale jakož psáno jest: Hanění hanějících tebe připadla jsou na mne.</span> <span class="verse"><a name="4">4</a>Nebo kteréžkoli věci napsány jsou, k našemu naučení napsány jsou, abychom skrze trpělivost a potěšení Písem naději měli.</span> <span class="verse"><a name="5">5</a>Bůh pak dárce trpělivosti a potěšení dejž vám jednomyslným býti vespolek podle Jezukrista,</span> <span class="verse"><a name="6">6</a>Abyste jednomyslně jedněmi ústy oslavovali Boha a Otce Pána našeho Jezukrista.</span> <span class="verse"><a name="7">7</a>Protož přijímejte se vespolek, jakož i Kristus přijal nás v slávu Boží.</span> <span class="verse"><a name="8">8</a>Neboť pravím vám, že Kristus Ježíš byl služebníkem obřízky pro Boží pravost, aby potvrzeni byli slibové otcům učinění,</span> <span class="verse"><a name="9">9</a>A aby pohané z milosrdenství slavili Boha, jakož psáno jest: Protož vyznávati tebe budu mezi pohany, a jménu tvému plésati budu.</span> <span class="verse"><a name="10">10</a>A opět dí: Veselte se pohané s lidem jeho.</span> <span class="verse"><a name="11">11</a>A opět: Chvalte Hospodina všickni národové, a velebtež ho všickni lidé.</span> <span class="verse"><a name="12">12</a>A opět Izaiáš dí: Budeť kořen Jesse, a ten, jenž povstane, panovati nad pohany; v němť pohané doufati budou.</span> <span class="verse"><a name="13">13</a>Bůh pak naděje naplňujž vás všelikou radostí a pokojem u víře, tak abyste se rozhojnili v naději skrze moc Ducha svatého.</span> <span class="verse"><a name="14">14</a>Vím zajisté, bratří moji, i já také o vás, že i vy jste plní dobroty, naplněni jsouce všelikou známostí, takže se i napomínati můžete vespolek.</span> <span class="verse"><a name="15">15</a>Ale však proto psal jsem vám, bratří, poněkud směle, jako ku paměti přivodě vám, podle milosti, kteráž jest mi dána od Boha,</span> <span class="verse"><a name="16">16</a>K tomu, abych byl služebníkem Ježíše Krista mezi pohany, slouže evangelium Božímu, aby byla obět pohanů vzácná, posvěcena jsuci skrze Ducha svatého.</span> <span class="verse"><a name="17">17</a>Mám se tedy čím chlubiti v Kristu Ježíši, v Božích věcech.</span> <span class="verse"><a name="18">18</a>Neboť bych se neodvážil mluviti toho, čehož by skrze mne neučinil Kristus, k tomu, aby ku poslušenství přivedeni byli pohané slovem i skutkem,</span> <span class="verse"><a name="19">19</a>V moci divů a zázraků, v síle Ducha Božího, takže jsem od Jeruzaléma vůkol až k Ilyrické zemi naplnil evangelium Kristovým,</span> <span class="verse"><a name="20">20</a>A to tak žádostiv jsa kázati evangelium, kdež ani jmenován nebyl Kristus, abych na cizí základ nestavěl,</span> <span class="verse"><a name="21">21</a>Ale jakož psáno jest: Kterýmž není zvěstováno o něm, uzří, a ti, jenž neslýchali, srozumějí.</span> <span class="verse"><a name="22">22</a>A tímť jest mi mnohokrát překaženo přijíti k vám.</span> <span class="verse"><a name="23">23</a>Nyní pak nemaje již více místa v těchto krajinách a žádost maje přijíti k vám od mnoha let,</span> <span class="verse"><a name="24">24</a>Kdyžkoli půjdu do Hišpanie, přijdu k vám. Mámť zajisté naději, že tudy jda, uzřím vás, a že vy mne provodíte tam, avšak až bych prve u vás poněkud pobyl.</span> <span class="verse"><a name="25">25</a>Nyní pak beru se do Jeruzaléma, službu čině svatým.</span> <span class="verse"><a name="26">26</a>Nebo za dobré se vidělo Macedonským a Achaiským, aby sbírku nějakou učinili na chudé svaté, kteříž jsou v Jeruzalémě.</span> <span class="verse"><a name="27">27</a>Takť sobě to oblíbili, a také povinni jsou jim to. Nebo poněvadž duchovních věcí jejich byli účastni pohané, povinniť jsou jim také sloužiti tělesnými.</span> <span class="verse"><a name="28">28</a>A protož když to vykonám a jim odvedu užitek ten, půjduť skrze vás do Hišpanie.</span> <span class="verse"><a name="29">29</a>A vímť, že přijda k vám, v hojnosti požehnání evangelium Kristova přijdu.</span> <span class="verse"><a name="30">30</a>Prosímť pak vás, bratří, skrze Pána našeho Jezukrista a skrze lásku Ducha svatého, abyste spolu se mnou modlili se za mne Bohu snažně,</span> <span class="verse"><a name="31">31</a>Abych vysvobozen byl od protivníků, kteříž jsou v Judstvu a aby služba tato má příjemná byla svatým v Jeruzalémě,</span> <span class="verse"><a name="32">32</a>Abych k vám bohdá s radostí přišel, a s vámi poodpočinul.</span> <span class="verse"><a name="33">33</a>Bůh pak pokoje budiž se všemi vámi. Amen.</span> </p></div</div></div></body></html>