<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rom/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rom">Romans</a> &gt <strong>Chapter 2</strong></div><p><span class="verse"><a name="1">1</a>Protož nemůžeš se vymluviti, ó člověče každý, potupuje jiného. Nebo tím, že jiného potupuješ, sám sebe odsuzuješ, poněvadž totéž činíš, což na jiném tupíš.</span> <span class="verse"><a name="2">2</a>Vímeť zajisté, že soud Boží jest podle pravdy proti těm, kteříž takové věci činí.</span> <span class="verse"><a name="3">3</a>Zdali se domníváš, ó člověče, jenž soudíš ty, kdož takové věci činí, a sám totéž čině, že ty ujdeš soudu Božího?</span> <span class="verse"><a name="4">4</a>Čili bohatstvím dobrotivosti jeho a snášelivosti i dlouhočekání pohrdáš, nevěda, že dobrotivost Boží ku pokání tebe vede?</span> <span class="verse"><a name="5">5</a>Ale podle tvrdosti své a srdce nekajícího shromažďuješ sobě hněv ke dni hněvu a zjevení spravedlivého soudu Božího,</span> <span class="verse"><a name="6">6</a>Kterýž odplatí jednomu každému podle skutků jeho,</span> <span class="verse"><a name="7">7</a>Těm zajisté, kteříž trvajíce v dobrém skutku, slávy a cti a nesmrtelnosti hledají, životem věčným,</span> <span class="verse"><a name="8">8</a>Těm pak, kteříž jsou svárliví a pravdě nepovolují, ale povolují nepravosti, prchlivostí a hněvem,</span> <span class="verse"><a name="9">9</a>Trápením a úzkostí, a to každé duši člověka činícího zlé, i Žida předně, a též i Řeka.</span> <span class="verse"><a name="10">10</a>Ale slávu a čest a pokoj dá každému, kdož činí dobré, i Židu předně, a též i Řeku.</span> <span class="verse"><a name="11">11</a>Neboť není přijímání osob u Boha.</span> <span class="verse"><a name="12">12</a>Kteřížkoli zajisté bez Zákona hřešili, bez Zákona i zahynou; a kteřížkoli pod Zákonem byvše hřešili, skrze Zákon odsouzeni budou,</span> <span class="verse"><a name="13">13</a>(Nebo ne ti, jenž slyší Zákon, spravedlivi jsou před Bohem, ale činitelé Zákona spravedlivi budou.</span> <span class="verse"><a name="14">14</a>Nebo když pohané Zákona nemajíce, od přirození činí to, což přikazuje Zákon, takoví Zákona nemajíce, sami sobě zákonem jsou,</span> <span class="verse"><a name="15">15</a>Kteřížto ukazují dílo Zákona napsané na srdcích svých, když jim to osvědčuje svědomí jejich i myšlení, kteráž se vespolek obviňují, anebo také vymlouvají.)</span> <span class="verse"><a name="16">16</a>V ten den, kdyžto souditi bude Bůh tajné věci lidské, podle evangelium mého skrze Jezukrista.</span> <span class="verse"><a name="17">17</a>Aj, ty sloveš Žid, a spoléháš na Zákon, a chlubíš se Bohem,</span> <span class="verse"><a name="18">18</a>A znáš vůli jeho, a rozeznáváš, co sluší neb nesluší, naučen jsa z Zákona,</span> <span class="verse"><a name="19">19</a>A za to máš, že jsi ty vůdcím slepých, světlem těch, kteříž jsou ve tmě,</span> <span class="verse"><a name="20">20</a>Ředitelem nemoudrých, učitelem nemluvňat, majícím formu umění a pravdy v Zákoně.</span> <span class="verse"><a name="21">21</a>Kterakž tedy jiného uče, sám sebe neučíš? Vyhlašuje, že nemá kradeno býti, sám kradeš?</span> <span class="verse"><a name="22">22</a>Pravě: Nezcizoložíš, a cizoložství pácháš? V ohavnosti maje modly, svatokrádeže se dopouštíš?</span> <span class="verse"><a name="23">23</a>Zákonem se chlubě, přestupováním Zákona Bohu neúctu činíš?</span> <span class="verse"><a name="24">24</a>Nebo jméno Boží pro vás v porouhání jest mezi pohany, jakož psáno jest.</span> <span class="verse"><a name="25">25</a>Obřezáníť zajisté prospěje, budeš-li Zákon plniti; pakli budeš přestupitelem Zákona, obřezání tvé učiněno jest neobřezáním.</span> <span class="verse"><a name="26">26</a>A protož jestližeť by neobřízka ostříhala práv Zákona, zdaliž nebude počtena neobřízka jejich za obřízku?</span> <span class="verse"><a name="27">27</a>A odsoudí ti, kteříž jsou z přirození neobřízka, zachovávajíce Zákon, tebe, kterýž pod literou a obřízkou přestupník jsi Zákona?</span> <span class="verse"><a name="28">28</a>Nebo ne ten jest pravý Žid, kterýž jest zjevně Židem; aniž to jest pravé obřezání, kteréž bývá zjevně na těle;</span> <span class="verse"><a name="29">29</a>Ale ten jest pravý Žid, kterýžto vnitř jest Židem, a to jest pravé obřezání, kteréž jest srdečné v duchu, a ne podle litery; jehožto chvála ne z lidí jest, ale z Boha.</span> </p></div</div></div></body></html>