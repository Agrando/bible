<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rom">Romans</a> &gt <strong>Chapter 4</strong></div><p><span class="verse"><a name="1">1</a>Což tedy díme, čeho jest došel podle těla Abraham otec náš?</span> <span class="verse"><a name="2">2</a>Nebo byl-liť Abraham z skutků spravedliv učiněn, máť se čím chlubiti, ale ne u Boha.</span> <span class="verse"><a name="3">3</a>Nebo co praví Písmo? Uvěřil pak Abraham Bohu, i počteno jemu za spravedlnost.</span> <span class="verse"><a name="4">4</a>Kdožť skutky činí, tomuť odplata nebývá počtena podle milosti, ale podle dluhu.</span> <span class="verse"><a name="5">5</a>Tomu pak, kdož nečiní skutků, ale věří v toho, kterýž spravedlivého činí bezbožníka, bývá počtena víra jeho za spravedlnost,</span> <span class="verse"><a name="6">6</a>Jakož i David vypravuje blahoslavenství člověka, jemuž Bůh přivlastňuje spravedlnost bez skutků, řka:</span> <span class="verse"><a name="7">7</a>Blahoslavení, jichžto odpuštěny jsou nepravosti a jejichžto přikryti jsou hříchové.</span> <span class="verse"><a name="8">8</a>Blahoslavený muž, kterémuž Pán nepočítá hříchu.</span> <span class="verse"><a name="9">9</a>Blahoslavenství tedy toto k obřízce-li se vztahuje toliko, čili také k neobřízce? Nebo pravíme, že Abrahamovi víra jest počtena za spravedlnost.</span> <span class="verse"><a name="10">10</a>Kterak pak jest počtena? Zdali když byl obřezán, čili před obřezáním? Ne v obřízce, ale před obřezáním.</span> <span class="verse"><a name="11">11</a>A potom znamení, totiž obřízku, přijal za znamení spravedlnosti víry, kteráž byla před obřezáním, na to, aby byl otcem všech věřících v neobřízce, aby i jim přičtena byla spravedlnost,</span> <span class="verse"><a name="12">12</a>A aby byl otcem obřízky, těch totiž, kteříž ne z obřízky toliko jsou, ale kteříž kráčejí šlépějemi víry otce našeho Abrahama, kteráž byla před obřezáním.</span> <span class="verse"><a name="13">13</a>Nebo ne skrze Zákon stalo se zaslíbení Abrahamovi, aneb semeni jeho, aby byl dědicem světa, ale skrze spravedlnost víry.</span> <span class="verse"><a name="14">14</a>Nebo jestližeť toliko ti, kteříž jsou z Zákona, dědicové jsou, zmařena jest víra a zrušeno zaslíbení.</span> <span class="verse"><a name="15">15</a>Zákon zajisté hněv působí; nebo kdež není Zákona, tu ani přestoupení.</span> <span class="verse"><a name="16">16</a>A protož z víry jde dědictví, aby šlo podle milosti, proto aby pevné bylo zaslíbení všemu semeni, netoliko tomu, kteréž z Zákona jest, ale i tomu, jenž jest z víry Abrahamovy, kterýž jest otec všech nás,</span> <span class="verse"><a name="17">17</a>(Jakož psáno jest: Otcem mnohých národů postavil jsem tebe,) před obličejem Boha, jemuž uvěřil, kterýž obživuje mrtvé a povolává i těch věcí, jichž není, jako by byly.</span> <span class="verse"><a name="18">18</a>Kterýžto Abraham v naději proti naději uvěřil, že bude otcem mnohých národů, podle toho povědění: Takť bude símě tvé, jakožto hvězdy nebeské a jako písek mořský.</span> <span class="verse"><a name="19">19</a>A nezemdlev u víře, nepatřil na své tělo již umrtvené, ješto téměř ve stu letech byl, ani na život Sáry také již umrtvený.</span> <span class="verse"><a name="20">20</a>Ale o zaslíbení Božím nepochyboval z nedověry, nýbrž posilnil se věrou, dav chválu Bohu,</span> <span class="verse"><a name="21">21</a>Jsa tím jist, že cožkoli zaslíbil, mocen jest i učiniti.</span> <span class="verse"><a name="22">22</a>A protož počteno jest jemu to za spravedlnost.</span> <span class="verse"><a name="23">23</a>Jestiť pak to napsáno ne pro něj toliko, že jemu to počteno bylo za spravedlnost,</span> <span class="verse"><a name="24">24</a>Ale i pro nás, kterýmžto bude počteno za spravedlnost, věřícím v toho, kterýž vzkřísil Ježíše Pána našeho z mrtvých,</span> <span class="verse"><a name="25">25</a>Kterýž vydán jest na smrt pro hříchy naše a vstal z mrtvých pro ospravedlnění naše.</span> </p></div</div></div></body></html>