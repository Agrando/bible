<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rom/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rom">Romans</a> &gt <strong>Chapter 6</strong></div><p><span class="verse"><a name="1">1</a>Což tedy díme? Snad zůstaneme v hříchu, aby se milost rozhojnila?</span> <span class="verse"><a name="2">2</a>Nikoli. Kteříž jsme zemřeli hříchu, kterakž ještě živi budeme v něm?</span> <span class="verse"><a name="3">3</a>Zdaliž nevíte, že kteřížkoli pokřtěni jsme v Krista Ježíše, v smrt jeho pokřtěni jsme?</span> <span class="verse"><a name="4">4</a>Pohřbeni jsme tedy s ním skrze křest v smrt, abychom, jakož z mrtvých vstal Kristus k slávě Otce, tak i my v novotě života chodili.</span> <span class="verse"><a name="5">5</a>Nebo poněvadž jsme v něj vštípeni připodobněním smrti jeho, tedy i vzkříšením jemu připodobněni budeme,</span> <span class="verse"><a name="6">6</a>To vědouce, že starý člověk náš s ním spolu ukřižován jest, aby bylo umrtveno tělo hřícha, abychom již potom nesloužili hříchu.</span> <span class="verse"><a name="7">7</a>Nebo kdožť umřel, ospravedlněn jest od hříchu.</span> <span class="verse"><a name="8">8</a>Jestližeť jsme pak zemřeli s Kristem, věřímeť, že spolu s ním také živi budeme,</span> <span class="verse"><a name="9">9</a>Vědouce, že Kristus vstav z mrtvých, již více neumírá, smrt nad ním již více nepanuje.</span> <span class="verse"><a name="10">10</a>Nebo že jest umřel, hříchu umřel jednou; že pak jest živ, živ jest Bohu.</span> <span class="verse"><a name="11">11</a>Tak i vy za to mějte, že jste zemřeli zajisté hříchu, ale živi jste Bohu v Kristu Ježíši, Pánu našem.</span> <span class="verse"><a name="12">12</a>Nepanujž tedy hřích v smrtelném těle vašem, tak abyste povolovali jemu v žádostech jeho.</span> <span class="verse"><a name="13">13</a>Aniž vydávejte údů svých za odění nepravosti kterémukoli hříchu, ale vydávejte se k sloužení Bohu, jakožto vstavše z mrtvých a jsouce živi, a údy své vydávejte za odění spravedlnosti Bohu.</span> <span class="verse"><a name="14">14</a>Nebo hřích nebude panovati nad vámi; nejste zajisté pod Zákonem, ale pod milostí.</span> <span class="verse"><a name="15">15</a>Což tedy? Hřešiti budeme, když nejsme pod Zákonem, ale pod milostí? Nikoli.</span> <span class="verse"><a name="16">16</a>Zdaliž nevíte, že komuž se vydáváte za služebníky ku poslušenství, toho jste služebníci, kohož posloucháte, buďto hříchu k smrti, buďto poslušenství k spravedlnosti?</span> <span class="verse"><a name="17">17</a>Ale díka Bohu, že byvše služebníci hřícha, uposlechli jste z srdce způsobu učení toho, v kteréž uvedeni jste.</span> <span class="verse"><a name="18">18</a>Vysvobozeni jsouce pak od hříchu, učiněni jste služebníci spravedlnosti.</span> <span class="verse"><a name="19">19</a>Po lidsku pravím, pro mdlobu těla vašeho: Jakž jste vydávali údy vaše v službu nečistotě a nepravosti k tomu, abyste činili nepravost, tak již nyní vydávejte údy vaše v službu spravedlnosti ku posvěcení.</span> <span class="verse"><a name="20">20</a>Nebo když jste byli služebníci hřícha, cizí jste byli od spravedlnosti.</span> <span class="verse"><a name="21">21</a>Jaký jste pak užitek měli tehdáž toho, začež se nyní stydíte? Konec zajisté těch věcí jest smrt.</span> <span class="verse"><a name="22">22</a>Nyní pak vysvobozeni jsouce od hříchu a podmaněni v službu Bohu, máte užitek váš ku posvěcení, cíl pak život věčný.</span> <span class="verse"><a name="23">23</a>Nebo odplata za hřích jest smrt, ale milost Boží jest život věčný v Kristu Ježíši, Pánu našem.</span> </p></div</div></div></body></html>