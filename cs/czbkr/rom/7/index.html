<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rom">Romans</a> &gt <strong>Chapter 7</strong></div><p><span class="verse"><a name="1">1</a>Zdaliž nevíte, bratří, (nebo povědomým Zákona mluvím) že Zákon panuje nad člověkem, dokudž živ jest člověk?</span> <span class="verse"><a name="2">2</a>Nebo žena, kteráž za mužem jest, živému muži přivázána jest zákonem; pakli by umřel muž její, rozvázána jest od zákona muže.</span> <span class="verse"><a name="3">3</a>A protož dokudž jest živ muž její, slouti bude cizoložnice, bude-li s jiným mužem; pakliť by muž její umřel, jižť jest svobodna od zákona toho, takže již nebude cizoložnice, bude-li s jiným mužem.</span> <span class="verse"><a name="4">4</a>Takž, bratří moji, i vy umrtveni jste Zákonu skrze tělo Kristovo, abyste byli jiného, totiž toho, kterýž z mrtvých vstal, abychom ovoce nesli Bohu.</span> <span class="verse"><a name="5">5</a>Nebo když jsme byli v těle, žádosti hříchů příčinou Zákona vzbuzené moc svou provodily v údech našich k nesení ovoce ne Bohu, ale smrti.</span> <span class="verse"><a name="6">6</a>Nyní pak osvobozeni jsme od Zákona, když umřel ten, v němž jsme držáni byli, tak abychom již sloužili v novotě ducha, a ne v vetchosti litery.</span> <span class="verse"><a name="7">7</a>Což tedy díme? Že Zákon jest hříchem? Nikoli; nýbrž hříchu jsem nepoznal, než skrze Zákon. Nebo i o žádosti byl bych nevěděl, aby hříchem byla, by byl Zákon neřekl: Nepožádáš.</span> <span class="verse"><a name="8">8</a>Ale příčinu vzav hřích skrze přikázaní, zplodil ve mně všelikou žádost. Bez Zákona zajisté hřích mrtev jest.</span> <span class="verse"><a name="9">9</a>Jáť pak byl jsem živ někdy bez Zákona, ale když přišlo přikázání, hřích ožil,</span> <span class="verse"><a name="10">10</a>a já umřel. I shledáno jest, že to přikázání, kteréž mělo mi býti k životu, že jest mi k smrti.</span> <span class="verse"><a name="11">11</a>Nebo hřích, vzav příčinu skrze to přikázání, podvedl mne, a skrze ně i zabil.</span> <span class="verse"><a name="12">12</a>A tak Zákon zajisté svatý, a přikázání svaté i spravedlivé a dobré jest.</span> <span class="verse"><a name="13">13</a>Tedy to dobré učiněno jest mi smrt? Nikoli, ale hřích, kterýž aby se okázal býti hříchem, skrze to dobré zplodil mi smrt, aby tak byl příliš velmi hřešící hřích skrze přikázání.</span> <span class="verse"><a name="14">14</a>Víme zajisté, že Zákon jest duchovní, ale já jsem tělesný, prodaný hříchu.</span> <span class="verse"><a name="15">15</a>Nebo toho, což činím, neoblibuji; nebo ne, což chci, to činím, ale, což v nenávisti mám, to činím.</span> <span class="verse"><a name="16">16</a>Jestližeť pak, což nechci, to činím, tedy povoluji Zákonu, že jest dobrý.</span> <span class="verse"><a name="17">17</a>A tak již ne já to činím, ale ten, kterýž přebývá ve mně, hřích.</span> <span class="verse"><a name="18">18</a>Vímť zajisté, že nepřebývá ve mně, (to jest v těle mém), dobré. Nebo chtění hotové mám, ale vykonati dobrého, tohoť nenalézám.</span> <span class="verse"><a name="19">19</a>Nebo nečiním toho dobrého, což chci, ale činím to zlé, čehož nechci.</span> <span class="verse"><a name="20">20</a>A poněvadž pak, čehož já nechci, to činím, tedyť již ne já činím to, ale ten, kterýž přebývá ve mně, hřích.</span> <span class="verse"><a name="21">21</a>Nalézám tedy takový při sobě zákon, když chci činiti dobré, že se mne přídrží zlé.</span> <span class="verse"><a name="22">22</a>Nebo zvláštní libost mám v Zákoně Božím podle vnitřního člověka;</span> <span class="verse"><a name="23">23</a>Ale vidím jiný zákon v údech svých, odporující zákonu mysli mé a jímající mne, tak abych byl vězeň zákona hřícha, kterýž jest v údech mých.</span> <span class="verse"><a name="24">24</a>Bídný já člověk! Kdo mne vysvobodí z toho těla smrti?</span> <span class="verse"><a name="25">25</a>Ale děkujiť Bohu skrze Jezukrista Pána našeho. A takžť já sloužím myslí Zákonu Božímu, ale tělem zákonu hřícha.</span> </p></div</div></div></body></html>