<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rom/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rom">Romans</a> &gt <strong>Chapter 5</strong></div><p><span class="verse"><a name="1">1</a>Ospravedlněni tedy jsouce z víry, pokoj máme s Bohem skrze Pána našeho Jezukrista,</span> <span class="verse"><a name="2">2</a>Skrze něhož i přístup měli jsme věrou k milosti této, kterouž stojíme. A chlubíme se nadějí slávy Boží.</span> <span class="verse"><a name="3">3</a>A ne toliko nadějí, ale také chlubíme se souženími, vědouce, že soužení trpělivost působí,</span> <span class="verse"><a name="4">4</a>A trpělivost zkušení, zkušení pak naději,</span> <span class="verse"><a name="5">5</a>A nadějeť nezahanbuje. Nebo láska Boží rozlita jest v srdcích našich skrze Ducha svatého, kterýž dán jest nám.</span> <span class="verse"><a name="6">6</a>Kristus zajisté, když jsme my ještě mdlí byli, v čas příhodný za bezbožné umřel.</span> <span class="verse"><a name="7">7</a>Ješto sotva kdo za spravedlivého umře, ač za dobréhoť by někdo snad i umříti směl.</span> <span class="verse"><a name="8">8</a>Dokazujeť pak Bůh lásky své k nám; nebo když jsme ještě hříšníci byli, Kristus umřel za nás.</span> <span class="verse"><a name="9">9</a>Čím tedy více nyní již ospravedlněni jsouce krví jeho, spaseni budeme skrze něho od hněvu.</span> <span class="verse"><a name="10">10</a>Poněvadž byvše nepřátelé, smířeni jsme s Bohem skrze smrt Syna jeho, nadtoť již smíření spaseni budeme skrze život jeho.</span> <span class="verse"><a name="11">11</a>A ne toliko to, ale chlubíme se také i Bohem, skrze Pána našeho Jezukrista, skrze něhož nyní smíření jsme došli.</span> <span class="verse"><a name="12">12</a>A protož jakož skrze jednoho člověka hřích na svět všel a skrze hřích smrt, a tak na všecky lidi smrt přišla, v němž všickni zhřešili.</span> <span class="verse"><a name="13">13</a>Nebo až do Zákona hřích byl na světě, ale hřích se nepočítá, když Zákona není.</span> <span class="verse"><a name="14">14</a>Kralovala pak smrt od Adama až do Mojžíše také i nad těmi, kteříž nehřešili ku podobenství přestoupení Adamova, kterýž jest figura toho budoucího Adama.</span> <span class="verse"><a name="15">15</a>Ale ne jako hřích, tak i milost. Nebo poněvadž onoho pádem jednoho mnoho jich zemřelo, mnohemť více milost Boží a dar z milosti toho jednoho člověka Jezukrista na mnohé rozlit jest.</span> <span class="verse"><a name="16">16</a>Avšak ne jako skrze jednoho, kterýž zhřešil, tak zase milost. Nebo vina z jednoho pádu přivedla všecky k odsouzení, ale milost z mnohých hříchů přivodí k ospravedlnění.</span> <span class="verse"><a name="17">17</a>Nebo poněvadž pro pád jeden smrt kralovala pro jednoho, mnohemť více, kteříž by rozhojněnou milost a dar spravedlnosti přijali, v životě novém kralovati budou skrze jednoho Jezukrista.</span> <span class="verse"><a name="18">18</a>A tak tedy, jakž skrze pád jeden všickni lidé přišli k odsouzení, tak i skrze ospravedlnění jednoho všickni lidé mohou přijíti k ospravedlnění života.</span> <span class="verse"><a name="19">19</a>Neb jakož skrze neposlušenství jednoho člověka učiněno jest mnoho hříšných, tak i skrze poslušenství jednoho spravedlivi učiněni budou mnozí.</span> <span class="verse"><a name="20">20</a>Zákon pak vkročil mezi to, aby se rozhojnil hřích, a když se rozhojnil hřích, tedy ještě více rozhojnila se milost,</span> <span class="verse"><a name="21">21</a>Aby jakož jest kraloval hřích k smrti, tak aby i milost kralovala skrze spravedlnost k životu věčnému, skrze Jezukrista Pána našeho.</span> </p></div</div></div></body></html>