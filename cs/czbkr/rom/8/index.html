<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rom/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rom">Romans</a> &gt <strong>Chapter 8</strong></div><p><span class="verse"><a name="1">1</a>A protož neníť již žádného odsouzení těm, kteříž jsou v Kristu Ježíši, totiž nechodícím podle těla, ale podle Ducha.</span> <span class="verse"><a name="2">2</a>Nebo zákon Ducha života v Kristu Ježíši, vysvobodil mne od zákona hřícha a smrti.</span> <span class="verse"><a name="3">3</a>Nebo seč nemohl býti Zákon, byv mdlý pro tělo, Bůh poslav Syna svého v podobnosti těla hřícha, a to příčinou hřícha, odsoudil hřích na těle,</span> <span class="verse"><a name="4">4</a>Aby spravedlnost Zákona vyplněna byla v nás, kteříž nechodíme podle těla, ale podle Ducha.</span> <span class="verse"><a name="5">5</a>Ti zajisté, kteříž jsou podle těla živi, chutnají to, což jest těla, ale ti, kteříž jsou živi podle Ducha, oblibují to, což jest Ducha.</span> <span class="verse"><a name="6">6</a>Nebo smýšlení těla jest smrt, smýšlení pak Ducha život a pokoj,</span> <span class="verse"><a name="7">7</a>Protože smýšlení těla jest nepřátelské Bohu; nebo Zákonu Božímu není poddáno, a aniž hned může býti.</span> <span class="verse"><a name="8">8</a>Protož ti, kteříž jsou v těle, Bohu se líbiti nemohou.</span> <span class="verse"><a name="9">9</a>Vy pak nejste v těle, ale v Duchu, poněvadž Duch Boží přebývá v vás. Jestližeť pak kdo Ducha Kristova nemá, tenť není jeho.</span> <span class="verse"><a name="10">10</a>A jest-liť Kristus v vás, tedy ač tělo umrtveno jest pro hřích, však duch živ jest pro spravedlnost.</span> <span class="verse"><a name="11">11</a>Jestližeť pak Duch toho, kterýž vzkřísil Ježíše z mrtvých, přebývá v vás, ten, kterýž vzkřísil Krista z mrtvých, obživí i smrtelná těla vaše, pro přebývajícího Ducha jeho v vás.</span> <span class="verse"><a name="12">12</a>A takž tedy, bratří, dlužníciť jsme ne tělu, abychom podle těla živi byli.</span> <span class="verse"><a name="13">13</a>Nebo budete-li podle těla živi, zemřete; pakli byste Duchem skutky těla mrtvili, živi budete.</span> <span class="verse"><a name="14">14</a>Nebo kteřížkoli Duchem Božím vedeni bývají, ti jsou synové Boží.</span> <span class="verse"><a name="15">15</a>Nepřijali jste zajisté Ducha služby opět k bázni, ale přijali jste Ducha synovství, v němžto voláme Abba, totiž Otče.</span> <span class="verse"><a name="16">16</a>A tenť Duch osvědčuje duchu našemu, že jsme synové Boží.</span> <span class="verse"><a name="17">17</a>A jestliže synové, tedy i dědicové, dědicové zajisté Boží, spolu pak dědicové Kristovi, však tak, jestliže spolu s ním trpíme, abychom spolu i oslaveni byli.</span> <span class="verse"><a name="18">18</a>Nebo tak za to mám, že nejsou rovná utrpení nynější oné budoucí slávě, kteráž se zjeviti má na nás.</span> <span class="verse"><a name="19">19</a>Nebo pečlivé očekávání všeho stvoření očekává žádostivého zjevení synů Božích.</span> <span class="verse"><a name="20">20</a>Marnosti zajisté poddáno jest stvoření, nechtě, ale pro toho, kterýž je poddal,</span> <span class="verse"><a name="21">21</a>V naději, že i ono vysvobozeno bude od služby porušení a přivedeno v svobodu slávy synů Božích.</span> <span class="verse"><a name="22">22</a>Nebo víme, že všecko stvoření spolu lká a spolu ku porodu pracuje až posavad,</span> <span class="verse"><a name="23">23</a>A netoliko ono, ale i my, prvotiny Ducha mající, i myť také sami v sobě lkáme, zvolení synů Božích očekávajíce, a tak vykoupení těla našeho.</span> <span class="verse"><a name="24">24</a>Nebo nadějí spaseni jsme. Naděje pak, kteráž se vidí, není naděje. Nebo což kdo vidí, proč by se toho nadál?</span> <span class="verse"><a name="25">25</a>Pakli čehož nevidíme, toho se nadějeme, tedy toho skrze trpělivost očekáváme.</span> <span class="verse"><a name="26">26</a>Ano také i Duch svatý pomocen jest mdlobám našim. Nebo zač bychom se měli modliti, jakž by náleželo, nevíme, ale ten Duch prosí za nás lkáními nevypravitelnými.</span> <span class="verse"><a name="27">27</a>Ten pak, kterýž jest zpytatel srdcí, zná, jaký by byl smysl Ducha, že podle Boha prosí za svaté.</span> <span class="verse"><a name="28">28</a>Vímeť pak, že milujícím Boha všecky věci napomáhají k dobrému, totiž těm, kteříž podle uložení jeho povoláni jsou.</span> <span class="verse"><a name="29">29</a>Nebo kteréž předzvěděl, ty i předzřídil, aby byli připodobněni obrazu Syna jeho, aby tak on byl prvorozený mezi mnohými bratřími.</span> <span class="verse"><a name="30">30</a>Kteréž pak předzřídil, těch i povolal, a kterýchž povolal, ty i ospravedlnil, a kteréž ospravedlnil, ty i oslavil.</span> <span class="verse"><a name="31">31</a>Což tedy díme k tomu? Kdyžť jest Bůh s námi, i kdo proti nám?</span> <span class="verse"><a name="32">32</a>Kterýž ani vlastnímu Synu svému neodpustil, ale za nás za všecky vydal jej, i kterakž by tedy nám s ním všech věcí nedal?</span> <span class="verse"><a name="33">33</a>Kdo bude žalovati na vyvolené Boží? Bůh jest, jenž ospravedlňuje.</span> <span class="verse"><a name="34">34</a>Kdo jest, ješto by je odsoudil? Kristus jest, kterýž umřel za ně, nýbrž i z mrtvých vstal, a kterýž i na pravici Boží jest, kterýž také i oroduje za nás.</span> <span class="verse"><a name="35">35</a>A protož kdo nás odloučí od lásky Kristovy? Zdali zarmoucení, aneb úzkost, nebo protivenství? Zdali hlad, čili nahota? Zdali nebezpečenství, čili meč?</span> <span class="verse"><a name="36">36</a>Jakož psáno jest: Pro tebe mrtveni býváme celý den, jmíni jsme jako ovce oddané k zabití.</span> <span class="verse"><a name="37">37</a>Ale v tom ve všem udatně vítězíme, skrze toho, kterýž nás zamiloval.</span> <span class="verse"><a name="38">38</a>Jist jsem zajisté, že ani smrt, ani život, ani andělé, ani knížatstvo, ani mocnosti, ani nastávající věci, ani budoucí,</span> <span class="verse"><a name="39">39</a>Ani vysokost, ani hlubokost, ani kterékoli jiné stvoření, nebude moci nás odloučiti od lásky Boží, kteráž jest v Kristu Ježíši, Pánu našem.</span> </p></div</div></div></body></html>