<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rom/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rom">Romans</a> &gt <strong>Chapter 12</strong></div><p><span class="verse"><a name="1">1</a>Protož prosím vás, bratří, skrze milosrdenství Boží, abyste vydávali těla svá v obět živou, svatou, Bohu libou, rozumnou službu vaši.</span> <span class="verse"><a name="2">2</a>A nepřipodobňujte se světu tomuto, ale proměňtež se obnovením mysli vaší, tak abyste zkusili, jaká by byla vůle Boží dobrá, libá a dokonalá.</span> <span class="verse"><a name="3">3</a>Neboť pravím (skrze milost, kteráž dána jest mi,) každému z těch, jenž jsou mezi vámi, aby ne více smyslil, než sluší smysliti, ale aby smyslil v středmosti, tak jakž jednomu každému Bůh udělil míru víry.</span> <span class="verse"><a name="4">4</a>Nebo jakož v jednom těle mnohé údy máme, ale nemají všickni údové jednostejného díla,</span> <span class="verse"><a name="5">5</a>Tak mnozí jedno tělo jsme v Kristu, a obzvláštně jedni druhých údové.</span> <span class="verse"><a name="6">6</a>Ale majíce obdarování rozdílná podle milosti, kteráž dána jest nám, buďto proroctví, kteréž ať jest podle pravidla víry;</span> <span class="verse"><a name="7">7</a>Buďto úřad, v bedlivém přisluhování; buďto ten, jenž učí, v vyučování.</span> <span class="verse"><a name="8">8</a>Též kdo napomíná, v napomínání; ten, jenž rozdává, dávej v upřímnosti; kdož jiným předložen jest, konej úřad svůj s pilností; kdo milosrdenství činí, s ochotností.</span> <span class="verse"><a name="9">9</a>Milování buď bez pokrytství; v ošklivosti mějte zlé, připojeni jsouce k dobrému.</span> <span class="verse"><a name="10">10</a>Láskou bratrskou jedni k druhým nakloněni jsouce, uctivostí se vespolek předcházejte,</span> <span class="verse"><a name="11">11</a>V pracech neleniví, duchem vroucí, příhodnosti času šetřící,</span> <span class="verse"><a name="12">12</a>Nadějí se radující, v souženích trpěliví, na modlitbě ustaviční,</span> <span class="verse"><a name="13">13</a>V potřebách s svatými se sdělující, přívětivosti k hostem následující.</span> <span class="verse"><a name="14">14</a>Dobrořečte protivníkům vašim, dobrořečte, pravím, a nezlořečte.</span> <span class="verse"><a name="15">15</a>Radujte s radujícími, a plačte s plačícími.</span> <span class="verse"><a name="16">16</a>Buďte vespolek jednomyslní, ne vysoce o sobě smýšlejíce, ale k nízkým se nakloňujíce.</span> <span class="verse"><a name="17">17</a>Nebuďte opatrní sami u sebe. Žádnému zlého za zlé neodplacujte, opatrujíce dobré přede všemi lidmi,</span> <span class="verse"><a name="18">18</a>Jestliže jest možné, pokudž na vás jest, se všemi lidmi pokoj majíce,</span> <span class="verse"><a name="19">19</a>Ne sami sebe mstíce, nejmilejší, ale dejte místo hněvu; nebo psáno jest: Mně pomsta, já odplatím, praví Pán.</span> <span class="verse"><a name="20">20</a>A protož lační-li nepřítel tvůj, nakrm jej, a žízní-li, dej mu píti. Nebo to učině, uhlí řeřavé shrneš na hlavu jeho.</span> <span class="verse"><a name="21">21</a>Nedej se přemoci zlému, ale přemáhej v dobrém zlé.</span> </p></div</div></div></body></html>