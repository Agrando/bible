<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/phil/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/phil">Philippians</a> &gt <strong>Chapter 1</strong></div><p><span class="verse"><a name="1">1</a>Pavel a Timoteus, služebníci Ježíše Krista, všechněm svatým v Kristu Ježíši, kteříž jsou v městě Filippis, s biskupy a s jáhny:</span> <span class="verse"><a name="2">2</a>Milost vám a pokoj od Boha Otce našeho a Pána Jezukrista.</span> <span class="verse"><a name="3">3</a>Děkuji Bohu mému, když se koli na vás rozpomenu,</span> <span class="verse"><a name="4">4</a>(Vždycky při každé modlitbě mé, s radostí za všecky za vás prosbu čině,)</span> <span class="verse"><a name="5">5</a>Z vašeho účastenství v evangelium, hned od prvního dne až posavad,</span> <span class="verse"><a name="6">6</a>Jist jsa tím, že ten, kterýž začal v vás dílo dobré, dokoná až do dne Ježíše Krista,</span> <span class="verse"><a name="7">7</a>Jakož jest mi spravedlivé tak smysliti o všech vás proto, že vás v srdci mám i v vězení mém, a v obraňování i v utvrzování evangelium, vás, pravím, všecky účastníky milosti mně dané.</span> <span class="verse"><a name="8">8</a>Svědek mi jest zajisté Bůh, kterak po všech po vás toužím v srdci Ježíše Krista.</span> <span class="verse"><a name="9">9</a>A za to se modlím, aby láska vaše ještě více a více se rozhojňovala v známosti a ve všelikém smyslu,</span> <span class="verse"><a name="10">10</a>K tomu, abyste zkušením rozeznati mohli užitečné věci od neužitečných, tak abyste byli upřímí a bez úrazu, až ke dni Kristovu,</span> <span class="verse"><a name="11">11</a>Naplněni jsouce ovocem spravedlnosti, kteréž nesete skrze Jezukrista, k slávě a k chvále Boží.</span> <span class="verse"><a name="12">12</a>Chciť pak, bratří, abyste věděli, že to pokušení, kteréž mne obklíčilo, k většímu prospěchu evangelium přišlo,</span> <span class="verse"><a name="13">13</a>Takže vězení mé pro Krista rozhlášeno jest po všem císařském dvoře, i jinde všudy.</span> <span class="verse"><a name="14">14</a>A mnozí z bratří v Pánu, spolehše na vězení mé, hojnější smělost mají bez strachu mluviti slovo Boží.</span> <span class="verse"><a name="15">15</a>Někteří zajisté jen z závisti a navzdoru, někteří pak také z oblíbení sobě toho Krista káží.</span> <span class="verse"><a name="16">16</a>Ti pak, kteříž navzdoru Krista zvěstují, ne v čistotě, domnívají se, že mi k vězení mému soužení přidadí;</span> <span class="verse"><a name="17">17</a>Kteří pak z lásky, ti vědí, že jsem k obraně evangelium postaven.</span> <span class="verse"><a name="18">18</a>Ale což pak o to? Nýbrž jakýmkoli způsobem, buď v samé tvárnosti, buď v pravdě Kristus se zvěstuje, i z tohoť se raduji, a ještě radovati budu.</span> <span class="verse"><a name="19">19</a>Neboť vím, že mi to přijde k spasení skrze vaši modlitbu a pomoc Ducha Jezukristova,</span> <span class="verse"><a name="20">20</a>Podle pečlivého očekávání a naděje mé, že v ničemž nebudu zahanben, ale ve vší doufanlivé smělosti, jako i prve vždycky, tak i nyní veleben bude Kristus na těle mém, buďto skrze život, buďto skrze smrt.</span> <span class="verse"><a name="21">21</a>Mně zajisté Kristus i v životě i v smrti ziskem jest.</span> <span class="verse"><a name="22">22</a>Jest-li mi pak prospěšněji živu býti v těle pro práci, tedy nevím, co bych vyvolil.</span> <span class="verse"><a name="23">23</a>K obémuť se k tomu nakloňuji, žádost maje umříti, a býti s Kristem, což by mnohem lépe bylo,</span> <span class="verse"><a name="24">24</a>Ale pozůstati ještě v těle potřebněji jest pro vás.</span> <span class="verse"><a name="25">25</a>Načež spoléhaje, vím, že pobudu a s vámi se všemi spolu pozůstanu k vašemu prospěchu a k radosti víry,</span> <span class="verse"><a name="26">26</a>Aby se vaše ze mne chlouba v Kristu Ježíši rozhojnila, skrze mou opět vám zase přítomnost.</span> <span class="verse"><a name="27">27</a>Toliko, jakž sluší na účastníky evangelium Kristova, se chovejte, abych, buďto přijda k vám a vida vás, buďto vzdálen jsa, slyšel o vás, že stojíte v jednom duchu, jednomyslně pracujíce u víře evangelium,</span> <span class="verse"><a name="28">28</a>A v ničemž se nestrachujte protivníků, což jest jim jistým znamením zahynutí, vám pak spasení, a to od Boha.</span> <span class="verse"><a name="29">29</a>Nebo vám jest to z milosti dáno pro Krista, abyste netoliko v něho věřili, ale také pro něj i trpěli,</span> <span class="verse"><a name="30">30</a>Týž boj majíce, jakýž jste při mně i viděli, i nyní o mně slyšíte.</span> </p></div</div></div></body></html>