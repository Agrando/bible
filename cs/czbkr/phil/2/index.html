<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/phil/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/phil">Philippians</a> &gt <strong>Chapter 2</strong></div><p><span class="verse"><a name="1">1</a>Protož jest-li jaké potěšení v Kristu, jest-li které utěšení lásky, jest-li která společnost Ducha svatého, jsou-li která milosrdenství a slitování,</span> <span class="verse"><a name="2">2</a>Naplňte radost mou v tom, abyste jednostejného smyslu byli, jednostejnou lásku majíce, jednodušní jsouce, jednostejně smýšlejíce,</span> <span class="verse"><a name="3">3</a>Nic nečiňte skrze svár anebo marnou chválu, ale v pokoře jedni druhé za důstojnější sebe majíce.</span> <span class="verse"><a name="4">4</a>Nehledejte jeden každý svých věcí, ale každý také toho, což jest jiných.</span> <span class="verse"><a name="5">5</a>Budiž tedy tatáž mysl při vás, jakáž byla při Kristu Ježíši,</span> <span class="verse"><a name="6">6</a>Kterýž jsa v způsobu Božím, nepoložil sobě toho za loupež rovný býti Bohu,</span> <span class="verse"><a name="7">7</a>Ale samého sebe zmařil, způsob služebníka přijav, podobný lidem učiněn.</span> <span class="verse"><a name="8">8</a>A v způsobu nalezen jako člověk, ponížil se, poslušný jsa učiněn až do smrti, a to do smrti kříže.</span> <span class="verse"><a name="9">9</a>Protož i Bůh povýšil ho nade vše a dal jemu jméno, kteréž jest nad každé jméno,</span> <span class="verse"><a name="10">10</a>Aby ve jménu Ježíše každé koleno klekalo, těch, kteříž jsou na nebesích, a těch, jenž jsou na zemi, i těch, jenž jsou pod zemí,</span> <span class="verse"><a name="11">11</a>A každý jazyk aby vyznával, že Ježíš Kristus jest Pánem v slávě Boha Otce.</span> <span class="verse"><a name="12">12</a>A tak, moji milí, jakož jste vždycky poslušni byli, netoliko v přítomnosti mé, ale nyní mnohem více, když jsem vzdálen od vás, s bázní a s třesením spasení své konejte.</span> <span class="verse"><a name="13">13</a>Bůh zajisté jest, kterýž působí v vás i chtění i skutečné činění, podle dobře libé vůle své.</span> <span class="verse"><a name="14">14</a>Všecko pak čiňte bez reptání a bez pochybování,</span> <span class="verse"><a name="15">15</a>Abyste byli bez úhony, a upřímí synové Boží, bez obvinění uprostřed národu zlého a převráceného; mezi kterýmižto svěťte jakožto světla na světě,</span> <span class="verse"><a name="16">16</a>Slovo života zachovávajíce, k chloubě mé v den Kristův, aby bylo vidíno, že jsem ne nadarmo běžel, ani nadarmo pracoval.</span> <span class="verse"><a name="17">17</a>A bychť pak i obětován byl pro obět a službu víře vaší, raduji se a spolu raduji se se všemi vámi.</span> <span class="verse"><a name="18">18</a>A též i vy radujte se a spolu radujte se se mnou.</span> <span class="verse"><a name="19">19</a>Mámť pak naději v Kristu Ježíši, že Timotea brzy pošli vám, abych i já pokojné mysli byl, zvěda, kterak vy se máte.</span> <span class="verse"><a name="20">20</a>Nebo žádného tak jednomyslného nemám, kterýž by tak vlastně o vaše věci pečoval.</span> <span class="verse"><a name="21">21</a>Všickni zajisté svých věcí hledají, a ne těch, kteréž jsou Krista Ježíše.</span> <span class="verse"><a name="22">22</a>Ale jej zkušeného býti víte, podle toho, že jakož syn s otcem se mnou přisluhoval v evangelium.</span> <span class="verse"><a name="23">23</a>Tohoť hle, naději mám, že pošli, jakž jen porozumím, co se bude díti se mnou.</span> <span class="verse"><a name="24">24</a>Mámť pak naději v Pánu, že i sám brzo k vám přijdu.</span> <span class="verse"><a name="25">25</a>Ale zdálo se mi za potřebné Epafrodita, bratra a pomocníka a spolurytíře mého, vašeho pak apoštola i služebníka, v potřebě mé poslati k vám,</span> <span class="verse"><a name="26">26</a>Poněvadž takovou měl žádost vás všecky viděti, a velmi těžek nad tím byl, že jste o něm slyšeli, že by byl nemocen.</span> <span class="verse"><a name="27">27</a>A bylť jest jistě nemocen, i blízek smrti, ale Bůh se nad ním smiloval, a ne nad ním toliko, ale i nade mnou, abych zámutku na zámutek neměl.</span> <span class="verse"><a name="28">28</a>Protož tím spěšněji poslal jsem ho k vám, abyste, vidouce jej zase, zradovali se, a já abych byl bez zámutku.</span> <span class="verse"><a name="29">29</a>Protož přijmětež jej v Pánu se vší radostí, a mějte takové v uctivosti.</span> <span class="verse"><a name="30">30</a>Neboť jest pro dílo Kristovo až k smrti se přiblížil, opováživ se života svého, jedné aby doplnil to, v čemž jste vy měli nedostatek při posloužení mně.</span> </p></div</div></div></body></html>