<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/song/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/song">Song of Solomon</a> &gt <strong>Chapter 4</strong></div><p><span class="verse"><a name="1">1</a>Aj, jak jsi ty krásná, přítelkyně má, aj, jak jsi krásná! Oči tvé jako holubičí mezi kadeři tvými, vlasy tvé jako stáda koz, kteréž vídati na hoře Galád.</span> <span class="verse"><a name="2">2</a>Zubové tvoji podobní stádu ovcí jednostejných, když vycházejí z kupadla, z nichž každá mívá po dvém, a mezi nimiž není žádné neplodné.</span> <span class="verse"><a name="3">3</a>Jako provázek z hedbáví červeného dvakrát barveného rtové tvoji, a řeč tvá ozdobná; jako kus jablka zrnatého židoviny tvé mezi kadeři tvými.</span> <span class="verse"><a name="4">4</a>Hrdlo tvé jest jako věže Davidova, vystavená k chování zbroje, v níž na tisíce pavéz visí, vše štítů mužů udatných.</span> <span class="verse"><a name="5">5</a>Oba tvé prsy jako dvé telátek bliženců srních, jenž se pasou v kvítí.</span> <span class="verse"><a name="6">6</a>Ažby zavítal ten den, a utekli by stínové, poodejdu k hoře mirrové a pahrbku kadidlovému.</span> <span class="verse"><a name="7">7</a>Všecka jsi krásná, přítelkyně má, a není na tobě poškvrny.</span> <span class="verse"><a name="8">8</a>Se mnou z Libánu, ó choti má, se mnou z Libánu půjdeš, a pohledíš s vrchu hory Amana, s vrchu Senir a Hermon, z peleší lvových a s hor pardových.</span> <span class="verse"><a name="9">9</a>Jala jsi srdce mé, sestro má choti, jala jsi srdce mé jedním okem svým, a jedinou točenicí hrdla svého.</span> <span class="verse"><a name="10">10</a>Jak utěšené jsou milosti tvé, sestro má choti! Jak vzácnější jsou milosti tvé než víno, a vůně mastí tvých nade všecky vonné věci.</span> <span class="verse"><a name="11">11</a>Strdí tekou rtové tvoji, ó choti, med a mléko pod jazykem tvým, a vůně roucha tvého jako vůně Libánu.</span> <span class="verse"><a name="12">12</a>Zahrada zamčená jsi, sestro má choti, vrchoviště zamčené, studnice zapečetěná.</span> <span class="verse"><a name="13">13</a>Výstřelkové tvoji jsou zahrada stromů jablek zrnatých s ovocem rozkošným cypru a nardu,</span> <span class="verse"><a name="14">14</a>Nardu s šafránem, prustvorce s skořicí, a s každým stromovím kadidlo vydávajícím, mirry a aloes, i s všelijakými zvláštními věcmi vonnými.</span> <span class="verse"><a name="15">15</a>Ó ty sám vrchoviště zahradní, studnice vod živých, a tekoucích z Libánu.</span> <span class="verse"><a name="16">16</a>Věj, větříčku půlnoční, a přiď, větříčku polední, prověj zahradu mou, ať tekou vonné věci její, a ať příjde milý můj do zahrady své, a jí rozkošné ovoce své.</span> </p></div</div></div></body></html>