<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/song/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/song">Song of Solomon</a> &gt <strong>Chapter 8</strong></div><p><span class="verse"><a name="1">1</a>Ó bys byl jako bratr můj požívající prsí matky mé, abych tě naleznuc vně, políbila, a nebyla zahanbena.</span> <span class="verse"><a name="2">2</a>Vedla bych tě, a uvedla do domu matky své, a tu bys mne vyučoval; a jáť bych dala píti vína strojeného, a mstu z jablek zrnatých.</span> <span class="verse"><a name="3">3</a>Levice jeho pod hlavou mou, a pravicí svou objímá mne.</span> <span class="verse"><a name="4">4</a>Přísahou vás zavazuji, dcery Jeruzalémské, abyste nebudily a nevyrážely ze sna milého mého, dokudž by sám nechtěl.</span> <span class="verse"><a name="5">5</a>Která jest to, jenž vstupuje z pouště, zpolehši na milého svého? Pod jabloní vzbudila jsem tě; tuť tebe počala matka tvá, tuť tě počala rodička tvá.</span> <span class="verse"><a name="6">6</a>Položiž mne jako pečet na srdce své, jako pečetní prsten na ruku svou. Nebo silné jest jako smrt milování, tvrdá jako hrob horlivost; uhlí její uhlí řeřavé, plamen nejprudší.</span> <span class="verse"><a name="7">7</a>Vody mnohé nemohly by uhasiti tohoto milování, aniž ho řeky zatopí. Kdyby někdo dáti chtěl všecken statek domu svého za takovou milost, se vším tím pohrdnut by byl.</span> <span class="verse"><a name="8">8</a>Sestru máme maličkou, kteráž ještě nemá prsí. Co učiníme s sestrou svou v den, v kterýž bude řeč o ní?</span> <span class="verse"><a name="9">9</a>Jestliže jest zed, vzděláme na ní palác stříbrný; pakli jest dveřmi, obložíme je dskami cedrovými.</span> <span class="verse"><a name="10">10</a>Já jsem zed, a prsy mé jako věže; takž jsem byla před očima jeho, jako nacházející pokoj.</span> <span class="verse"><a name="11">11</a>Vinici měl Šalomoun v Balhamon, kteroužto pronajal strážným, aby jeden každý přinášel za ovoce její tisíc stříbrných.</span> <span class="verse"><a name="12">12</a>Ale vinice má, kterouž mám, přede mnou jest. Mějž sobě ten tisíc, ó Šalomoune, a dvě stě ti, kteříž ostříhají ovoce jejího.</span> <span class="verse"><a name="13">13</a>Ó ty, kteráž bydlíš v zahradách, přáteléť pozorují hlasu tvého, ohlašujž mi se.</span> <span class="verse"><a name="14">14</a>Pospěš, milý můj, a připodobni se k srně nebo mladému jelenu, na horách vonných věcí.</span> </p></div</div></div></body></html>