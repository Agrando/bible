<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 16</strong></div><p><span class="verse"><a name="1">1</a>Při člověku bývá spořádání myšlení, ale od Hospodina jest řeč jazyka.</span> <span class="verse"><a name="2">2</a>Všecky cesty člověka čisté se jemu zdají, ale kterýž zpytuje duchy, Hospodin jest.</span> <span class="verse"><a name="3">3</a>Uval na Hospodina činy své, a budou upevněna předsevzetí tvá.</span> <span class="verse"><a name="4">4</a>Hospodin všecko učinil pro sebe samého, také i bezbožného ke dni zlému.</span> <span class="verse"><a name="5">5</a>Ohavností jest Hospodinu každý pyšného srdce; by sobě na pomoc i jiné přivzal, neujde pomsty.</span> <span class="verse"><a name="6">6</a>Milosrdenstvím a pravdou očištěna bývá nepravost, a v bázni Hospodinově uchází se zlého.</span> <span class="verse"><a name="7">7</a>Když se líbí Hospodinu cesty člověka, také i nepřátely jeho spokojuje k němu.</span> <span class="verse"><a name="8">8</a>Lepší jest maličko s spravedlností, než množství důchodů nespravedlivých.</span> <span class="verse"><a name="9">9</a>Srdce člověka přemýšlí o cestě své, ale Hospodin spravuje kroky jeho.</span> <span class="verse"><a name="10">10</a>Rozhodnutí jest ve rtech královských, v soudu neuchylují se ústa jeho.</span> <span class="verse"><a name="11">11</a>Váha a závaží jsou úsudek Hospodinův, a všecka závaží v pytlíku jeho nařízení.</span> <span class="verse"><a name="12">12</a>Ohavností jest králům činiti bezbožně; nebo spravedlností upevňován bývá trůn.</span> <span class="verse"><a name="13">13</a>Rtové spravedliví líbezní jsou králům, a ty, kteříž upřímě mluví, milují.</span> <span class="verse"><a name="14">14</a>Rozhněvání královo jistý posel smrti, ale muž moudrý ukrotí je.</span> <span class="verse"><a name="15">15</a>V jasné tváři královské jest život, a přívětivost jeho jako oblak s deštěm jarním.</span> <span class="verse"><a name="16">16</a>Mnohem lépe jest nabyti moudrosti než zlata nejčistšího, a nabyti rozumnosti lépe než stříbra.</span> <span class="verse"><a name="17">17</a>Cesta upřímých jest odstoupiti od zlého; ostříhá duše své ten, kdož ostříhá cesty své.</span> <span class="verse"><a name="18">18</a>Před setřením bývá pýcha, a před pádem pozdvižení ducha.</span> <span class="verse"><a name="19">19</a>Lépe jest poníženého duchu býti s pokornými, než děliti kořist s pyšnými.</span> <span class="verse"><a name="20">20</a>Ten, kdož pozoruje slova, nalézá dobré; a kdož doufá v Hospodina, blahoslavený jest.</span> <span class="verse"><a name="21">21</a>Ten, kdož jest moudrého srdce, slove rozumný, a sladkost rtů přidává naučení.</span> <span class="verse"><a name="22">22</a>Rozumnost těm, kdož ji mají, jest pramen života, ale umění bláznů jest bláznovství.</span> <span class="verse"><a name="23">23</a>Srdce moudrého rozumně spravuje ústa svá, tak že rty svými přidává naučení.</span> <span class="verse"><a name="24">24</a>Plást medu jsou řeči utěšené, sladkost duši, a lékařství kostem.</span> <span class="verse"><a name="25">25</a>Cesta zdá se přímá člověku, ale dokonání její jistá cesta smrti.</span> <span class="verse"><a name="26">26</a>Člověk pracovitý pracuje sobě, nebo ponoukají ho ústa jeho.</span> <span class="verse"><a name="27">27</a>Muž nešlechetný vykopává zlé, v jehožto rtech jako oheň spalující.</span> <span class="verse"><a name="28">28</a>Muž převrácený rozsívá sváry, a klevetník rozlučuje přátely.</span> <span class="verse"><a name="29">29</a>Muž ukrutný přeluzuje bližního svého, a uvodí jej na cestu nedobrou.</span> <span class="verse"><a name="30">30</a>Zamhuřuje oči své, smýšleje věci převrácené, a zmítaje pysky svými, vykonává zlé.</span> <span class="verse"><a name="31">31</a>Koruna ozdobná jsou šediny na cestě spravedlnosti se nalézající.</span> <span class="verse"><a name="32">32</a>Lepší jest zpozdilý k hněvu než silný rek, a kdož panuje nad myslí svou nežli ten, kterýž dobyl města.</span> <span class="verse"><a name="33">33</a>Do klínu umítán bývá los, ale od Hospodina všecko řízení jeho.</span> </p></div</div></div></body></html>