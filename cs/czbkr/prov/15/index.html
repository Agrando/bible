<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 15</strong></div><p><span class="verse"><a name="1">1</a>Odpověd měkká odvracuje hněv, ale řeč zpurná vzbuzuje prchlivost.</span> <span class="verse"><a name="2">2</a>Jazyk moudrých ozdobuje umění, ale ústa bláznů vylévají bláznovství.</span> <span class="verse"><a name="3">3</a>Na všelikém místě oči Hospodinovy spatřují zlé i dobré.</span> <span class="verse"><a name="4">4</a>Zdravý jazyk jest strom života, převrácenost pak z něho ztroskotání od větru.</span> <span class="verse"><a name="5">5</a>Blázen pohrdá cvičením otce svého, ale kdož ostříhá naučení, opatrnosti nabude.</span> <span class="verse"><a name="6">6</a>V domě spravedlivého jest hojnost veliká, ale v úrodě bezbožného zmatek.</span> <span class="verse"><a name="7">7</a>Rtové moudrých rozsívají umění, srdce pak bláznů ne tak.</span> <span class="verse"><a name="8">8</a>Obět bezbožných ohavností jest Hospodinu, ale modlitba upřímých líbí se jemu.</span> <span class="verse"><a name="9">9</a>Ohavností jest Hospodinu cesta bezbožného, toho pak, kdož následuje spravedlnosti, miluje.</span> <span class="verse"><a name="10">10</a>Trestání přísné opouštějícímu cestu, a kdož nenávidí domlouvání, umře.</span> <span class="verse"><a name="11">11</a>Peklo i zatracení jest před Hospodinem, čím více srdce synů lidských?</span> <span class="verse"><a name="12">12</a>Nemiluje posměvač toho, kterýž ho tresce, aniž k moudrým přistoupí.</span> <span class="verse"><a name="13">13</a>Srdce veselé obveseluje tvář, ale pro žalost srdce duch zkormoucen bývá.</span> <span class="verse"><a name="14">14</a>Srdce rozumného hledá umění, ale ústa bláznů pasou se bláznovstvím.</span> <span class="verse"><a name="15">15</a>Všickni dnové chudého zlí jsou, ale dobromyslného hody ustavičné.</span> <span class="verse"><a name="16">16</a>Lepší jest maličko s bázní Hospodinovou než poklad veliký s nepokojem.</span> <span class="verse"><a name="17">17</a>Lepší jest krmě z zelí, kdež jest láska, nežli z krmného vola, kdež jest nenávist.</span> <span class="verse"><a name="18">18</a>Muž hněvivý vzbuzuje sváry, ale zpozdilý k hněvu upokojuje svadu.</span> <span class="verse"><a name="19">19</a>Cesta lenivého jest jako plot z trní, ale stezka upřímých jest vydlážená.</span> <span class="verse"><a name="20">20</a>Syn moudrý obveseluje otce, bláznivý pak člověk pohrdá matkou svou.</span> <span class="verse"><a name="21">21</a>Bláznovství jest veselím bláznu, ale člověk rozumný upřímo kráčeti směřuje.</span> <span class="verse"><a name="22">22</a>Kdež není rady, zmařena bývají usilování, ale množství rádců ostojí.</span> <span class="verse"><a name="23">23</a>Vesel bývá člověk z odpovědi úst svých; nebo slovo v čas příhodný ó jak jest dobré!</span> <span class="verse"><a name="24">24</a>Cesta života vysoko jest rozumnému proto, aby se uchýlil od pekla dole.</span> <span class="verse"><a name="25">25</a>Dům pyšných vyvrací Hospodin, meze pak vdovy upevňuje.</span> <span class="verse"><a name="26">26</a>Ohavností jsou Hospodinu myšlení zlého, ale čistých řeči vzácné.</span> <span class="verse"><a name="27">27</a>Kdož dychtí po lakomství, kormoutí dům svůj; ale kdož nenávidí darů, živ bude.</span> <span class="verse"><a name="28">28</a>Srdce spravedlivého přemyšluje, co má mluviti, ale ústa bezbožných vylévají všelijakou zlost.</span> <span class="verse"><a name="29">29</a>Vzdálen jest Hospodin od bezbožných, ale modlitbu spravedlivých vyslýchá.</span> <span class="verse"><a name="30">30</a>To, což se zraku naskýtá, obveseluje srdce; pověst dobrá tukem naplňuje kosti.</span> <span class="verse"><a name="31">31</a>Ucho, kteréž poslouchá trestání života, u prostřed moudrých bydliti bude.</span> <span class="verse"><a name="32">32</a>Kdo se vyhýbá cvičení, zanedbává duše své; ale kdož přijímá domlouvání, má rozum.</span> <span class="verse"><a name="33">33</a>Bázeň Hospodinova jest cvičení se moudrosti, a slávu předchází ponížení.</span> </p></div</div></div></body></html>