<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 18</strong></div><p><span class="verse"><a name="1">1</a>Svémyslný hledá toho, což se jemu líbí, a ve všelijakou věc plete se.</span> <span class="verse"><a name="2">2</a>Nezalibuje sobě blázen v rozumnosti, ale v tom, což zjevuje srdce jeho.</span> <span class="verse"><a name="3">3</a>Když přijde bezbožný, přichází také pohrdání, a s lehkomyslným útržka.</span> <span class="verse"><a name="4">4</a>Slova úst muže vody hluboké, potok rozvodnilý pramen moudrosti.</span> <span class="verse"><a name="5">5</a>Přijímati osobu bezbožného není dobré, abys převrátil spravedlivého v soudu.</span> <span class="verse"><a name="6">6</a>Rtové blázna směřují k svadě, a ústa jeho bití se domluví.</span> <span class="verse"><a name="7">7</a>Ústa blázna k setření jemu, a rtové jeho osídlem duši jeho.</span> <span class="verse"><a name="8">8</a>Slova utrhače jsou jako ubitých, ale však sstupují do vnitřností života.</span> <span class="verse"><a name="9">9</a>Také ten, kdož jest nedbalý v práci své, bratr jest mrhače.</span> <span class="verse"><a name="10">10</a>Věže pevná jest jméno Hospodinovo; k němu se uteče spravedlivý, a bude povýšen.</span> <span class="verse"><a name="11">11</a>Zboží bohatého jest město pevné jeho, a jako zed vysoká v mysli jeho.</span> <span class="verse"><a name="12">12</a>Před setřením vyvyšuje se srdce člověka, ale před povýšením bývá ponížení.</span> <span class="verse"><a name="13">13</a>Kdož odpovídá něco, prvé než vyslyší, počítá se to za bláznovství jemu a za lehkost.</span> <span class="verse"><a name="14">14</a>Duch muže snáší nemoc svou, ducha pak zkormouceného kdo snese?</span> <span class="verse"><a name="15">15</a>Srdce rozumného dosahuje umění, a ucho moudrých hledá umění.</span> <span class="verse"><a name="16">16</a>Dar člověka uprostranňuje jemu, a před oblíčej mocných přivodí jej.</span> <span class="verse"><a name="17">17</a>Spravedlivý zdá se ten, kdož jest první v své při, ale když přichází bližní jeho, tedy stihá jej.</span> <span class="verse"><a name="18">18</a>Los pokojí svady, a mezi silnými rozeznává.</span> <span class="verse"><a name="19">19</a>Bratr křivdou uražený tvrdší jest než město nedobyté, a svárové jsou jako závora u hradu.</span> <span class="verse"><a name="20">20</a>Ovocem úst jednoho každého nasyceno bývá břicho jeho, úrodou rtů svých nasycen bude.</span> <span class="verse"><a name="21">21</a>Smrt i život jest v moci jazyka, a ten, kdož jej miluje, bude jísti ovoce jeho.</span> <span class="verse"><a name="22">22</a>Kdo nalezl manželku, nalezl věc dobrou, a navážil lásky od Hospodina.</span> <span class="verse"><a name="23">23</a>Poníženě mluví chudý, ale bohatý odpovídá tvrdě.</span> <span class="verse"><a name="24">24</a>Ten, kdož má přátely, má se míti přátelsky, poněvadž přítel bývá vlastnější než bratr.</span> </p></div</div></div></body></html>