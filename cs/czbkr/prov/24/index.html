<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 24</strong></div><p><span class="verse"><a name="1">1</a>Nenásleduj lidí zlých, aniž žádej bývati s nimi.</span> <span class="verse"><a name="2">2</a>Nebo o zhoubě přemýšlí srdce jejich, a rtové jejich o trápení mluví.</span> <span class="verse"><a name="3">3</a>Moudrostí vzdělán bývá dům, a rozumností upevněn.</span> <span class="verse"><a name="4">4</a>Skrze umění zajisté pokojové naplněni bývají všelijakým zbožím drahým a utěšeným.</span> <span class="verse"><a name="5">5</a>Muž moudrý jest silný, a muž umělý přidává síly.</span> <span class="verse"><a name="6">6</a>Nebo skrze rady opatrné svedeš bitvu, a vysvobození skrze množství rádců.</span> <span class="verse"><a name="7">7</a>Vysoké jsou bláznu moudrosti; v bráně neotevře úst svých.</span> <span class="verse"><a name="8">8</a>Kdo myslí zle činiti, toho nešlechetným nazovou.</span> <span class="verse"><a name="9">9</a>Zlé myšlení blázna jest hřích, a ohavnost lidská posměvač.</span> <span class="verse"><a name="10">10</a>Budeš-li se lenovati ve dni ssoužení, špatná bude síla tvá.</span> <span class="verse"><a name="11">11</a>Vytrhuj jaté k smrti; nebo od těch, ješto se chýlí k zabití, což bys se zdržel?</span> <span class="verse"><a name="12">12</a>Díš-li: Aj, nevěděli jsme o tom: zdaliž ten, jenž zpytuje srdce, nerozumí, a ten, kterýž jest strážce duše tvé, nezná, a neodplatí každému podlé skutků jeho?</span> <span class="verse"><a name="13">13</a>Synu můj, jez med, nebo dobrý jest, a plást sladký dásním tvým.</span> <span class="verse"><a name="14">14</a>Tak umění moudrosti duši tvé. Jestliže ji najdeš, onať bude mzda, a naděje tvá nebude vyťata.</span> <span class="verse"><a name="15">15</a>Nečiniž úkladů, ó bezbožníče, příbytku spravedlivého, a nekaz odpočinutí jeho.</span> <span class="verse"><a name="16">16</a>Nebo ač sedmkrát padá spravedlivý, však zase povstává, bezbožníci pak padají ve zlém.</span> <span class="verse"><a name="17">17</a>Když by padl nepřítel tvůj, neraduj se, a když by klesl, nechať nepléše srdce tvé,</span> <span class="verse"><a name="18">18</a>Aby snad nepopatřil Hospodin, a nelíbilo by se to jemu, a odvrátil by od něho hněv svůj.</span> <span class="verse"><a name="19">19</a>Nehněvej se příčinou zlostníků, aniž následuj bezbožných.</span> <span class="verse"><a name="20">20</a>Nebo zlý nebude míti odplaty; svíce bezbožných zhasne.</span> <span class="verse"><a name="21">21</a>Boj se Hospodina, synu můj, i krále, a k neustavičným se nepřiměšuj.</span> <span class="verse"><a name="22">22</a>Nebo v náhle nastane bída jejich, a pomstu obou těch kdo zná?</span> <span class="verse"><a name="23">23</a>Také i toto moudrým náleží: Přijímati osobu v soudu není dobré.</span> <span class="verse"><a name="24">24</a>Toho, kdož říká bezbožnému: Spravedlivý jsi, klnouti budou lidé, a v ošklivost jej vezmou národové.</span> <span class="verse"><a name="25">25</a>Ale kteříž kárají, budou potěšeni, a přijde na ně požehnání dobrého.</span> <span class="verse"><a name="26">26</a>Bude líbati rty toho, kdož mluví slova pravá.</span> <span class="verse"><a name="27">27</a>Nastroj vně dílo své, a sprav je sobě na poli; potom také vystavíš dům svůj.</span> <span class="verse"><a name="28">28</a>Nebývej svědkem všetečným proti bližnímu svému, aniž lahodně namlouvej rty svými.</span> <span class="verse"><a name="29">29</a>Neříkej: Jakž mi učinil, tak mu učiním; odplatím muži tomu podlé skutku jeho.</span> <span class="verse"><a name="30">30</a>Přes pole muže lenivého šel jsem, a přes vinici člověka nemoudrého,</span> <span class="verse"><a name="31">31</a>A aj, porostlo všudy trním, přikryly všecko kopřivy, a ohrada kamenná její byla zbořená.</span> <span class="verse"><a name="32">32</a>A vida to, posoudil jsem toho; vida, vzal jsem to k výstraze.</span> <span class="verse"><a name="33">33</a>Maličko pospíš, maličko zdřímeš, maličko složíš ruce, abys poležel,</span> <span class="verse"><a name="34">34</a>V tom přijde jako pocestný chudoba tvá, a nouze tvá jako muž zbrojný.</span> </p></div</div></div></body></html>