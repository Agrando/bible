<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 14</strong></div><p><span class="verse"><a name="1">1</a>Moudrá žena vzdělává dům svůj, bláznice pak rukama svýma boří jej.</span> <span class="verse"><a name="2">2</a>Kdo chodí v upřímnosti své, bojí se Hospodina, ale převrácený v cestách svých pohrdá jím.</span> <span class="verse"><a name="3">3</a>V ústech blázna jest hůl pýchy, rtové pak moudrých ostříhají jich.</span> <span class="verse"><a name="4">4</a>Když není volů, prázdné jsou jesle, ale hojná úroda jest v síle volů.</span> <span class="verse"><a name="5">5</a>Svědek věrný neklamá, ale svědek falešný mluví lež.</span> <span class="verse"><a name="6">6</a>Hledá posměvač moudrosti, a nenalézá, rozumnému pak umění snadné jest.</span> <span class="verse"><a name="7">7</a>Odejdi od muže bláznivého, když neseznáš při něm rtů umění.</span> <span class="verse"><a name="8">8</a>Moudrost opatrného jest, aby rozuměl cestě své, bláznovství pak bláznů ke lsti.</span> <span class="verse"><a name="9">9</a>Blázen přikrývá hřích, ale mezi upřímými dobrá vůle.</span> <span class="verse"><a name="10">10</a>Srdce ví o hořkosti duše své, a k veselí jeho nepřimísí se cizí.</span> <span class="verse"><a name="11">11</a>Dům bezbožných vyhlazen bude, ale stánek upřímých zkvetne.</span> <span class="verse"><a name="12">12</a>Cesta zdá se přímá člověku, a však dokonání její jest cesta k smrti.</span> <span class="verse"><a name="13">13</a>Také i v smíchu bolí srdce, a cíl veselí jest zámutek.</span> <span class="verse"><a name="14">14</a>Cestami svými nasytí se převrácený srdcem, ale muž dobrý štítí se jeho.</span> <span class="verse"><a name="15">15</a>Hloupý věří každému slovu, ale opatrný šetří kroku svého.</span> <span class="verse"><a name="16">16</a>Moudrý bojí se a odstupuje od zlého, ale blázen dotře a smělý jest.</span> <span class="verse"><a name="17">17</a>Náhlý se dopouští bláznovství, a muž myšlení zlých v nenávisti bývá.</span> <span class="verse"><a name="18">18</a>Dědičně vládnou hlupci bláznovstvím, ale opatrní bývají korunováni uměním.</span> <span class="verse"><a name="19">19</a>Sklánějí se zlí před dobrými, a bezbožní u bran spravedlivého.</span> <span class="verse"><a name="20">20</a>Také i příteli svému v nenávisti bývá chudý, ale milovníci bohatého mnozí jsou.</span> <span class="verse"><a name="21">21</a>Pohrdá bližním svým hříšník, ale kdož se slitovává nad chudými, blahoslavený jest.</span> <span class="verse"><a name="22">22</a>Zajisté žeť bloudí, kteříž ukládají zlé; ale milosrdenství a pravda těm, kteříž smýšlejí dobré.</span> <span class="verse"><a name="23">23</a>Všeliké práce bývá zisk, ale slovo rtů jest jen k nouzi.</span> <span class="verse"><a name="24">24</a>Koruna moudrých jest bohatství jejich, bláznovství pak bláznivých bláznovstvím.</span> <span class="verse"><a name="25">25</a>Vysvobozuje duše svědek pravdomluvný, ale lstivý mluví lež.</span> <span class="verse"><a name="26">26</a>V bázni Hospodinově jestiť doufání silné, kterýž synům svým útočištěm bude.</span> <span class="verse"><a name="27">27</a>Bázeň Hospodinova jest pramen života, k vyhýbání se osídlům smrti.</span> <span class="verse"><a name="28">28</a>Ve množství lidu jest sláva krále, ale v nedostatku lidu zahynutí vůdce.</span> <span class="verse"><a name="29">29</a>Zpozdilý k hněvu hojně má rozumu,ale náhlý pronáší bláznovství.</span> <span class="verse"><a name="30">30</a>Život těla jest srdce zdravé, ale hnis v kostech jest závist.</span> <span class="verse"><a name="31">31</a>Kdo utiská chudého, útržku činí Učiniteli jeho; ale ctí jej, kdož se slitovává nad chudým.</span> <span class="verse"><a name="32">32</a>Pro zlost svou odstrčen bývá bezbožný, ale naději má i při smrti své spravedlivý.</span> <span class="verse"><a name="33">33</a>V srdci rozumného odpočívá moudrost, co pak jest u vnitřnosti bláznů, nezatají se.</span> <span class="verse"><a name="34">34</a>Spravedlnost zvyšuje národ, ale hřích jest ku pohanění národům.</span> <span class="verse"><a name="35">35</a>Laskav bývá král na služebníka rozumného, ale hněviv na toho, kterýž hanbu činí.</span> </p></div</div></div></body></html>