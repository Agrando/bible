<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 23</strong></div><p><span class="verse"><a name="1">1</a>Když sedneš k jídlu se pánem, pilně šetř, co jest před tebou.</span> <span class="verse"><a name="2">2</a>Jinak vrazil bys nůž do hrdla svého, byl-li bys lakotný.</span> <span class="verse"><a name="3">3</a>Nežádej lahůdek jeho, nebo jsou pokrm oklamavatelný.</span> <span class="verse"><a name="4">4</a>Neusiluj, abys zbohatl; od opatrnosti své přestaň.</span> <span class="verse"><a name="5">5</a>K bohatství-liž bys obrátil oči své? Poněvadž v náhle mizí; nebo sobě zdělalo křídla podobná orličím, a zaletuje k nebi.</span> <span class="verse"><a name="6">6</a>Nejez chleba člověka závistivého, a nežádej lahůdek jeho.</span> <span class="verse"><a name="7">7</a>Nebo jak on sobě tebe váží v mysli své, tak ty pokrmu toho. Díť: Jez a pí, ale srdce jeho není s tebou.</span> <span class="verse"><a name="8">8</a>Skyvu svou, kterouž jsi snědl, vyvrátíš, a zmaříš slova svá utěšená.</span> <span class="verse"><a name="9">9</a>Před bláznem nemluv, nebo pohrdne opatrností řečí tvých.</span> <span class="verse"><a name="10">10</a>Nepřenášej mezníku starodávního, a na pole sirotků nevcházej.</span> <span class="verse"><a name="11">11</a>Silnýť jest zajisté ochránce jejich; onť povede při jejich proti tobě.</span> <span class="verse"><a name="12">12</a>Zaveď k učení mysl svou, a uši své k řečem umění.</span> <span class="verse"><a name="13">13</a>Neodjímej od mladého kázně; nebo umrskáš-li jej metlou, neumřeť.</span> <span class="verse"><a name="14">14</a>Ty metlou jej mrskávej, a tak duši jeho z pekla vytrhneš.</span> <span class="verse"><a name="15">15</a>Synu můj, bude-li moudré srdce tvé, veseliti se bude srdce mé všelijak ve mně;</span> <span class="verse"><a name="16">16</a>A plésati budou ledví má, když mluviti budou rtové tvoji pravé věci.</span> <span class="verse"><a name="17">17</a>Nechť nezávidí srdce tvé hříšníku, ale raději choď v bázni Hospodinově celý den.</span> <span class="verse"><a name="18">18</a>Nebo poněvadž jest odplata, naděje tvá nebude podťata.</span> <span class="verse"><a name="19">19</a>Slyš ty, synu můj, a buď moudrý, a naprav na cestu srdce své.</span> <span class="verse"><a name="20">20</a>Nebývej mezi pijány vína, ani mezi žráči masa.</span> <span class="verse"><a name="21">21</a>Nebo opilec a žráč zchudne, a ospánlivost v hadry obláčí.</span> <span class="verse"><a name="22">22</a>Poslouchej otce svého, kterýž tě zplodil, aniž pohrdej matkou svou, když se zstará.</span> <span class="verse"><a name="23">23</a>Pravdy nabuď, a neprodávej jí, též moudrosti, umění a rozumnosti.</span> <span class="verse"><a name="24">24</a>Náramně bývá potěšen otec spravedlivého, a ten, kdož zplodil moudrého, veselí se z něho.</span> <span class="verse"><a name="25">25</a>Nechať se tedy veselí otec tvůj a matka tvá, a ať pléše rodička tvá.</span> <span class="verse"><a name="26">26</a>Dej mi, synu můj, srdce své, a oči tvé cest mých ať ostříhají.</span> <span class="verse"><a name="27">27</a>Nebo nevěstka jest jáma hluboká, a studnice těsná žena cizí.</span> <span class="verse"><a name="28">28</a>Onať také jako loupežník úklady činí, a zoufalce na světě rozmnožuje.</span> <span class="verse"><a name="29">29</a>Komu běda? komu ouvech? komu svady? komu křik? komu rány darmo? komu červenost očí?</span> <span class="verse"><a name="30">30</a>Těm, kteříž se zdržují na víně; těm, kteříž chodí, aby vyhledali strojené víno.</span> <span class="verse"><a name="31">31</a>Nehleď na víno rdící se, že vydává v koflíku záři svou, a přímo vyskakuje.</span> <span class="verse"><a name="32">32</a>Naposledy jako had uštípne, a jako štír ušťkne.</span> <span class="verse"><a name="33">33</a>Oči tvé hleděti budou na cizí, a srdce tvé mluviti bude převrácené věci,</span> <span class="verse"><a name="34">34</a>A budeš jako ten, kterýž spí u prostřed moře, a jako ten, kterýž spí na vrchu sloupu bárky.</span> <span class="verse"><a name="35">35</a>Díš: Zbili mne, a nestonal jsem, tloukli mne, a nečil jsem; když procítím, dám se zase v to.</span> </p></div</div></div></body></html>