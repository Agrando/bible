<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 21</strong></div><p><span class="verse"><a name="1">1</a>Jako potůčkové vod jest srdce královo v ruce Hospodinově; kamžkoli chce, nakloňuje ho.</span> <span class="verse"><a name="2">2</a>Všeliká cesta člověka přímá se zdá jemu, ale kterýž zpytuje srdce, Hospodin jest.</span> <span class="verse"><a name="3">3</a>Vykonávati spravedlnost a soud více se líbí Hospodinu nežli obět.</span> <span class="verse"><a name="4">4</a>Vysokost očí, širokost srdce, a orání bezbožných jest hříchem.</span> <span class="verse"><a name="5">5</a>Myšlení bedlivého všelijak ku prospěchu přicházejí, ale každého toho, kdož kvapný jest, toliko k nouzi.</span> <span class="verse"><a name="6">6</a>Pokladové jazykem lživým shromáždění jsou marnost pomíjející hledajících smrti.</span> <span class="verse"><a name="7">7</a>Zhouba, kterouž činí bezbožníci, bydliti bude u nich; nebo se zpěčují činiti soudu.</span> <span class="verse"><a name="8">8</a>Muž, jehož cesta převrácená jest, cizí jest, čistého pak dílo přímé jest.</span> <span class="verse"><a name="9">9</a>Lépe jest bydliti v koutě na střeše,nežli s ženou svárlivou v domě společném.</span> <span class="verse"><a name="10">10</a>Duše bezbožného žádá zlého, ani přítel jeho jemu příjemný nebývá.</span> <span class="verse"><a name="11">11</a>Posměvač když bývá trestán, hloupý bývá moudřejší; a když se uměle nakládá s moudrým, přijímá umění.</span> <span class="verse"><a name="12">12</a>Vyučuje Bůh spravedlivého na domě bezbožného, kterýž vyvrací bezbožné pro zlost.</span> <span class="verse"><a name="13">13</a>Kdo zacpává ucho své k volání chudého, i on sám volati bude, a nebude vyslyšán.</span> <span class="verse"><a name="14">14</a>Dar skrytý ukrocuje prchlivost, a pocta v klíně hněv prudký.</span> <span class="verse"><a name="15">15</a>Radostí jest spravedlivému činiti soud, ale hrůzou činitelům nepravosti.</span> <span class="verse"><a name="16">16</a>Člověk bloudící z cesty rozumnosti v shromáždění mrtvých odpočívati bude.</span> <span class="verse"><a name="17">17</a>Muž milující veselost nuzníkem bývá, a kdož miluje víno a masti, nezbohatne.</span> <span class="verse"><a name="18">18</a>Výplatou za spravedlivého bude bezbožný, a za upřímé ošemetný.</span> <span class="verse"><a name="19">19</a>Lépe jest bydliti v zemi pusté než s ženou svárlivou a zlostnou.</span> <span class="verse"><a name="20">20</a>Poklad žádostivý a olej jest v příbytku moudrého, bláznivý pak člověk zžírá jej.</span> <span class="verse"><a name="21">21</a>Kdo snažně následuje spravedlnosti a milosrdenství, nalézá život, spravedlnost i slávu.</span> <span class="verse"><a name="22">22</a>Do města silných vchází moudrý, a boří pevnost doufání jeho.</span> <span class="verse"><a name="23">23</a>Kdo ostříhá úst svých a jazyka svého, ostříhá od úzkosti duše své.</span> <span class="verse"><a name="24">24</a>Hrdého a pyšného jméno jest posměvač, kterýž vše s neochotností a pýchou dělá.</span> <span class="verse"><a name="25">25</a>Žádost lenivého zabijí jej, nebo nechtí ruce jeho dělati.</span> <span class="verse"><a name="26">26</a>Každého dne žádostí hoří, spravedlivý pak dává a neskoupí se.</span> <span class="verse"><a name="27">27</a>Obět bezbožných ohavností jest, ovšem pak jestliže by ji s nešlechetností obětovali.</span> <span class="verse"><a name="28">28</a>Svědek lživý zahyne, ale muž, kterýž co slyší, stále mluviti bude.</span> <span class="verse"><a name="29">29</a>Muž bezbožný zatvrzuje tvář svou, upřímý pak měří cestu svou.</span> <span class="verse"><a name="30">30</a>Není žádné moudrosti, ani opatrnosti, ani rady proti Hospodinu.</span> <span class="verse"><a name="31">31</a>Kůň strojen bývá ke dni boje, ale Hospodinovo jest vysvobození.</span> </p></div</div></div></body></html>