<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 7</strong></div><p><span class="verse"><a name="1">1</a>Synu můj, ostříhej řečí mých, a přikázaní má schovej u sebe.</span> <span class="verse"><a name="2">2</a>Ostříhej přikázaní mých, a živ budeš, a naučení mého jako zřítelnice očí svých.</span> <span class="verse"><a name="3">3</a>Přivaž je na prsty své, napiš je na tabuli srdce svého.</span> <span class="verse"><a name="4">4</a>Rci moudrosti: Sestra má jsi ty, a rozumnost přítelkyní jmenuj,</span> <span class="verse"><a name="5">5</a>Aby tě ostříhala od ženy cizí, od postranní, jenž řečmi svými lahodí.</span> <span class="verse"><a name="6">6</a>Nebo z okna domu svého okénkem vyhlédaje,</span> <span class="verse"><a name="7">7</a>Viděl jsem mezi hloupými, spatřil jsem mezi mládeží mládence bláznivého.</span> <span class="verse"><a name="8">8</a>Kterýž šel po ulici vedlé úhlu jejího, a cestou k domu jejímu kráčel,</span> <span class="verse"><a name="9">9</a>V soumrak, u večer dne, ve tmách nočních a v mrákotě.</span> <span class="verse"><a name="10">10</a>A aj, žena potkala ho v ozdobě nevěstčí a chytrého srdce,</span> <span class="verse"><a name="11">11</a>Štěbetná a opovážlivá, v domě jejím nezůstávají nohy její,</span> <span class="verse"><a name="12">12</a>Jednak vně, jednak na ulici u každého úhlu úklady činící.</span> <span class="verse"><a name="13">13</a>I chopila jej, a políbila ho, a opovrhši stud, řekla jemu:</span> <span class="verse"><a name="14">14</a>Oběti pokojné jsou u mne, dnes splnila jsem slib svůj.</span> <span class="verse"><a name="15">15</a>Protož vyšla jsem vstříc tobě, abych pilně hledala tváři tvé, i nalezla jsem tě.</span> <span class="verse"><a name="16">16</a>Koberci jsem obestřela lůže své, s řezbami a prostěradly Egyptskými,</span> <span class="verse"><a name="17">17</a>Vykadila jsem pokojík svůj mirrou a aloe a skořicí.</span> <span class="verse"><a name="18">18</a>Poď, opojujme se milostí až do jitra, obveselíme se v milosti.</span> <span class="verse"><a name="19">19</a>Nebo není muže doma, odšel na cestu dalekou.</span> <span class="verse"><a name="20">20</a>Pytlík peněz vzal s sebou, v jistý den vrátí se do domu svého.</span> <span class="verse"><a name="21">21</a>I naklonila ho mnohými řečmi svými, a lahodností rtů svých přinutila jej.</span> <span class="verse"><a name="22">22</a>Šel za ní hned, jako vůl k zabití chodívá, a jako blázen v pouta, jimiž by trestán byl.</span> <span class="verse"><a name="23">23</a>Dokudž nepronikla střela jater jeho, pospíchal jako pták k osídlu, nevěda, že ono bezživotí jeho jest.</span> <span class="verse"><a name="24">24</a>Protož nyní, synové, slyšte mne, a pozorujte řečí úst mých.</span> <span class="verse"><a name="25">25</a>Neuchyluj se k cestám jejím srdce tvé, aniž se toulej po stezkách jejích.</span> <span class="verse"><a name="26">26</a>Nebo mnohé zranivši, porazila, a silní všickni zmordováni jsou od ní.</span> <span class="verse"><a name="27">27</a>Cesty pekelné dům její, vedoucí do skrýší smrti.</span> </p></div</div></div></body></html>