<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 17</strong></div><p><span class="verse"><a name="1">1</a>Lepší jest kus chleba suchého s pokojem,nežli dům plný nabitých hovad s svárem.</span> <span class="verse"><a name="2">2</a>Služebník rozumný panovati bude nad synem, kterýž jest k hanbě, a mezi bratřími děliti bude dědictví.</span> <span class="verse"><a name="3">3</a>Teglík stříbra a pec zlata zkušuje, ale srdcí Hospodin.</span> <span class="verse"><a name="4">4</a>Zlý člověk pozoruje řečí nepravých, a lhář poslouchá jazyka převráceného.</span> <span class="verse"><a name="5">5</a>Kdo se posmívá chudému, útržku činí Učiniteli jeho; a kdo se z bídy raduje, nebude bez pomsty.</span> <span class="verse"><a name="6">6</a>Koruna starců jsou vnukové, a ozdoba synů otcové jejich.</span> <span class="verse"><a name="7">7</a>Nesluší na blázna řeči znamenité, ovšem na kníže řeč lživá.</span> <span class="verse"><a name="8">8</a>Jako kámen drahý, tak bývá vzácný dar před očima toho, kdož jej béře; k čemukoli směřuje, daří se jemu.</span> <span class="verse"><a name="9">9</a>Kdo přikrývá přestoupení, hledá lásky; ale kdo obnovuje věc, rozlučuje přátely.</span> <span class="verse"><a name="10">10</a>Více se chápá rozumného jedno domluvení, nežli by blázna stokrát ubil.</span> <span class="verse"><a name="11">11</a>Zpurný toliko zlého hledá, pročež přísný posel na něj poslán bývá.</span> <span class="verse"><a name="12">12</a>Lépe člověku potkati se s nedvědicí osiřalou, nežli s bláznem v bláznovství jeho.</span> <span class="verse"><a name="13">13</a>Kdo odplacuje zlým za dobré, neodejdeť zlé z domu jeho.</span> <span class="verse"><a name="14">14</a>Začátek svady jest, jako když kdo protrhuje vodu; protož prvé než by se zsilil svár, přestaň.</span> <span class="verse"><a name="15">15</a>Kdož ospravedlňuje nepravého, i kdož odsuzuje spravedlivého, ohavností jsou Hospodinu oba jednostejně.</span> <span class="verse"><a name="16">16</a>K čemu jest zboží v ruce blázna, když k nabytí moudrosti rozumu nemá?</span> <span class="verse"><a name="17">17</a>Všelikého času miluje, kdož jest přítelem, a bratr v ssoužení ukáže se.</span> <span class="verse"><a name="18">18</a>Člověk bláznivý ruku dávaje, činí slib před přítelem svým.</span> <span class="verse"><a name="19">19</a>Kdož miluje svadu, miluje hřích; a kdo vyvyšuje ústa svá, hledá potření.</span> <span class="verse"><a name="20">20</a>Převrácené srdce nenalézá toho, což jest dobrého; a kdož má vrtký jazyk, upadá v těžkost.</span> <span class="verse"><a name="21">21</a>Kdo zplodil blázna, k zámutku svému zplodil jej, aniž se bude radovati otec nemoudrého.</span> <span class="verse"><a name="22">22</a>Srdce veselé očerstvuje jako lékařství, ale duch zkormoucený vysušuje kosti.</span> <span class="verse"><a name="23">23</a>Bezbožný tajně béře dar, aby převrátil stezky soudu.</span> <span class="verse"><a name="24">24</a>Na oblíčeji rozumného vidí se moudrost, ale oči blázna těkají až na konec země.</span> <span class="verse"><a name="25">25</a>K žalosti jest otci svému syn blázen, a k hořkosti rodičce své.</span> <span class="verse"><a name="26">26</a>Jistě že pokutovati spravedlivého není dobré, tolikéž, aby knížata bíti měli pro upřímost.</span> <span class="verse"><a name="27">27</a>Zdržuje řeči své muž umělý; drahého ducha jest muž rozumný.</span> <span class="verse"><a name="28">28</a>Také i blázen, mlče, za moudrého jmín bývá, a zacpávaje rty své, za rozumného.</span> </p></div</div></div></body></html>