<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 26</strong></div><p><span class="verse"><a name="1">1</a>Jako sníh v létě, a jako déšť ve žni, tak nepřipadá na blázna čest.</span> <span class="verse"><a name="2">2</a>Jako vrabec přenáší se, a vlaštovice létá, tak zlořečení bez příčiny nedojde.</span> <span class="verse"><a name="3">3</a>Bič na koně, uzda na osla, a kyj na hřbet blázna.</span> <span class="verse"><a name="4">4</a>Neodpovídej bláznu podlé bláznovství jeho, abys i ty jemu nebyl podobný.</span> <span class="verse"><a name="5">5</a>Odpověz bláznu podlé bláznovství jeho, aby sám u sebe nebyl moudrý.</span> <span class="verse"><a name="6">6</a>Jako by nohy osekal, bezpráví se dopouští ten, kdož svěřuje poselství bláznu.</span> <span class="verse"><a name="7">7</a>Jakož nejednostejní jsou hnátové kulhavého, tak řeč v ústech bláznů.</span> <span class="verse"><a name="8">8</a>Jako vložiti kámen do praku, tak jest, když kdo ctí blázna.</span> <span class="verse"><a name="9">9</a>Trn, kterýž se dostává do rukou opilého, jest přísloví v ústech bláznů.</span> <span class="verse"><a name="10">10</a>Veliký pán stvořil všecko, a dává odplatu bláznu, i odměnu přestupníkům.</span> <span class="verse"><a name="11">11</a>Jakož pes navracuje se k vývratku svému, tak blázen opětuje bláznovství své.</span> <span class="verse"><a name="12">12</a>Spatřil-li bys člověka, an jest moudrý sám u sebe, naděje o bláznu lepší jest než o takovém.</span> <span class="verse"><a name="13">13</a>Říká lenoch: Lev lítý jest na cestě, lev jest v ulici.</span> <span class="verse"><a name="14">14</a>Dvéře se obracejí na stežejích svých, a lenoch na lůži svém.</span> <span class="verse"><a name="15">15</a>Schovává lenivý ruku svou za ňadra; těžko mu vztáhnouti ji k ústům svým.</span> <span class="verse"><a name="16">16</a>Moudřejší jest lenivý u sebe sám, nežli sedm odpovídajících s soudem.</span> <span class="verse"><a name="17">17</a>Psa za uši lapá, kdož odcházeje, hněvá se ne v své při.</span> <span class="verse"><a name="18">18</a>Jako nesmyslný vypouští jiskry a šípy smrtelné,</span> <span class="verse"><a name="19">19</a>Tak jest každý, kdož oklamává bližního, a říká: Zdaž jsem nežertoval?</span> <span class="verse"><a name="20">20</a>Když není drev, hasne oheň; tak když nebude klevetníka, utichne svár.</span> <span class="verse"><a name="21">21</a>Uhel mrtvý k roznícení, a drva k ohni, tak člověk svárlivý k roznícení svady.</span> <span class="verse"><a name="22">22</a>Slova utrhače jako ubitých, ale však sstupují do vnitřností života.</span> <span class="verse"><a name="23">23</a>Stříbrná trůska roztažená po střepě jsou rtové protivní a srdce zlé.</span> <span class="verse"><a name="24">24</a>Rty svými za jiného se staví ten, jenž nenávidí, ale u vnitřnosti své skládá lest.</span> <span class="verse"><a name="25">25</a>Když se ochotný ukáže řečí svou, nevěř mu; nebo sedmera ohavnost jest v srdci jeho.</span> <span class="verse"><a name="26">26</a>Přikrývána bývá nenávist chytře, ale zlost její zjevena bývá v shromáždění.</span> <span class="verse"><a name="27">27</a>Kdo jámu kopá, do ní upadá, a kdo valí kámen, na něj se obrací.</span> <span class="verse"><a name="28">28</a>Člověk jazyka ošemetného v nenávisti má ponížené, a ústy úlisnými způsobuje pád.</span> </p></div</div></div></body></html>