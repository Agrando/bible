<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 9</strong></div><p><span class="verse"><a name="1">1</a>Moudrost vystavěla dům svůj, vytesavši sloupů svých sedm.</span> <span class="verse"><a name="2">2</a>Zbila dobytek svůj, smísila víno své, stůl také svůj připravila.</span> <span class="verse"><a name="3">3</a>A poslavši děvečky své, volá na vrchu nejvyšších míst v městě:</span> <span class="verse"><a name="4">4</a>Kdožkoli jest hloupý, uchyl se sem. Až i bláznivým říká:</span> <span class="verse"><a name="5">5</a>Poďte, jezte chléb můj, a píte víno, kteréž jsem smísila.</span> <span class="verse"><a name="6">6</a>Opusťte hloupost a živi buďte, a choďte cestou rozumnosti.</span> <span class="verse"><a name="7">7</a>Kdo tresce posměvače, dochází hanby, a kdo přimlouvá bezbožnému, pohanění.</span> <span class="verse"><a name="8">8</a>Nedomlouvej posměvači, aby tě nevzal v nenávist; přimlouvej moudrému, a bude tě milovati.</span> <span class="verse"><a name="9">9</a>Učiň to moudrému, a bude moudřejší; pouč spravedlivého, a bude umělejší.</span> <span class="verse"><a name="10">10</a>Počátek moudrosti jest bázeň Hospodinova, a umění svatých rozumnost.</span> <span class="verse"><a name="11">11</a>Nebo skrze mne rozmnoží se dnové tvoji, a přidánoť bude let života.</span> <span class="verse"><a name="12">12</a>Budeš-li moudrý, sobě moudrý budeš; pakli posměvač, sám vytrpíš.</span> <span class="verse"><a name="13">13</a>Žena bláznivá štěbetná, nesmyslná, a nic neumí.</span> <span class="verse"><a name="14">14</a>A sedí u dveří domu svého na stolici, na místech vysokých v městě,</span> <span class="verse"><a name="15">15</a>Aby volala jdoucích cestou, kteříž přímo jdou stezkami svými, řkuci:</span> <span class="verse"><a name="16">16</a>Kdo jest hloupý, uchyl se sem. A bláznivému říká:</span> <span class="verse"><a name="17">17</a>Voda kradená sladší jest, a chléb pokoutní chutnější.</span> <span class="verse"><a name="18">18</a>Ale neví hlupec, že mrtví jsou tam, a v hlubokém hrobě ti, kterýchž pozvala.</span> </p></div</div></div></body></html>