<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 25</strong></div><p><span class="verse"><a name="1">1</a>Jaké i tato jsou přísloví Šalomounova, kteráž shromáždili muži Ezechiáše, krále Judského:</span> <span class="verse"><a name="2">2</a>Sláva Boží jest skrývati věc, ale sláva králů zpytovati věc.</span> <span class="verse"><a name="3">3</a>Vysokosti nebes, a hlubokosti země, a srdce králů není žádného vystižení.</span> <span class="verse"><a name="4">4</a>Jako když bys odjal trůsku od stříbra, ukáže se slevači nádoba čistá:</span> <span class="verse"><a name="5">5</a>Tak když odejmeš bezbožného od oblíčeje králova, tedy utvrzen bude v spravedlnosti trůn jeho.</span> <span class="verse"><a name="6">6</a>Nestavěj se za znamenitého před králem, a na místě velikých nestůj.</span> <span class="verse"><a name="7">7</a>Nebo lépe jest, aťby řečeno bylo: Vstup sem, nežli abys snížen byl před knížetem; což vídávají oči tvé.</span> <span class="verse"><a name="8">8</a>Nevcházej v svár kvapně, tak abys naposledy něčeho se nedopustil, kdyby tě zahanbil bližní tvůj.</span> <span class="verse"><a name="9">9</a>Srovnej při svou s bližním svým, a tajné věci jiného nevyjevuj,</span> <span class="verse"><a name="10">10</a>Aťby lehkosti neučinil ten, kdož by to slyšel, až by i zlá pověst tvá nemohla jíti nazpět.</span> <span class="verse"><a name="11">11</a>Jablka zlatá s řezbami stříbrnými jest slovo propověděné případně.</span> <span class="verse"><a name="12">12</a>Náušnice zlatá a ozdoba z ryzího zlata jest trestatel moudrý u toho, jenž poslouchá.</span> <span class="verse"><a name="13">13</a>Jako studenost sněžná v čas žně, tak jest posel věrný těm, kteříž jej posílají; nebo duši pánů svých očerstvuje.</span> <span class="verse"><a name="14">14</a>Jako oblakové a vítr bez deště, tak člověk, kterýž se chlubí darem lživým.</span> <span class="verse"><a name="15">15</a>Snášelivostí nakloněn bývá vývoda, a jazyk měkký láme kosti.</span> <span class="verse"><a name="16">16</a>Nalezneš-li med, jez, pokudž by dosti bylo tobě, abys snad nasycen jsa jím, nevyvrátil ho.</span> <span class="verse"><a name="17">17</a>Zdržuj nohu svou od domu bližního svého, aby syt jsa tebe, neměl tě v nenávisti.</span> <span class="verse"><a name="18">18</a>Kladivo a meč a střela ostrá jest každý, kdož mluví falešné svědectví proti bližnímu svému.</span> <span class="verse"><a name="19">19</a>Zub vylomený a noha vytknutá jest doufání v převráceném v den úzkosti.</span> <span class="verse"><a name="20">20</a>Jako ten, kdož svláčí oděv v čas zimy, a ocet lije k sanitru, tak kdož zpívá písničky srdci smutnému.</span> <span class="verse"><a name="21">21</a>Jestliže by lačněl ten, jenž tě nenávidí, nakrm jej chlebem, a žíznil-li by, napoj jej vodou.</span> <span class="verse"><a name="22">22</a>Nebo uhlí řeřavé shromáždíš na hlavu jeho, a Hospodin odplatí tobě.</span> <span class="verse"><a name="23">23</a>Vítr půlnoční zplozuje déšť, a tvář hněvivá jazyk tajně utrhající.</span> <span class="verse"><a name="24">24</a>Lépe jest bydliti v koutě na střeše,nežli s ženou svárlivou v domě společném.</span> <span class="verse"><a name="25">25</a>Voda studená duši ustalé jest novina dobrá z země daleké.</span> <span class="verse"><a name="26">26</a>Studnice nohami zakalená a pramen zkažený jest spravedlivý z místa svého před bezbožným vystrčený.</span> <span class="verse"><a name="27">27</a>Jísti mnoho medu není dobře; tak zpytování slávy jejich není slavné.</span> <span class="verse"><a name="28">28</a>Město rozbořené beze zdi jest muž, kterýž nemá moci nad duchem svým.</span> </p></div</div></div></body></html>