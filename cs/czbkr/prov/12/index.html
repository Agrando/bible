<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 12</strong></div><p><span class="verse"><a name="1">1</a>Kdo miluje cvičení, miluje umění; kdož pak nenávidí domlouvání, nemoudrý jest.</span> <span class="verse"><a name="2">2</a>Dobrý nalézá lásku u Hospodina, ale muže nešlechetného potupí Bůh.</span> <span class="verse"><a name="3">3</a>Nebývá trvánlivý člověk v bezbožnosti, kořen pak spravedlivých nepohne se.</span> <span class="verse"><a name="4">4</a>Žena statečná jest koruna muže svého, ale jako hnis v kostech jeho ta, kteráž k hanbě přivodí.</span> <span class="verse"><a name="5">5</a>Myšlení spravedlivých jsou pravá, rady pak bezbožných lstivé.</span> <span class="verse"><a name="6">6</a>Slova bezbožných úklady činí krvi, ústa pak spravedlivých vytrhují je.</span> <span class="verse"><a name="7">7</a>Vyvráceni bývají bezbožní tak, aby jich nebylo, ale dům spravedlivých ostojí.</span> <span class="verse"><a name="8">8</a>Podlé toho, jakž rozumný jest, chválen bývá muž, převráceného pak srdce bude v pohrdání.</span> <span class="verse"><a name="9">9</a>Lepší jest nevzácný, kterýž má služebníka, nežli ten, kterýž sobě slavně počíná, a nemá chleba.</span> <span class="verse"><a name="10">10</a>Pečuje spravedlivý o život hovádka svého, srdce pak bezbožných ukrutné jest.</span> <span class="verse"><a name="11">11</a>Kdo dělá zemi svou, nasycen bývá chlebem; ale kdož následuje zahalečů, blázen jest.</span> <span class="verse"><a name="12">12</a>Žádostiv jest bezbožný obrany proti zlému, ale kořen spravedlivých způsobuje ji.</span> <span class="verse"><a name="13">13</a>Do přestoupení rtů zapletá se zlostník, ale spravedlivý vychází z ssoužení.</span> <span class="verse"><a name="14">14</a>Z ovoce úst každý nasycen bude dobrým, a odplatu za skutky člověka dá jemu Bůh.</span> <span class="verse"><a name="15">15</a>Cesta blázna přímá se zdá jemu, ale kdo poslouchá rady, moudrý jest.</span> <span class="verse"><a name="16">16</a>Hněv blázna v tentýž den poznán bývá, ale opatrný hanbu skrývá.</span> <span class="verse"><a name="17">17</a>Kdož mluví pravdu, ohlašuje spravedlnost, svědek pak falešný lest.</span> <span class="verse"><a name="18">18</a>Někdo vynáší řeči podobné meči probodujícímu, ale jazyk moudrých jest lékařství.</span> <span class="verse"><a name="19">19</a>Rtové pravdomluvní utvrzeni budou na věky, ale na kratičko jazyk lživý.</span> <span class="verse"><a name="20">20</a>V srdci těch, kteříž zlé obmýšlejí, bývá lest, v těch pak, kteříž radí ku pokoji, veselí.</span> <span class="verse"><a name="21">21</a>Nepotká spravedlivého žádná těžkost, bezbožní pak naplněni budou zlým.</span> <span class="verse"><a name="22">22</a>Ohavností jsou Hospodinu rtové lživí, ale ti, jenž činí pravdu, líbí se jemu.</span> <span class="verse"><a name="23">23</a>Člověk opatrný tají umění, ale srdce bláznů vyvolává bláznovství.</span> <span class="verse"><a name="24">24</a>Ruka pracovitých panovati bude, lstivá pak musí dávati plat.</span> <span class="verse"><a name="25">25</a>Starost v srdci člověka snižuje ji, ale věc dobrá obveseluje ji.</span> <span class="verse"><a name="26">26</a>Vzácnější jest nad bližního svého spravedlivý, cesta pak bezbožných svodí je.</span> <span class="verse"><a name="27">27</a>Nebude péci fortelný, což ulovil, ale člověk bedlivý statku drahého nabude.</span> <span class="verse"><a name="28">28</a>Na stezce spravedlnosti jest život, a cesta stezky její nesmrtelná jest.</span> </p></div</div></div></body></html>