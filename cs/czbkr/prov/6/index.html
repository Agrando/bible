<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 6</strong></div><p><span class="verse"><a name="1">1</a>Synu můj, slíbil-lis za přítele svého, podal-lis cizímu ruky své,</span> <span class="verse"><a name="2">2</a>Zapleten jsi slovy úst svých, jat jsi řečmi úst svých.</span> <span class="verse"><a name="3">3</a>Učiniž tedy toto, synu můj, a vyprosť se, poněvadžs se dostal v ruku přítele svého. Jdi, pokoř se, a probuď přítele svého.</span> <span class="verse"><a name="4">4</a>Nedej usnouti očím svým, a zdřímati víčkám svým.</span> <span class="verse"><a name="5">5</a>Vydři se jako srna z ruky, a jako pták z ruky čižebníka.</span> <span class="verse"><a name="6">6</a>Jdi k mravenci, lenochu, shlédni cesty jeho, a nabuď moudrosti.</span> <span class="verse"><a name="7">7</a>Kterýž nemaje vůdce, ani správce, ani pána,</span> <span class="verse"><a name="8">8</a>Připravuje v létě pokrm svůj, shromažďuje ve žni potravu svou.</span> <span class="verse"><a name="9">9</a>Dokudž lenochu ležeti budeš? Skoro-liž vstaneš ze sna svého?</span> <span class="verse"><a name="10">10</a>Maličko pospíš, maličko zdřímeš, maličko složíš ruce, abys poležel,</span> <span class="verse"><a name="11">11</a>V tom přijde jako pocestný chudoba tvá, a nouze tvá jako muž zbrojný.</span> <span class="verse"><a name="12">12</a>Člověk nešlechetný, muž nepravý chodí v převrácenosti úst.</span> <span class="verse"><a name="13">13</a>Mhourá očima svýma, mluví nohama svýma, ukazuje prsty svými.</span> <span class="verse"><a name="14">14</a>Převrácenost všeliká jest v srdci jeho, smýšlí zlé všelikého času, sváry rozsívá.</span> <span class="verse"><a name="15">15</a>A protož v náhle přijde bída jeho, rychle setřín bude, a nebudeť uléčení.</span> <span class="verse"><a name="16">16</a>Těchto šesti věcí nenávidí Hospodin, a sedmá ohavností jest duši jeho:</span> <span class="verse"><a name="17">17</a>Očí vysokých, jazyka lživého, a rukou vylévajících krev nevinnou,</span> <span class="verse"><a name="18">18</a>Srdce, kteréž ukládá myšlení nepravá, noh kvapných běžeti ke zlému,</span> <span class="verse"><a name="19">19</a>Svědka lživého, mluvícího lež, a toho, jenž rozsívá různice mezi bratřími.</span> <span class="verse"><a name="20">20</a>Ostříhejž, synu můj, přikázaní otce svého, a neopouštěj naučení matky své.</span> <span class="verse"><a name="21">21</a>Přivazuj je k srdci svému ustavičně, a k hrdlu svému je připínej.</span> <span class="verse"><a name="22">22</a>Kamžkoli půjdeš, ono tě zprovodí, když spáti budeš, bude tě ostříhati, a když procítíš, bude s tebou rozmlouvati,</span> <span class="verse"><a name="23">23</a>(Nebo přikázaní jest svíce, a naučení světlo, a cesta života jsou domlouvání vyučující),</span> <span class="verse"><a name="24">24</a>Aby tě ostříhalo od ženy zlé, od úlisnosti jazyka ženy cizí.</span> <span class="verse"><a name="25">25</a>Nežádejž krásy její v srdci svém, a nechať tě nejímá víčky svými.</span> <span class="verse"><a name="26">26</a>Nebo příčinou ženy cizoložné zchudl bys až do kusu chleba, anobrž žena cizoložná drahou duši ulovuje.</span> <span class="verse"><a name="27">27</a>Může-liž kdo skrýti oheň v klíně svém, aby roucho jeho se nepropálilo?</span> <span class="verse"><a name="28">28</a>Může-liž kdo choditi po uhlí řeřavém, aby nohy jeho se neopálily?</span> <span class="verse"><a name="29">29</a>Tak kdož vchází k ženě bližního svého, nebudeť bez viny, kdož by se jí koli dotkl.</span> <span class="verse"><a name="30">30</a>Neuvozují potupy na zloděje, jestliže by ukradl, aby nasytil život svůj, když lační,</span> <span class="verse"><a name="31">31</a>Ač postižen jsa, navracuje to sedmernásobně, vším statkem domu svého nahražuje:</span> <span class="verse"><a name="32">32</a>Ale cizoložící s ženou blázen jest; kdož hubí duši svou, tenť to činí;</span> <span class="verse"><a name="33">33</a>Trápení a lehkosti dochází, a útržka jeho nebývá shlazena.</span> <span class="verse"><a name="34">34</a>Nebo zůřivý jest hněv muže, a neodpouštíť v den pomsty.</span> <span class="verse"><a name="35">35</a>Neohlídá se na žádnou záplatu, aniž přijímá, by i množství darů dával.</span> </p></div</div></div></body></html>