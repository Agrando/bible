<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 31</strong></div><p><span class="verse"><a name="1">1</a>Slova proroctví Lemuele krále, kterýmž vyučovala jej matka jeho.</span> <span class="verse"><a name="2">2</a>Co dím, synu můj, co, synu života mého? Co, řku, dím, synu slibů mých?</span> <span class="verse"><a name="3">3</a>Nedávej ženám síly své, ani cest svých těm, kteréž k zahynutí přivodí krále.</span> <span class="verse"><a name="4">4</a>Ne králům, ó Lemueli, ne králům náleží píti víno, a ne pánům žádost nápoje opojného,</span> <span class="verse"><a name="5">5</a>Aby pije, nezapomněl na ustanovení, a nezměnil pře všech lidí ssoužených.</span> <span class="verse"><a name="6">6</a>Dejte nápoj opojný hynoucímu, a víno těm, kteříž jsou truchlivého ducha,</span> <span class="verse"><a name="7">7</a>Ať se napije, a zapomene na chudobu svou, a na trápení své nezpomíná více.</span> <span class="verse"><a name="8">8</a>Otevři ústa svá za němého, v při všech oddaných k smrti,</span> <span class="verse"><a name="9">9</a>Otevři, řku, ústa svá, suď spravedlivě, a veď při chudého a nuzného.</span> <span class="verse"><a name="10">10</a>Ženu statečnou kdo nalezne? Nebo daleko nad perly cena její.</span> <span class="verse"><a name="11">11</a>Dověřuje se jí srdce muže jejího; nebo tu kořistí nebude nedostatku.</span> <span class="verse"><a name="12">12</a>Dobře činí jemu a ne zle, po všecky dny života svého.</span> <span class="verse"><a name="13">13</a>Hledá pilně vlny a lnu, a dělá šťastně rukama svýma.</span> <span class="verse"><a name="14">14</a>Jest podobná lodi kupecké, zdaleka přiváží pokrm svůj.</span> <span class="verse"><a name="15">15</a>Kterážto velmi ráno vstávajíc, dává pokrm čeledi své, a podíl náležitý děvkám svým.</span> <span class="verse"><a name="16">16</a>Rozsuzuje pole, a ujímá je; z výdělku rukou svých štěpuje i vinici.</span> <span class="verse"><a name="17">17</a>Přepasuje silou bedra svá, a zsiluje ramena svá.</span> <span class="verse"><a name="18">18</a>Zakouší, jak jest užitečné zaměstknání její; ani v noci nehasne svíce její.</span> <span class="verse"><a name="19">19</a>Rukama svýma sahá k kuželi, a prsty svými drží vřeteno.</span> <span class="verse"><a name="20">20</a>Ruku svou otvírá chudému, a ruce své vztahuje k nuznému.</span> <span class="verse"><a name="21">21</a>Nebojí se za čeled svou v čas sněhu; nebo všecka čeled její obláčí se v roucho dvojnásobní.</span> <span class="verse"><a name="22">22</a>Koberce dělá sobě z kmentu, a z zlatohlavu jest oděv její.</span> <span class="verse"><a name="23">23</a>Patrný jest v branách manžel její, když sedá s staršími země.</span> <span class="verse"><a name="24">24</a>Plátno drahé dělá, a prodává; též i pasy prodává kupci.</span> <span class="verse"><a name="25">25</a>Síla a krása oděv její, nestará se o časy potomní.</span> <span class="verse"><a name="26">26</a>Ústa svá otvírá k moudrosti, a naučení dobrotivosti v jazyku jejím.</span> <span class="verse"><a name="27">27</a>Spatřuje obcování čeledi své, a chleba zahálky nejí.</span> <span class="verse"><a name="28">28</a>Povstanouce synové její, blahoslaví ji; manžel její také chválí ji,</span> <span class="verse"><a name="29">29</a>Říkaje: Mnohé ženy statečně sobě počínaly, ty pak převyšuješ je všecky.</span> <span class="verse"><a name="30">30</a>Oklamavatelná jest příjemnost a marná krása; žena, kteráž se bojí Hospodina, tať chválena bude.</span> <span class="verse"><a name="31">31</a>Dejtež takové z ovoce rukou jejích, a nechať ji chválí v branách skutkové její.</span> </p></div</div></div></body></html>