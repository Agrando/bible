<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 10</strong></div><p><span class="verse"><a name="1">1</a>Syn moudrý obveseluje otce, ale syn bláznivý zámutkem jest matce své.</span> <span class="verse"><a name="2">2</a>Neprospívají pokladové bezbožně nabytí, ale spravedlnost vytrhuje od smrti.</span> <span class="verse"><a name="3">3</a>Nedopustí lačněti Hospodin duši spravedlivého, statek pak bezbožných rozptýlí.</span> <span class="verse"><a name="4">4</a>K nouzi přivodí ruka lstivá, ruka pak pracovitých zbohacuje.</span> <span class="verse"><a name="5">5</a>Kdo shromažďuje v létě, jest syn rozumný; kdož vyspává ve žni, jest syn, kterýž hanbu činí.</span> <span class="verse"><a name="6">6</a>Požehnání jest nad hlavou spravedlivého, ale ústa bezbožných přikrývají ukrutnost.</span> <span class="verse"><a name="7">7</a>Památka spravedlivého požehnaná, ale jméno bezbožných smrdí.</span> <span class="verse"><a name="8">8</a>Moudré srdce přijímá přikázaní, ale blázen od rtů svých padne.</span> <span class="verse"><a name="9">9</a>Kdo chodí upřímě, chodí doufanlivě; kdož pak převrací cesty své, vyjeven bude.</span> <span class="verse"><a name="10">10</a>Kdo mhourá okem, uvodí nesnáz; a kdož jest bláznivých rtů, padne.</span> <span class="verse"><a name="11">11</a>Pramen života jsou ústa spravedlivého, ale ústa bezbožných přikrývají ukrutnost.</span> <span class="verse"><a name="12">12</a>Nenávist vzbuzuje sváry, ale láska přikrývá všecka přestoupení.</span> <span class="verse"><a name="13">13</a>Ve rtech rozumného nalézá se moudrost, ale kyj na hřbetě blázna.</span> <span class="verse"><a name="14">14</a>Moudří skrývají umění, úst pak blázna blízké jest setření.</span> <span class="verse"><a name="15">15</a>Zboží bohatého jest město pevné jeho, ale nouze jest chudých setření.</span> <span class="verse"><a name="16">16</a>Práce spravedlivého jest k životu, nábytek pak bezbožných jest k hříchu.</span> <span class="verse"><a name="17">17</a>Stezkou života jde, kdož přijímá trestání; ale kdož pohrdá domlouváním, bloudí.</span> <span class="verse"><a name="18">18</a>Kdož přikrývá nenávist rty lživými, i kdož uvodí v lehkost, ten blázen jest.</span> <span class="verse"><a name="19">19</a>Mnohé mluvení nebývá bez hříchu, kdož pak zdržuje rty své, opatrný jest.</span> <span class="verse"><a name="20">20</a>Stříbro výborné jest jazyk spravedlivého, ale srdce bezbožných za nic nestojí.</span> <span class="verse"><a name="21">21</a>Rtové spravedlivého pasou mnohé, blázni pak pro bláznovství umírají.</span> <span class="verse"><a name="22">22</a>Požehnání Hospodinovo zbohacuje, a to beze všeho trápení.</span> <span class="verse"><a name="23">23</a>Za žert jest bláznu činiti nešlechetnost, ale muž rozumný moudrosti se drží.</span> <span class="verse"><a name="24">24</a>Čeho se bojí bezbožný, to přichází na něj; ale čehož žádají spravedliví, dává Bůh.</span> <span class="verse"><a name="25">25</a>Jakož pomíjí vichřice, tak nestane bezbožníka, spravedlivý pak jest základ stálý.</span> <span class="verse"><a name="26">26</a>Jako ocet zubům, a jako dým očima, tak jest lenivý těm, kteříž jej posílají.</span> <span class="verse"><a name="27">27</a>Bázeň Hospodinova přidává dnů, léta pak bezbožných ukrácena bývají.</span> <span class="verse"><a name="28">28</a>Očekávání spravedlivých jest potěšení, naděje pak bezbožných zahyne.</span> <span class="verse"><a name="29">29</a>Silou jest upřímému cesta Hospodinova, a strachem těm, kteříž činí nepravost.</span> <span class="verse"><a name="30">30</a>Spravedlivý na věky se nepohne, bezbožní pak nebudou bydliti v zemi.</span> <span class="verse"><a name="31">31</a>Ústa spravedlivého vynášejí moudrost, ale jazyk převrácený vyťat bude.</span> <span class="verse"><a name="32">32</a>Rtové spravedlivého znají, což jest Bohu libého, ústa pak bezbožných převrácené věci.</span> </p></div</div></div></body></html>