<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 27</strong></div><p><span class="verse"><a name="1">1</a>Nechlub se dnem zítřejším, nebo nevíš, coť ten den přinese.</span> <span class="verse"><a name="2">2</a>Nechať tě chválí jiní, a ne ústa tvá, cizí, a ne rtové tvoji.</span> <span class="verse"><a name="3">3</a>Tíž má kamen, a váhu písek, ale hněv blázna těžší jest nad to obé.</span> <span class="verse"><a name="4">4</a>Ukrutnátě věc hněv a prudká prchlivost, ale kdo ostojí před závistí?</span> <span class="verse"><a name="5">5</a>Lepší jest domlouvání zjevné, než milování tajné.</span> <span class="verse"><a name="6">6</a>Bezpečnější rány od přítele, než lahodná líbání nenávidícího.</span> <span class="verse"><a name="7">7</a>Duše sytá pohrdá i medem, ale duši lačné každá hořkost sladká.</span> <span class="verse"><a name="8">8</a>Jako pták zaletuje od hnízda svého, tak muž odchází od místa svého.</span> <span class="verse"><a name="9">9</a>Mast a kadění obveseluje srdce; tak sladkost přítele víc než rada vlastní.</span> <span class="verse"><a name="10">10</a>Přítele svého a přítele otce svého neopouštěj, a do domu bratra svého nechoď v čas bídy své; lepšíť jest soused blízký, než bratr daleký.</span> <span class="verse"><a name="11">11</a>Buď moudrý, synu můj, a obvesel srdce mé, ať mám co odpovědíti tomu, kdož mi utrhá.</span> <span class="verse"><a name="12">12</a>Opatrný vida zlé, vyhne se, ale hloupí předce jdouce, těžkosti docházejí.</span> <span class="verse"><a name="13">13</a>Vezmi roucho toho, kterýž slíbil za cizího, a od toho, kdo za cizozemku slíbil, základ jeho.</span> <span class="verse"><a name="14">14</a>Tomu, kdož dobrořečí příteli svému hlasem velikým, ráno vstávaje, za zlořečení počteno bude.</span> <span class="verse"><a name="15">15</a>Kapání ustavičné v čas přívalu, a žena svárlivá rovní jsou sobě;</span> <span class="verse"><a name="16">16</a>Kdož ji schovává, schovává vítr, a jako mast v pravici voněti bude.</span> <span class="verse"><a name="17">17</a>Železo železem se ostří; tak muž zostřuje tvář přítele svého.</span> <span class="verse"><a name="18">18</a>Kdo ostříhá fíku, jídá ovoce jeho; tak kdo ostříhá pána svého, poctěn bude.</span> <span class="verse"><a name="19">19</a>Jakož u vodě tvář proti tváři se ukazuje, tak srdce člověka člověku.</span> <span class="verse"><a name="20">20</a>Propast a zahynutí nebývají nasyceni, tak oči člověka nasytiti se nemohou.</span> <span class="verse"><a name="21">21</a>Teglík stříbra a pec zlata zkušuje, tak člověka pověst chvály jeho.</span> <span class="verse"><a name="22">22</a>Bys blázna i v stupě mezi krupami píchem zopíchal, neodejde od něho bláznovství jeho.</span> <span class="verse"><a name="23">23</a>Pilně přihlídej k dobytku svému, pečuj o stáda svá.</span> <span class="verse"><a name="24">24</a>Nebo ne na věky trvá bohatství, ani koruna do pronárodu.</span> <span class="verse"><a name="25">25</a>Když zroste tráva, a ukazuje se bylina, tehdáž ať se shromažďuje seno s hor.</span> <span class="verse"><a name="26">26</a>Beránkové budou k oděvu tvému, a záplata pole kozelci.</span> <span class="verse"><a name="27">27</a>Nadto dostatek mléka kozího ku pokrmu tvému, ku pokrmu domu tvého, a živnosti děvek tvých.</span> </p></div</div></div></body></html>