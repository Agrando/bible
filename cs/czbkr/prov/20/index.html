<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 20</strong></div><p><span class="verse"><a name="1">1</a>Víno činí posměvače, a nápoj opojný nepokojného; pročež každý, kdož se kochá v něm, nebývá moudrý.</span> <span class="verse"><a name="2">2</a>Hrůza královská jako řvání mladého lva; kdož ho rozhněvá, hřeší proti životu svému.</span> <span class="verse"><a name="3">3</a>Přestati od sváru jest to každému ku poctivosti, ale kdožkoli se do nich zapletá, blázen jest.</span> <span class="verse"><a name="4">4</a>Lenoch neoře pro zimu, pročež žebrati bude ve žni, ale nadarmo.</span> <span class="verse"><a name="5">5</a>Rada v srdci muže voda hluboká, muž však rozumný dosáhne jí.</span> <span class="verse"><a name="6">6</a>Větší díl lidí honosí se účinností svou, ale v pravdě takového kdo nalezne?</span> <span class="verse"><a name="7">7</a>Spravedlivý ustavičně chodí v upřímnosti své; blažení synové jeho po něm.</span> <span class="verse"><a name="8">8</a>Král sedě na soudné stolici, rozhání očima svýma všecko zlé.</span> <span class="verse"><a name="9">9</a>Kdo může říci: Očistil jsem srdce své? Čist jsem od hříchu svého?</span> <span class="verse"><a name="10">10</a>Závaží rozdílná a míra rozdílná, obé to ohavností jest Hospodinu.</span> <span class="verse"><a name="11">11</a>Po skutcích svých poznáno bývá také i pachole, jest-li upřímé a pravé dílo jeho.</span> <span class="verse"><a name="12">12</a>Ucho, kteréž slyší, a oko, kteréž vidí, obé to učinil Hospodin.</span> <span class="verse"><a name="13">13</a>Nemiluj snu, abys nezchudl, otevři oči své, a nasytíš se chlebem.</span> <span class="verse"><a name="14">14</a>Zlé, zlé, říká ten, kdož kupuje, a odejda, tedy se chlubí.</span> <span class="verse"><a name="15">15</a>Zlato a množství perel, a nejdražší klínot jsou rtové umělí.</span> <span class="verse"><a name="16">16</a>Vezmi roucho toho, kterýž slíbil za cizího, a kdo za cizozemku, základ jeho.</span> <span class="verse"><a name="17">17</a>Chutný jest někomu chléb falše, ale potom ústa jeho pískem naplněna bývají.</span> <span class="verse"><a name="18">18</a>Myšlení radou upevňuj, a s opatrnou radou veď boj.</span> <span class="verse"><a name="19">19</a>Kdo vynáší tajnost, chodí neupřímě, pročež k lahodícímu rty svými nepřiměšuj se.</span> <span class="verse"><a name="20">20</a>Kdo zlořečí otci svému neb matce své, zhasne svíce jeho v temných mrákotách.</span> <span class="verse"><a name="21">21</a>Dědictví rychle z počátku nabytému naposledy nebývá dobrořečeno,</span> <span class="verse"><a name="22">22</a>Neříkej: Odplatím se zlým; očekávej na Hospodina, a vysvobodí tě.</span> <span class="verse"><a name="23">23</a>Ohavností jsou Hospodinu závaží rozdílná, a váhy falešné neoblibuje.</span> <span class="verse"><a name="24">24</a>Od Hospodina jsou krokové muže, ale člověk jak vyrozumívá cestě jeho?</span> <span class="verse"><a name="25">25</a>Osídlo jest člověku pohltiti věc posvěcenou, a po slibu zase toho vyhledávati.</span> <span class="verse"><a name="26">26</a>Král moudrý rozptyluje bezbožné, a uvodí na ně pomstu.</span> <span class="verse"><a name="27">27</a>Duše člověka jest svíce Hospodinova, kteráž zpytuje všecky vnitřnosti srdečné.</span> <span class="verse"><a name="28">28</a>Milosrdenství a pravda ostříhají krále, a milosrdenstvím podpírá se trůn jeho.</span> <span class="verse"><a name="29">29</a>Ozdoba mládenců jest síla jejich, a okrasa starců šediny.</span> <span class="verse"><a name="30">30</a>Modřiny ran jsou lékařství při zlém, a bití vnitřnostem života.</span> </p></div</div></div></body></html>