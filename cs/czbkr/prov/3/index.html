<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 3</strong></div><p><span class="verse"><a name="1">1</a>Synu můj, na učení mé nezapomínej, ale přikázaní mých nechať ostříhá srdce tvé.</span> <span class="verse"><a name="2">2</a>Dlouhosti zajisté dnů, i let života i pokoje přidadí tobě.</span> <span class="verse"><a name="3">3</a>Milosrdenství a pravda nechť neopouštějí tě, přivaž je k hrdlu svému, napiš je na tabuli srdce svého,</span> <span class="verse"><a name="4">4</a>A nalezneš milost a prospěch výborný před Bohem i lidmi.</span> <span class="verse"><a name="5">5</a>Doufej v Hospodina celým srdcem svým, na rozumnost pak svou nezpoléhej.</span> <span class="verse"><a name="6">6</a>Na všech cestách svých snažuj se jej poznávati, a onť spravovati bude stezky tvé.</span> <span class="verse"><a name="7">7</a>Nebývej moudrý sám u sebe; boj se Hospodina, a odstup od zlého.</span> <span class="verse"><a name="8">8</a>Toť bude zdraví životu tvému, a rozvlažení kostem tvým.</span> <span class="verse"><a name="9">9</a>Cti Hospodina z statku svého, a z nejpřednějších věcí všech úrod svých,</span> <span class="verse"><a name="10">10</a>A naplněny budou stodoly tvé hojností, a presové tvoji mstem oplývati budou.</span> <span class="verse"><a name="11">11</a>Kázně Hospodinovy, synu můj, nezamítej, aniž sobě oškliv domlouvání jeho.</span> <span class="verse"><a name="12">12</a>Nebo kohož miluje Hospodin, tresce, a to jako otec syna, jejž libuje.</span> <span class="verse"><a name="13">13</a>Blahoslavený člověk nalézající moudrost, a člověk vynášející opatrnost.</span> <span class="verse"><a name="14">14</a>Lépeť jest zajisté těžeti jí, nežli těžeti stříbrem, anobrž nad výborné zlato užitek její.</span> <span class="verse"><a name="15">15</a>Dražší jest než drahé kamení, a všecky nejžádostivější věci tvé nevrovnají se jí.</span> <span class="verse"><a name="16">16</a>Dlouhost dnů v pravici její, a v levici její bohatství a sláva.</span> <span class="verse"><a name="17">17</a>Cesty její cesty utěšené, a všecky stezky její pokojné.</span> <span class="verse"><a name="18">18</a>Stromem života jest těm, kteříž jí dosahují, a kteříž ji mají, blahoslavení jsou.</span> <span class="verse"><a name="19">19</a>Hospodin moudrostí založil zemi, utvrdil nebesa opatrností.</span> <span class="verse"><a name="20">20</a>Uměním jeho propasti protrhují se, a oblakové vydávají rosu.</span> <span class="verse"><a name="21">21</a>Synu můj, nechť neodcházejí ty věci od očí tvých, ostříhej zdravého naučení a prozřetelnosti.</span> <span class="verse"><a name="22">22</a>I budeť to životem duši tvé, a ozdobou hrdlu tvému.</span> <span class="verse"><a name="23">23</a>Tehdy choditi budeš bezpečně cestou svou, a v nohu svou neurazíš se.</span> <span class="verse"><a name="24">24</a>Když lehneš, nebudeš se strašiti, ale odpočívati budeš, a bude libý sen tvůj.</span> <span class="verse"><a name="25">25</a>Nelekneš se strachu náhlého, ani zpuštění bezbožníků, když přijde.</span> <span class="verse"><a name="26">26</a>Nebo Hospodin bude doufání tvé, a ostříhati bude nohy tvé, abys nebyl lapen.</span> <span class="verse"><a name="27">27</a>Nezadržuj dobrodiní potřebujícím, když s to býti můžeš, abys je činil.</span> <span class="verse"><a name="28">28</a>Neříkej bližnímu svému: Odejdi, potom navrať se, a zítrať dám, maje to u sebe.</span> <span class="verse"><a name="29">29</a>Neukládej proti bližnímu svému zlého, kterýž s tebou dověrně bydlí.</span> <span class="verse"><a name="30">30</a>Nevaď se s člověkem bez příčiny, jestližeť neučinil zlého.</span> <span class="verse"><a name="31">31</a>Nechtěj záviděti muži dráči, aniž zvoluj které cesty jeho.</span> <span class="verse"><a name="32">32</a>Nebo ohavností jest Hospodinu převrácenec, ale s upřímými tajemství jeho.</span> <span class="verse"><a name="33">33</a>Zlořečení Hospodinovo jest v domě bezbožníka, ale příbytku spravedlivých žehná:</span> <span class="verse"><a name="34">34</a>Poněvadž posměvačům on se posmívá, pokorným pak dává milost.</span> <span class="verse"><a name="35">35</a>Slávu moudří dědičně obdrží, ale blázny hubí pohanění.</span> </p></div</div></div></body></html>