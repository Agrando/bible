<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 2</strong></div><p><span class="verse"><a name="1">1</a>Synu můj, přijmeš-li slova má, a přikázaní má schováš-li u sebe;</span> <span class="verse"><a name="2">2</a>Nastavíš-li moudrosti ucha svého, a nakloníš-li srdce svého k opatrnosti;</span> <span class="verse"><a name="3">3</a>Ovšem, jestliže na rozumnost zavoláš, a na opatrnost zvoláš-li;</span> <span class="verse"><a name="4">4</a>Budeš-li jí hledati jako stříbra, a jako pokladů pilně vyhledávati jí:</span> <span class="verse"><a name="5">5</a>Tehdy porozumíš bázni Hospodinově, a známosti Boží nabudeš;</span> <span class="verse"><a name="6">6</a>Nebo Hospodin dává moudrost, z úst jeho umění a opatrnost.</span> <span class="verse"><a name="7">7</a>Chová upřímým dlouhověkosti, pavézou jest chodícím v sprostnosti,</span> <span class="verse"><a name="8">8</a>Ostříhaje stezek soudu; on cesty svatých svých ostříhá.</span> <span class="verse"><a name="9">9</a>Tehdy porozumíš spravedlnosti a soudu, a upřímosti i všeliké cestě dobré,</span> <span class="verse"><a name="10">10</a>Když vejde moudrost v srdce tvé, a umění duši tvé se zalíbí.</span> <span class="verse"><a name="11">11</a>Prozřetelnost ostříhati bude tebe, a opatrnost zachová tě,</span> <span class="verse"><a name="12">12</a>Vysvobozujíc tě od cesty zlé, a od lidí mluvících věci převrácené,</span> <span class="verse"><a name="13">13</a>Kteříž opouštějí stezky přímé, aby chodili po cestách tmavých,</span> <span class="verse"><a name="14">14</a>Kteříž se veselí ze zlého činění, plésají v převrácenostech nejhorších,</span> <span class="verse"><a name="15">15</a>Jejichž stezky křivolaké jsou, anobrž zmotaní jsou na cestách svých;</span> <span class="verse"><a name="16">16</a>Vysvobozujíc tě i od ženy postranní, od cizí, kteráž řečmi svými lahodí,</span> <span class="verse"><a name="17">17</a>Kteráž opouští vůdce mladosti své, a na smlouvu Boha svého se zapomíná;</span> <span class="verse"><a name="18">18</a>K smrti se zajisté nachyluje dům její, a k mrtvým stezky její;</span> <span class="verse"><a name="19">19</a>Kteřížkoli vcházejí k ní, nenavracují se zase, aniž trefují na cestu života;</span> <span class="verse"><a name="20">20</a>Abys chodil po cestě dobrých, a stezek spravedlivých abys ostříhal.</span> <span class="verse"><a name="21">21</a>Nebo upřímí bydliti budou v zemi, a pobožní zůstanou v ní;</span> <span class="verse"><a name="22">22</a>Bezbožní pak z země vyťati budou, a přestupníci vykořeněni budou z ní.</span> </p></div</div></div></body></html>