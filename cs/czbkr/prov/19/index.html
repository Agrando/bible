<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 19</strong></div><p><span class="verse"><a name="1">1</a>Lepší jest chudý, jenž chodí v upřímnosti své, nežli převrácený ve rtech svých, kterýž jest blázen.</span> <span class="verse"><a name="2">2</a>Jistě že bez umění duši není dobře, a kdož jest kvapných noh, hřeší.</span> <span class="verse"><a name="3">3</a>Bláznovství člověka převrací cestu jeho, ačkoli proti Hospodinu zpouzí se srdce jeho.</span> <span class="verse"><a name="4">4</a>Statek přidává přátel množství, ale chudý od přítele svého odloučen bývá.</span> <span class="verse"><a name="5">5</a>Svědek falešný nebude bez pomsty, a kdož mluví lež, neuteče.</span> <span class="verse"><a name="6">6</a>Mnozí pokoří se před knížetem, a každý jest přítel muži štědrému.</span> <span class="verse"><a name="7">7</a>Všickni bratří chudého v nenávisti jej mají; čím více přátelé jeho vzdalují se od něho! Když volá za nimi, není jich.</span> <span class="verse"><a name="8">8</a>Ten, kdož miluje duši svou, nabývá moudrosti, a ostříhá opatrnosti, aby nalezl dobré.</span> <span class="verse"><a name="9">9</a>Svědek falešný nebude bez pomsty, a kdož mluví lež, zahyne.</span> <span class="verse"><a name="10">10</a>Nesluší na blázna rozkoš, a ovšem, aby služebník nad knížaty panoval.</span> <span class="verse"><a name="11">11</a>Rozum člověka zdržuje hněv jeho, a čest jeho jest prominouti provinění.</span> <span class="verse"><a name="12">12</a>Prchlivost královská jako řvání mladého lva jest, a ochotnost jeho jako rosa na bylinu.</span> <span class="verse"><a name="13">13</a>Trápení otci svému jest syn bláznivý, a ustavičné kapání žena svárlivá.</span> <span class="verse"><a name="14">14</a>Dům a statek jest po rodičích, ale od Hospodina manželka rozumná.</span> <span class="verse"><a name="15">15</a>Lenost přivodí tvrdý sen, a duše váhavá lačněti bude.</span> <span class="verse"><a name="16">16</a>Ten, kdož ostříhá přikázaní, ostříhá duše své; ale kdož pohrdá cestami svými, zahyne.</span> <span class="verse"><a name="17">17</a>Kdo uděluje chudému, půjčuje Hospodinu, a onť za dobrodiní jeho odplatí jemu.</span> <span class="verse"><a name="18">18</a>Tresci syna svého, dokudž jest o něm naděje, a k zahynutí jeho neodpouštěj jemu duše tvá.</span> <span class="verse"><a name="19">19</a>Veliký hněv ukazuj, odpouštěje trestání, proto že poněvadž odpouštíš, potom více trestati budeš.</span> <span class="verse"><a name="20">20</a>Poslouchej rady, a přijímej kázeň, abys vždy někdy moudrý byl.</span> <span class="verse"><a name="21">21</a>Mnozí úmyslové jsou v srdci člověka, ale uložení Hospodinovo toť ostojí.</span> <span class="verse"><a name="22">22</a>Žádaná věc člověku jest dobře činiti jiným, ale počestnější jest chudý než muž lživý.</span> <span class="verse"><a name="23">23</a>Bázeň Hospodinova k životu. Takový jsa nasycen, bydlí, aniž neštěstím navštíven bývá.</span> <span class="verse"><a name="24">24</a>Lenivý schovává ruku svou za ňadra, ani k ústům svým jí nevztáhne.</span> <span class="verse"><a name="25">25</a>Ubí posměvače, ať se hlupec dovtípí; a potresci rozumného, ať porozumí umění.</span> <span class="verse"><a name="26">26</a>Syn, kterýž hanbu a lehkost činí, hubí otce, a zahání matku.</span> <span class="verse"><a name="27">27</a>Přestaň, synu můj, poslouchati učení, kteréž od řečí rozumných odvozuje.</span> <span class="verse"><a name="28">28</a>Svědek nešlechetný posmívá se soudu, a ústa bezbožných přikrývají nepravost.</span> <span class="verse"><a name="29">29</a>Nebo na posměvače hotoví jsou nálezové, a rány na hřbet bláznů.</span> </p></div</div></div></body></html>