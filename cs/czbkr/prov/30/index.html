<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 30</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/prov/30"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/prov">Proverbs</a> &gt <strong>Chapter 30</strong></div><p><span class="verse"><a name="1">1</a>Slova Agura, syna Jáke. Sepsání řečí muže toho k Itielovi, k Itielovi a Uchalovi.</span> <span class="verse"><a name="2">2</a>Jistě žeť jsem hloupější nad jiné, tak že rozumnosti člověka obecného nemám,</span> <span class="verse"><a name="3">3</a>Aniž jsem se naučil moudrosti, a umění svatých neumím.</span> <span class="verse"><a name="4">4</a>Kdo vstoupil v nebe, i sstoupil? Kdo sebral vítr do hrstí svých? Kdo shrnul vody v roucho své? Kdo upevnil všecky končiny země? Které jméno jeho, a jaké jméno syna jeho, víš-li?</span> <span class="verse"><a name="5">5</a>Všeliká výmluvnost Boží přečištěná jest; onť jest štít doufajících v něho.</span> <span class="verse"><a name="6">6</a>Nepřidávej k slovům jeho, aby tě nekáral, a byl bys ve lži postižen.</span> <span class="verse"><a name="7">7</a>Dvou věcí žádám od tebe, neoslýchejž mne, prvé než umru:</span> <span class="verse"><a name="8">8</a>Marnost a slovo lživé vzdal ode mne, chudoby neb bohatství nedávej mi, živ mne pokrmem vedlé potřeby mé,</span> <span class="verse"><a name="9">9</a>Abych snad nasycen jsa, tě nezapřel, a neřekl: Kdo jest Hospodin? a abych zchudna, nekradl, a nebral naprázdno jména Hospodina Boha svého.</span> <span class="verse"><a name="10">10</a>Nesoč na služebníka před pánem jeho, aťby nezlořečil, a ty abys nehřešil.</span> <span class="verse"><a name="11">11</a>Jest pokolení, kteréž otci svému zlořečí, a matce své nedobrořečí.</span> <span class="verse"><a name="12">12</a>Jest pokolení čisté samo u sebe, ačkoli od nečistot svých není obmyto.</span> <span class="verse"><a name="13">13</a>Jest pokolení, jehož vysoké jsou oči, a víčka jeho jsou vyzdvižená.</span> <span class="verse"><a name="14">14</a>Jest pokolení, jehož zubové jsou mečové, a třenovní zubové jeho nožové, k zžírání chudých na zemi a nuzných na světě.</span> <span class="verse"><a name="15">15</a>Pijavice má dvě dcery říkající: Dej, dej. Tři věci nebývají nasyceny, anobrž čtyry, kteréž nikdy neřeknou: Dosti:</span> <span class="verse"><a name="16">16</a>Peklo a život neplodné, země též nebývá nasycena vodou, a oheň neříká: Dosti.</span> <span class="verse"><a name="17">17</a>Oko, kteréž se posmívá otci, a pohrdá poslušenstvím matky, vyklubí krkavci potoční, aneb snědí je orličata.</span> <span class="verse"><a name="18">18</a>Tři tyto věci skryty jsou přede mnou, nýbrž čtyry, kterýchž neznám:</span> <span class="verse"><a name="19">19</a>Cesty orlice v povětří, cesty hada na skále, cesty lodí u prostřed moře, a cesty muže při panně.</span> <span class="verse"><a name="20">20</a>Takováž jest cesta ženy cizoložné: Jí, a utře ústa svá, a dí: Nepáchala jsem nepravosti.</span> <span class="verse"><a name="21">21</a>Pode třmi věcmi pohybuje se země, anobrž pod čtyřmi, jichž nemůž snésti:</span> <span class="verse"><a name="22">22</a>Pod služebníkem, když kraluje, a bláznem, když se nasytí chleba;</span> <span class="verse"><a name="23">23</a>Pod omrzalou, když se vdá, a děvkou, když dědičkou bývá paní své.</span> <span class="verse"><a name="24">24</a>Čtyry tyto věci jsou malé na zemi, a však jsou moudřejší nad mudrce:</span> <span class="verse"><a name="25">25</a>Mravenci, lid nesilný, kteříž však připravují v létě pokrm svůj;</span> <span class="verse"><a name="26">26</a>Králíkové, lid nesilný, kteříž však stavějí v skále dům svůj;</span> <span class="verse"><a name="27">27</a>Krále nemají kobylky, a však vycházejí po houfích všecky;</span> <span class="verse"><a name="28">28</a>Pavouk rukama dělá, a bývá na palácích královských.</span> <span class="verse"><a name="29">29</a>Tři tyto věci udatně vykračují, anobrž čtyry, kteréž zmužile chodí:</span> <span class="verse"><a name="30">30</a>Lev nejsilnější mezi zvířaty, kterýž neustupuje před žádným;</span> <span class="verse"><a name="31">31</a>Přepásaný na bedrách kůň neb kozel, a král, proti němuž žádný nepovstává.</span> <span class="verse"><a name="32">32</a>Jestliže jsi bláznil, vynášeje se, a myslil-lis zle, ruku na ústa polož.</span> <span class="verse"><a name="33">33</a>Kdo tluče smetanu, stlouká máslo, a stiskání nosu vyvodí krev, tak popouzení k hněvu vyvodí svár.</span> </p></div</div></div></body></html>