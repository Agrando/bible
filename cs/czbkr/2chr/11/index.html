<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2chr/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2chr">2 Chronicles</a> &gt <strong>Chapter 11</strong></div><p><span class="verse"><a name="1">1</a>Když pak přijel Roboám do Jeruzaléma, shromáždil dům Judův a Beniaminův, sto a osmdesáte tisíc výborných bojovníků, aby bojovali proti Izraelovi, a aby zase obráceno bylo království k Roboámovi.</span> <span class="verse"><a name="2">2</a>Tedy stala se řeč Hospodinova k Semaiášovi, muži Božímu, řkoucí:</span> <span class="verse"><a name="3">3</a>Pověz Roboámovi synu Šalomounovu, králi Judskému, a všemu lidu Izraelskému, kterýž jest v pokolení Judově a Beniaminově, řka:</span> <span class="verse"><a name="4">4</a>Takto praví Hospodin: Netáhněte a nebojujte proti bratřím svým, navraťte se jeden každý do domu svého; nebo ode mne stala se věc tato. I uposlechli rozkazu Hospodinova, a navrátili se, aby netáhli proti Jeroboámovi.</span> <span class="verse"><a name="5">5</a>I bydlil Roboám v Jeruzalémě, a vzdělal města hrazená v Judstvu.</span> <span class="verse"><a name="6">6</a>A vzdělal Betlém, Etam. a Tekoe,</span> <span class="verse"><a name="7">7</a>Betsur, Socho a Adulam,</span> <span class="verse"><a name="8">8</a>Gát, Maresa a Zif,</span> <span class="verse"><a name="9">9</a>Adoraim, Lachis a Azeka,</span> <span class="verse"><a name="10">10</a>Zaraha, Aialon a Hebron, kteráž byla v pokolení Judově a Beniaminově města hrazená.</span> <span class="verse"><a name="11">11</a>A když upevnil města hrazená, osadil v nich knížata, a zdělal špižírny k potravám, k oleji a vínu.</span> <span class="verse"><a name="12">12</a>A v jednom každém městě složil štíty a kopí, a opatřil ta města velmi dobře, a tak kraloval nad Judou a Beniaminem.</span> <span class="verse"><a name="13">13</a>Kněží také a Levítové, kteříž byli ve všem Izraeli, postavili se k němu ze všech končin svých.</span> <span class="verse"><a name="14">14</a>Opustili byli zajisté Levítové předměstí svá i vládařství svá, a odebrali se do Judstva a do Jeruzaléma, (proto, že je zavrhl Jeroboám a synové jeho, aby v úřadu kněžském nesloužili Hospodinu.</span> <span class="verse"><a name="15">15</a>A nařídil sobě kněží k sloužení po výsostech ďáblům a telatům, kterýchž byl nadělal).</span> <span class="verse"><a name="16">16</a>A za nimi ze všech pokolení Izraelských ti, kteříž oddali srdce své k hledání Hospodina Boha Izraelského, přišli do Jeruzaléma, aby obětovali Hospodinu Bohu otců svých.</span> <span class="verse"><a name="17">17</a>A tak utvrdili království Judské, a zsilili Roboáma syna Šalomounova za tři léta, a po ta tři léta chodili po cestě Davidově a Šalomounově.</span> <span class="verse"><a name="18">18</a>Potom pojal sobě Roboám ženu, Mahalat, dceru Jerimota syna Davidova, a Abichail, dceru Eliaba syna Izai.</span> <span class="verse"><a name="19">19</a>Kteráž mu zplodila syny: Jeusa a Semariáše a Zahama.</span> <span class="verse"><a name="20">20</a>A po té pojal Maachu dceru Absolonovu, kteráž mu porodila Abiáše, Attaie, Zizu a Selomita.</span> <span class="verse"><a name="21">21</a>Ale miloval Roboám Maachu dceru Absolonovu, nade všecky ženy i ženiny své; nebo byl pojal žen osmnáct, a ženin šedesát, a zplodil dvadceti a osm synů a šedesáte dcer.</span> <span class="verse"><a name="22">22</a>Ustanovil pak Roboám Abiáše syna Maachy za kníže a vývodu mezi bratřími jeho; nebo myslil ho ustanoviti králem.</span> <span class="verse"><a name="23">23</a>A opatrnosti užívaje, rozsadil všecky jiné syny své po všech krajích Judových a Beniaminových, ve všech městech ohrazených, i dal jim potravy hojně, a nabral jim mnoho žen.</span> </p></div</div></div></body></html>