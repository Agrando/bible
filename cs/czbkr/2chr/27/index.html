<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2chr/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2chr">2 Chronicles</a> &gt <strong>Chapter 27</strong></div><p><span class="verse"><a name="1">1</a>V pětmecítma letech byl Jotam, když počal kralovati, a šestnáct let kraloval v Jeruzalémě. Jméno matky jeho Jerusa dcera Sádochova.</span> <span class="verse"><a name="2">2</a>Kterýž činil to, což pravého bylo před očima Hospodinovýma, podlé všeho, což činil Uziáš otec jeho, kromě že nevšel do chrámu Hospodinova, a lid ještě porušený byl.</span> <span class="verse"><a name="3">3</a>On ustavěl bránu domu Hospodinova hořejší, a na zdi Ofel mnoho stavěl.</span> <span class="verse"><a name="4">4</a>Nadto vystavěl i města na horách Judských, a v lesích zdělal zámky a věže.</span> <span class="verse"><a name="5">5</a>On také bojoval s králem synů Ammon, a zmocnil se jich. I dali mu synové Ammon toho roku sto centnéřů stříbra, a deset tisíc měr pšenice, a ječmene deset tisíců. Tolikéž dali mu synové Ammon i léta druhého i třetího.</span> <span class="verse"><a name="6">6</a>A tak zsilil se Jotam; nebo nastrojil cesty své před Hospodinem Bohem svým.</span> <span class="verse"><a name="7">7</a>O jiných pak věcech Jotamových, a o všech válkách i cestách jeho, zapsáno jest v knize o králích Izraelských a Judských.</span> <span class="verse"><a name="8">8</a>V pětmecítma letech byl, když kralovati začal, a šestnáct let kraloval v Jeruzalémě.</span> <span class="verse"><a name="9">9</a>I usnul Jotam s otci svými, a pochovali jej v městě Davidově, a kraloval Achas syn jeho místo něho.</span> </p></div</div></div></body></html>