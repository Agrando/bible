<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2chr/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2chr">2 Chronicles</a> &gt <strong>Chapter 4</strong></div><p><span class="verse"><a name="1">1</a>Udělal také i oltář měděný, zdélí dvadcíti loktů, a dvadcíti loktů zšíří, desíti pak loktů zvýší.</span> <span class="verse"><a name="2">2</a>Udělal též moře slité, desíti loket od jednoho kraje k druhému, okrouhlé vůkol, zvýší na pět loktů, a okolek jeho třidcíti loket vůkol.</span> <span class="verse"><a name="3">3</a>Podobenství také volů pod ním, kterýchž všudy vůkol bylo deset do lokte, obkličujících moře vůkol; a tak byly dva řady volů slitých, spolu s mořem.</span> <span class="verse"><a name="4">4</a>A stálo na dvanácti volích. Tři obráceni byli na půlnoci, a tři patřili k západu, tři zase postaveni byli ku poledni, a tři obráceni byli k východu, a moře svrchu na nich stálo, ale všech jich zadkové byli pod mořem.</span> <span class="verse"><a name="5">5</a>A bylo ztlouští na dlaň. Kraj jeho byl, jakýž bývá u koflíku aneb květu liliového, tři tisíce tun v se beroucí.</span> <span class="verse"><a name="6">6</a>Udělal také deset umyvadel, a postavil jich pět po pravé straně, a pět po levé, k obmývání z nich. Všecko, což se strojilo k zápalům, obmývali z nich, ale moře, aby se z něho kněží umývali.</span> <span class="verse"><a name="7">7</a>Nadto udělal i svícnů zlatých deset vedlé slušnosti jejich, a postavil v chrámě, pět po pravé straně a pět po levé.</span> <span class="verse"><a name="8">8</a>Udělal i stolů deset, kteréž postavil v chrámě, pět po pravé a pět po levé straně. K tomu udělal číší zlatých sto.</span> <span class="verse"><a name="9">9</a>Udělal potom síň kněžskou, též síň velikou, a dvéře u též síně okoval mědí.</span> <span class="verse"><a name="10">10</a>Moře pak postavil na pravé straně k východu, naproti polední straně.</span> <span class="verse"><a name="11">11</a>Nadělal také Chíram hrnců, lopat a kotlíků, a dokonal Chíram dílo, kteréž byl dělal králi Šalomounovi k domu Božímu.</span> <span class="verse"><a name="12">12</a>Dva sloupy a kruhy, makovice také na vrchu těch dvou sloupů, a mřežování dvoje, aby přikrývalo ty dvě makovice okrouhlé, kteréž byly na vrchu sloupů,</span> <span class="verse"><a name="13">13</a>A jablek zrnatých čtyři sta na dvojím mřežování. Dvěma řady jablka zrnatá byla na mřežování jednom, aby přikrývala ty dvě makovice okrouhlé, kteréž byly na vrchu sloupů.</span> <span class="verse"><a name="14">14</a>Podstavky také zdělal, a umyvadla na těch podstavcích.</span> <span class="verse"><a name="15">15</a>Moře jedno, a volů dvanácte pod ním.</span> <span class="verse"><a name="16">16</a>Též hrnce a lopaty a vidličky třírohé, a všecko nádobí jejich zdělal Chíram s otcem svým králi Šalomounovi k domu Hospodinovu z mědi přečisté.</span> <span class="verse"><a name="17">17</a>Na rovinách Jordánských sléval to král v zemi jilovaté, mezi Sochot a Saredata.</span> <span class="verse"><a name="18">18</a>A tak nadělal Šalomoun všech těch nádob velmi mnoho, tak že váhy té mědi vyhledáváno nebylo.</span> <span class="verse"><a name="19">19</a>Zdělal také Šalomoun i jiná všelijaká nádobí k domu Božímu, jako oltář zlatý a stoly, na nichž kladeni byli chlebové předložení,</span> <span class="verse"><a name="20">20</a>Tolikéž svícny i lampy jejich z zlata nejčistšího, aby je rozsvěcovali příslušně před svatyní svatých,</span> <span class="verse"><a name="21">21</a>Květy také a lampy i utěradla z zlata, a to bylo zlato nejvýbornější.</span> <span class="verse"><a name="22">22</a>I žaltáře a kotlíky, kadidlnice a nádoby k oharkům z zlata čistého, k tomu i bránu domu, dvéře vnitřní svatyně svatých, i dvéře domu, totiž v chrámě, byly z zlata.</span> </p></div</div></div></body></html>