<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2chr/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2chr">2 Chronicles</a> &gt <strong>Chapter 17</strong></div><p><span class="verse"><a name="1">1</a>I kraloval Jozafat syn jeho místo něho, a zmocnil se Izraele.</span> <span class="verse"><a name="2">2</a>I osadil lidem válečným všecka města hrazená v Judstvu, a postavil stráž v zemi Judské a v městech Efraim, kteráž byl zdobýval Aza otec jeho.</span> <span class="verse"><a name="3">3</a>A byl Hospodin s Jozafatem; nebo chodil po cestách Davida otce svého prvních, aniž hledal modl.</span> <span class="verse"><a name="4">4</a>Ale Boha otce svého hledal, a v přikázaních jeho chodil, aniž následoval skutků lidu Izraelského.</span> <span class="verse"><a name="5">5</a>I utvrdil Hospodin království v ruce jeho, a dal všecken lid Judský dary Jozafatovi, tak že měl bohatství a slávy hojně.</span> <span class="verse"><a name="6">6</a>A nabyv udatného srdce k cestám Hospodinovým, zkazil přesto také i výsosti a háje v Judstvu.</span> <span class="verse"><a name="7">7</a>Léta pak třetího království svého poslal knížata svá: Benchaile, Abdiáše, Zachariáše, Natanaele a Micheáše, aby učili v městech Judských.</span> <span class="verse"><a name="8">8</a>A s nimi Levíty: Semaiáše, Netaniáše, Zebadiáše, Azaele, Semiramota, Jonatana, Adoniáše, Tobiáše a Tobadoniáše, Levíty, a s nimi Elisama a Jehorama, kněží,</span> <span class="verse"><a name="9">9</a>Kteříž učili v Judstvu, majíce s sebou knihu zákona Hospodinova. Chodili pak vůkol po všech městech Judských, vyučujíce lid.</span> <span class="verse"><a name="10">10</a>I byl strach Hospodinův na všech královstvích zemí, kteréž byly vůkol Judstva, tak že nebojovali proti Jozafatovi.</span> <span class="verse"><a name="11">11</a>Nýbrž i Filistinští přinášeli Jozafatovi dary a berni uloženou. Arabští také přiháněli jemu dobytky, skopců po sedmi tisících a sedmi stech, též kozlů po sedmi tisících a sedmi stech.</span> <span class="verse"><a name="12">12</a>I prospíval Jozafat, a rostl až na nejvyšší, a vystavěl v Judstvu zámky a města k skladům.</span> <span class="verse"><a name="13">13</a>A práci mnohou vedl při městech Judských, muže pak válečné a slovoutné měl v Jeruzalémě.</span> <span class="verse"><a name="14">14</a>A tento jest počet jich po domích otců jejich: Z Judy knížata nad tisíci: Adna kníže, a s ním udatných rytířů třikrát sto tisíc.</span> <span class="verse"><a name="15">15</a>A po něm Jochanan kníže, a s ním dvě stě a osmdesát tisíc.</span> <span class="verse"><a name="16">16</a>Po něm Amaziáš syn Zichrův, kterýž se dobrovolně byl oddal Hospodinu, a při něm dvakrát sto tisíc mužů udatných.</span> <span class="verse"><a name="17">17</a>Z Beniamina pak muž udatný Eliada, a s ním lidu zbrojného s lučišti a pavézami dvakrát sto tisíc.</span> <span class="verse"><a name="18">18</a>A po něm Jozabad, a s ním sto a osmdesát tisíc způsobných k boji.</span> <span class="verse"><a name="19">19</a>Ti sloužili králi, kromě těch, kteréž byl osadil král po městech hrazených po všem Judstvu.</span> </p></div</div></div></body></html>