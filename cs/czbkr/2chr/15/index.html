<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2chr">2 Chronicles</a> &gt <strong>Chapter 15</strong></div><p><span class="verse"><a name="1">1</a>Tehdy na Azariáše syna Odedova sstoupil duch Boží.</span> <span class="verse"><a name="2">2</a>Pročež vyšed vstříc Azovi, řekl jemu: Slyšte mne, Azo i všecko pokolení Judovo a Beniaminovo. Hospodin byl s vámi, dokudž jste byli s ním, a budete-li ho hledati, najdete ho; pakli ho opustíte, opustíť vás.</span> <span class="verse"><a name="3">3</a>Po mnohé zajisté dny Izrael jest bez pravého Boha a bez kněží, učitelů i bez zákona,</span> <span class="verse"><a name="4">4</a>Ješto, kdyby se v úzkosti své k Hospodinu Bohu Izraelskému byli obrátili a hledali ho, byliť by ho nalezli.</span> <span class="verse"><a name="5">5</a>Ale časů těchto není bezpečno vycházeti ani vcházeti; nebo nepokoj veliký jest mezi všemi obyvateli země,</span> <span class="verse"><a name="6">6</a>Tak že šlapá národ po národu, a město po městu, proto že Bůh kormoutí je všelijakými úzkostmi.</span> <span class="verse"><a name="7">7</a>Protož vy posilňte se, a neopouštějte rukou svých; nebo má mzdu práce vaše.</span> <span class="verse"><a name="8">8</a>A když slyšel Aza slova ta a proroctví Odeda proroka, posilil se, a vyplénil ohavnosti ze vší země Judské a Beniaminské, i z měst, kteráž byl vzal na hoře Efraim, a obnovil oltář Hospodinův, kterýž byl před síní Hospodinovou.</span> <span class="verse"><a name="9">9</a>Potom shromáždil všecko pokolení Judovo i Beniaminovo, a příchozí s nimi z Efraima, Manassesa a Simeona; nebo jich bylo uteklo k němu z lidu Izraelského velmi mnoho, vidouce, že Hospodin Bůh jeho jest s ním.</span> <span class="verse"><a name="10">10</a>I sebrali se do Jeruzaléma třetího měsíce, patnáctého léta kralování Azova,</span> <span class="verse"><a name="11">11</a>A obětovali Hospodinu v ten den z kořistí přihnaných, volů sedm set a ovcí sedm tisíc.</span> <span class="verse"><a name="12">12</a>A vešli v smlouvu, aby hledali Hospodina Boha otců svých, z celého srdce svého a ze vší duše své,</span> <span class="verse"><a name="13">13</a>A kdož by koli nehledal Hospodina Boha Izraelského, aby byl usmrcen, buď malý neb veliký, buď muž neb žena.</span> <span class="verse"><a name="14">14</a>I přisáhli Hospodinu hlasem velikým, s zvukem na trouby i na pozouny.</span> <span class="verse"><a name="15">15</a>Všecken zajisté lid Judský radoval se z přísahy té; nebo celým srdcem svým přisáhli, a se vší ochotností hledali ho, a nalezli jej. I dal jim odpočinutí Hospodin se všech stran.</span> <span class="verse"><a name="16">16</a>Nadto i Maachu matku ssadil Aza král, aby nebyla královnou, proto že byla vzdělala v háji hroznou modlu. I podťal Aza modlu tu hroznou, a zdrobil i spálil ji při potoku Cedron.</span> <span class="verse"><a name="17">17</a>Ačkoli výsosti nebyly zkaženy v lidu Izraelském, srdce však Azovo bylo celé po všecky dny jeho.</span> <span class="verse"><a name="18">18</a>Vnesl také ty věci, kteréž posvěceny byly od otce jeho, i to, čehož sám posvětil, do domu Božího, stříbro, zlato i nádoby.</span> <span class="verse"><a name="19">19</a>A nebylo války až do léta třidcátého pátého kralování Azova.</span> </p></div</div></div></body></html>