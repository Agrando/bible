<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 40</strong></div><p><span class="verse"><a name="1">1</a>Ještě odpovídaje Hospodin z vichru Jobovi, i řekl:</span> <span class="verse"><a name="2">2</a>Přepaš nyní jako muž bedra svá, a nač se tebe tázati budu, oznam mi.</span> <span class="verse"><a name="3">3</a>Zdaliž pak i soud můj zrušiti chceš? Což mne odsoudíš, jen abys se sám ospravedlnil?</span> <span class="verse"><a name="4">4</a>Čili máš rámě jako Bůh silný, a hlasem jako on hřímáš?</span> <span class="verse"><a name="5">5</a>Ozdobiž se nyní vyvýšeností a důstojností, v slávu a okrasu oblec se.</span> <span class="verse"><a name="6">6</a>Rozprostři prchlivost hněvu svého, a pohleď na všelikého pyšného, a sniž ho.</span> <span class="verse"><a name="7">7</a>Pohleď, pravím, na všelikého pyšného, a sehni jej, anobrž setři bezbožné na místě jejich.</span> <span class="verse"><a name="8">8</a>Skrej je v prachu spolu, tvář jejich zavěž v skrytě.</span> <span class="verse"><a name="9">9</a>A tak i já budu tě oslavovati, že tě zachovává pravice tvá.</span> <span class="verse"><a name="10">10</a>Aj, hle slon, jejž jsem jako i tebe učinil, trávu jí jako vůl.</span> <span class="verse"><a name="11">11</a>Aj, hle moc jeho v bedrách jeho, a síla jeho v pupku břicha jeho.</span> <span class="verse"><a name="12">12</a>Jak chce, ohání ocasem svým, ačkoli jest jako cedr; žily lůna jeho jako ratolesti jsou spletené.</span> <span class="verse"><a name="13">13</a>Kosti jeho jako trouby měděné, hnátové jeho jako sochor železný.</span> <span class="verse"><a name="14">14</a>Onť jest přední z účinků Boha silného, učinitel jeho sám na něj doložiti může meč svůj.</span> <span class="verse"><a name="15">15</a>Hory zajisté přinášejí mu pastvu, a všecka zvěř polní hrá tam.</span> <span class="verse"><a name="16">16</a>V stínu léhá, v soukromí mezi třtím a bahnem.</span> <span class="verse"><a name="17">17</a>Dříví stín dávající stínem svým jej přikrývá, a vrbí potoční obkličuje jej.</span> <span class="verse"><a name="18">18</a>Aj, zadržuje řeku tak, že nemůže pospíchati; tuší sobě, že požře Jordán v ústa svá.</span> <span class="verse"><a name="19">19</a>Zdaž kdo před očima jeho polapí jej, aneb provazy protáhne chřípě jeho?</span> <span class="verse"><a name="20">20</a>Vytáhneš-liž velryba udicí, aneb provazem pohříženým až k jazyku jeho?</span> <span class="verse"><a name="21">21</a>Zdali dáš kroužek na chřípě jeho, aneb hákem probodneš čelist jeho?</span> <span class="verse"><a name="22">22</a>Zdaž se obrátí k tobě s prosbami, aneb mluviti bude tobě lahodně?</span> <span class="verse"><a name="23">23</a>Učiní-liž smlouvu s tebou? Přijmeš-liž jej za služebníka věčného?</span> <span class="verse"><a name="24">24</a>Zdaž budeš s ním hráti jako s ptáčkem, aneb přivážeš jej dětem svým? [ (Job 40:25) Přistrojí-liž sobě hody z něho společníci, a rozdělí-liž jej mezi kupce? ] [ (Job 40:26) Zdaž naplníš háky kůži jeho, a vidlicemi rybářskými hlavu jeho? ] [ (Job 40:27) Vztáhni jen na něj ruku svou, a neučiníš zmínky o boji. ] [ (Job 40:28) Aj, naděje o polapení jeho mylná jest. Zdaž i k spatření jeho člověk nebývá poražen? ]</span> </p></div</div></div></body></html>