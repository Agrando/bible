<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 18</strong></div><p><span class="verse"><a name="1">1</a>Odpovídaje pak Bildad Suchský, řekl:</span> <span class="verse"><a name="2">2</a>Dokudž neučiníte konce řečem? Pomyslte na to, a potom mluviti budeme.</span> <span class="verse"><a name="3">3</a>Proč jsme počteni za hovada? Oškliví jsme jemu, jakž sami vidíte.</span> <span class="verse"><a name="4">4</a>Ó ty, jenž hubíš život svůj zůřením svým, zdaliž pro tebe opuštěna bude země, a odsedne skála z místa svého?</span> <span class="verse"><a name="5">5</a>Anobrž světlo bezbožných uhašeno bude, aniž se blyštěti bude jiskra ohně jejich.</span> <span class="verse"><a name="6">6</a>Světlo se zatmí v stánku jeho, a lucerna jeho v něm zhasne.</span> <span class="verse"><a name="7">7</a>Ssouženi budou krokové síly jeho, a porazí jej rada jeho.</span> <span class="verse"><a name="8">8</a>Nebo zapleten jest do síti nohami svými, a v zamotání chodí.</span> <span class="verse"><a name="9">9</a>Chytí ho za patu osídlo, a zmocní se ho násilník.</span> <span class="verse"><a name="10">10</a>Skrytať jest při zemi smečka jeho, a léčka jeho na stezce.</span> <span class="verse"><a name="11">11</a>Odevšad hrůzy jej děsiti budou a dotírati na nohy jeho.</span> <span class="verse"><a name="12">12</a>Hladovitá bude síla jeho, a bída pohotově při boku jeho.</span> <span class="verse"><a name="13">13</a>Zžíře žily kůže jeho, zžíře oudy jeho kníže smrti.</span> <span class="verse"><a name="14">14</a>Uchváceno bude z stánku jeho doufání jeho, a to jej přivede k králi strachů.</span> <span class="verse"><a name="15">15</a>V stánku jeho hrůza bydleti bude, ač nebyl jeho; posypáno bude obydlí jeho sirou.</span> <span class="verse"><a name="16">16</a>Od zpodku kořenové jeho uschnou, a svrchu osekány budou ratolesti jeho.</span> <span class="verse"><a name="17">17</a>Památka jeho zahyne z země, aniž jméno jeho slýcháno bude na ulicích.</span> <span class="verse"><a name="18">18</a>Vyženou ho z světla do tmy, anobrž z okršlku zemského vypudí jej.</span> <span class="verse"><a name="19">19</a>Nepozůstaví ani syna ani vnuka v lidu svém, ani jakého ostatku v příbytcích svých.</span> <span class="verse"><a name="20">20</a>Nade dnem jeho zděsí se potomci, a přítomní strachem podjati budou.</span> <span class="verse"><a name="21">21</a>Takovýť jest zajisté způsob nešlechetného, a takový cíl toho, kterýž nezná Boha silného.</span> </p></div</div></div></body></html>