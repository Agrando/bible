<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 19</strong></div><p><span class="verse"><a name="1">1</a>Tedy odpověděv Job, řekl:</span> <span class="verse"><a name="2">2</a>Dokudž trápiti budete duši mou, a dotírati na mne řečmi svými?</span> <span class="verse"><a name="3">3</a>Již na desetkrát zhaněli jste mne, aniž se stydíte, že se zatvrzujete proti mně.</span> <span class="verse"><a name="4">4</a>Ale nechť jest tak, že jsem zbloudil, při mně zůstane blud můj.</span> <span class="verse"><a name="5">5</a>Jestliže se pak vždy proti mně siliti chcete, a obviňujíc mne, za pomoc sobě bráti proti mně potupu mou:</span> <span class="verse"><a name="6">6</a>Tedy vězte, že Bůh podvrátil mne, a sítí svou otáhl mne.</span> <span class="verse"><a name="7">7</a>Nebo aj, volám-li pro nátisk, nemám vyslyšení; křičím-li, není rozsouzení.</span> <span class="verse"><a name="8">8</a>Cestu mou zapletl tak, abych nikoli projíti nemohl, a stezky mé temnostmi zastřel.</span> <span class="verse"><a name="9">9</a>Slávu mou se mne strhl, a sňal korunu s hlavy mé.</span> <span class="verse"><a name="10">10</a>Zpodvracel mne všudy vůkol, abych zahynul, a vyvrátil jako strom naději mou.</span> <span class="verse"><a name="11">11</a>Nadto zažžel proti mně prchlivost svou, a přičtl mne mezi nepřátely své.</span> <span class="verse"><a name="12">12</a>Pročež přitáhše houfové jeho, učinili sobě ke mně cestu, a vojensky se položili okolo stanu mého.</span> <span class="verse"><a name="13">13</a>Bratří mé ode mne vzdálil, a známí moji všelijak se mne cizí.</span> <span class="verse"><a name="14">14</a>Opustili mne příbuzní moji, a známí moji zapomenuli se na mne.</span> <span class="verse"><a name="15">15</a>Podruhové domu mého a děvky mé za cizího mne mají, cizozemec jsem před očima jejich.</span> <span class="verse"><a name="16">16</a>Na služebníka svého volám, ale neozývá se, i když ho ústy svými pěkně prosím.</span> <span class="verse"><a name="17">17</a>Dýchání mého štítí se manželka má, ačkoli pokorně jí prosím, pro dítky života mého.</span> <span class="verse"><a name="18">18</a>Nadto i ti nejšpatnější pohrdají mnou; i když povstanu, utrhají mi.</span> <span class="verse"><a name="19">19</a>V ošklivost mne sobě vzali všickni rádcové moji, a ti, kteréž miluji, obrátili se proti mně.</span> <span class="verse"><a name="20">20</a>K kůži mé jako k masu mému přilnuly kosti mé, kůže při zubích mých toliko v cele zůstala.</span> <span class="verse"><a name="21">21</a>Slitujte se nade mnou, slitujte se nade mnou, vy přátelé moji; nebo ruka Boží se mne dotkla.</span> <span class="verse"><a name="22">22</a>Proč mi se protivíte tak jako Bůh silný, a masem mým nemůžte se nasytiti?</span> <span class="verse"><a name="23">23</a>Ó kdyby nyní sepsány byly řeči mé, ó kdyby v knihu vepsány byly,</span> <span class="verse"><a name="24">24</a>Anobrž rafijí železnou a olovem na věčnost na skále aby vyryty byly.</span> <span class="verse"><a name="25">25</a>Ačkoli já vím, že vykupitel můj živ jest, a že v den nejposlednější nad prachem se postaví.</span> <span class="verse"><a name="26">26</a>A ač by kůži mou i tělo červi zvrtali, však vždy v těle svém uzřím Boha.</span> <span class="verse"><a name="27">27</a>Kteréhož já uzřím sobě, a oči mé spatří jej, a ne jiný, jakkoli zhynula ledví má u vnitřnosti mé.</span> <span class="verse"><a name="28">28</a>Ješto byste říci měli: I pročež ho trápíme? poněvadž základ dobré pře při mně se nalézá.</span> <span class="verse"><a name="29">29</a>Bojte se meče, nebo pomsta za nepravosti jest meč, a vězte, žeť bude soud.</span> </p></div</div></div></body></html>