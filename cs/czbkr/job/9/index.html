<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 9</strong></div><p><span class="verse"><a name="1">1</a>Odpověděv pak Job, řekl:</span> <span class="verse"><a name="2">2</a>I ovšem vím, žeť tak jest; nebo jak by mohl člověk spravedliv býti před Bohem silným?</span> <span class="verse"><a name="3">3</a>A chtěl-li by se hádati s ním, nemohl by jemu odpovědíti ani na jedno z tisíce slov.</span> <span class="verse"><a name="4">4</a>Moudrého jest srdce a silný v moci. Kdo zatvrdiv se proti němu, pokoje užil?</span> <span class="verse"><a name="5">5</a>On přenáší hory, než kdo shlédne, a podvrací je v prchlivosti své.</span> <span class="verse"><a name="6">6</a>On pohybuje zemí z místa jejího, tak že se třesou sloupové její.</span> <span class="verse"><a name="7">7</a>On když zapovídá slunci, nevychází, a hvězdy zapečeťuje.</span> <span class="verse"><a name="8">8</a>On roztahuje nebe sám, a šlapá po vlnách mořských.</span> <span class="verse"><a name="9">9</a>On učinil Arktura, Oriona, Kuřátka a hvězdy skryté na poledne.</span> <span class="verse"><a name="10">10</a>On činí věci veliké, a to nevystižitelné a divné, jimž není počtu.</span> <span class="verse"><a name="11">11</a>Ano jde-li mimo mne, tedy nevidím; ovšem když pomíjí, neznamenám ho.</span> <span class="verse"><a name="12">12</a>Tolikéž jestliže co uchvátí, kdo mu to rozkáže navrátiti? Kdo dí jemu: Co činíš?</span> <span class="verse"><a name="13">13</a>Nezdržel-li by Bůh hněvu svého, klesli by před ním spolu spuntovaní, jakkoli mocní.</span> <span class="verse"><a name="14">14</a>Jakž bych já tedy jemu odpovídati, a jaká slova svá proti němu vyhledati mohl?</span> <span class="verse"><a name="15">15</a>Kterémuž, bych i spravedliv byl, nebudu odpovídati, ale před soudcím svým pokořiti se budu.</span> <span class="verse"><a name="16">16</a>Ač bych pak i volal, a on mi se ozval, neuvěřím, aby vyslyšel hlas můj,</span> <span class="verse"><a name="17">17</a>Poněvadž vichřicí setřel mne, rozmnožil rány mé bez příčiny.</span> <span class="verse"><a name="18">18</a>Aniž mi dá oddechnouti, ale sytí mne hořkostmi.</span> <span class="verse"><a name="19">19</a>Obrátil-li bych se k moci, aj, onť jest nejsilnější; pakli k soudu, kdo mi rok složí?</span> <span class="verse"><a name="20">20</a>Jestliže se za spravedlivého stavěti budu, ústa má potupí mne; pakli za upřímého, převráceného mne býti ukáží.</span> <span class="verse"><a name="21">21</a>Jsem-li upřímý, nebudu věděti toho; nenáviděti budu života svého.</span> <span class="verse"><a name="22">22</a>Jediná jest věc, pročež jsem to mluvil, že upřímého jako bezbožného on zahlazuje.</span> <span class="verse"><a name="23">23</a>Jestliže bičem náhle usmrcuje, zkušování nevinných se posmívá;</span> <span class="verse"><a name="24">24</a>Země dána bývá v ruku bezbožného, tvář soudců jejich zakrývá: jestliže ne on, kdož jiný jest?</span> <span class="verse"><a name="25">25</a>Dnové pak moji rychlejší byli nežli posel; utekli, aniž viděli dobrých věcí.</span> <span class="verse"><a name="26">26</a>Pominuli jako prudké lodí, jako orlice letící na pastvu.</span> <span class="verse"><a name="27">27</a>Dím-li: Zapomenu se na své naříkání, zanechám horlení svého, a posilím se:</span> <span class="verse"><a name="28">28</a>Lekám se všech bolestí svých, vida, že mne jich nezprostíš.</span> <span class="verse"><a name="29">29</a>Jestli jsem bezbožný, pročež bych nadarmo pracoval?</span> <span class="verse"><a name="30">30</a>Ano bych se i umyl vodou sněžnou, a očistil mýdlem ruce své,</span> <span class="verse"><a name="31">31</a>Tedy v jámě pohřížíš mne, tak že se ode mne zprzní i to roucho mé.</span> <span class="verse"><a name="32">32</a>Nebo Bůh není člověkem jako já, jemuž bych odpovídati mohl, a abychom vešli spolu v soud.</span> <span class="verse"><a name="33">33</a>Aniž máme prostředníka mezi sebou, kterýž by rozhodl nás oba.</span> <span class="verse"><a name="34">34</a>Kdyby odjal ode mne prut svůj, a strach jeho aby mne nekormoutil,</span> <span class="verse"><a name="35">35</a>Tehdáž bych mluvil, a nebál bych se, poněvadž není toho tak při mně.</span> </p></div</div></div></body></html>