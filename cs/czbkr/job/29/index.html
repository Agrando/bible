<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 29</strong></div><p><span class="verse"><a name="1">1</a>Ještě dále Job vedl řeč svou, a řekl:</span> <span class="verse"><a name="2">2</a>Ó bych byl jako za časů předešlých, za dnů, v nichž mne Bůh zachovával,</span> <span class="verse"><a name="3">3</a>Dokudž svítil svící svou nad hlavou mou, při jehož světle chodíval jsem v temnostech,</span> <span class="verse"><a name="4">4</a>Tak jako jsem byl za dnů mladosti své, dokudž přívětivost Boží byla v stanu mém,</span> <span class="verse"><a name="5">5</a>Dokudž ještě Všemohoucí byl se mnou, a všudy vůkol mne dítky mé,</span> <span class="verse"><a name="6">6</a>Když šlepěje mé máslem oplývaly, a skála vylévala mi prameny oleje,</span> <span class="verse"><a name="7">7</a>Když jsem vycházel k bráně skrze město, a na ulici strojíval sobě stolici svou.</span> <span class="verse"><a name="8">8</a>Jakž mne spatřovali mládenci, skrývali se, starci pak povstávali a stáli.</span> <span class="verse"><a name="9">9</a>Knížata choulili se v řečech, anobrž ruku kladli na ústa svá.</span> <span class="verse"><a name="10">10</a>Hlas vývod se tratil, a jazyk jejich lnul k dásním jejich.</span> <span class="verse"><a name="11">11</a>Nebo ucho slyše, blahoslavilo mne, a oko vida, posvědčovalo mi,</span> <span class="verse"><a name="12">12</a>Že vysvobozuji chudého volajícího, a sirotka, i toho, kterýž nemá spomocníka.</span> <span class="verse"><a name="13">13</a>Požehnání hynoucího přicházelo na mne, a srdce vdovy k plésání jsem vzbuzoval.</span> <span class="verse"><a name="14">14</a>V spravedlnost jsem se obláčel, a ona ozdobovala mne; jako plášť a koruna byl soud můj.</span> <span class="verse"><a name="15">15</a>Místo očí býval jsem slepému, a místo noh kulhavému.</span> <span class="verse"><a name="16">16</a>Byl jsem otcem nuzných, a na při, jíž jsem nebyl povědom, vyptával jsem se.</span> <span class="verse"><a name="17">17</a>A tak vylamoval jsem třenovní zuby nešlechetníka, a z zubů jeho vyrážel jsem loupež.</span> <span class="verse"><a name="18">18</a>A protož jsem říkal: V hnízdě svém umru, a jako písek rozmnožím dny.</span> <span class="verse"><a name="19">19</a>Kořen můj rozloží se při vodách, a rosa nocovati bude na ratolestech mých.</span> <span class="verse"><a name="20">20</a>Sláva má mladnouti bude při mně, a lučiště mé v ruce mé obnovovati se.</span> <span class="verse"><a name="21">21</a>Poslouchajíce, čekali na mne, a přestávali na radě mé.</span> <span class="verse"><a name="22">22</a>Po slovu mém nic neměnili, tak na ně dštila řeč má.</span> <span class="verse"><a name="23">23</a>Nebo očekávali mne jako deště, a ústa svá otvírali jako k přívalu žádostivému.</span> <span class="verse"><a name="24">24</a>Žertoval-li jsem s nimi, nevěřili; pročež u vážnosti mne míti neoblevovali.</span> <span class="verse"><a name="25">25</a>Přišel-li jsem kdy k nim, sedal jsem na předním místě, a tak bydlil jsem jako král v vojště, když smutných potěšuje.</span> </p></div</div></div></body></html>