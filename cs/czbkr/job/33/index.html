<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 33</strong></div><p><span class="verse"><a name="1">1</a>Slyšiž tedy, prosím, Jobe, řeči mé, a všech slov mých ušima svýma pozoruj.</span> <span class="verse"><a name="2">2</a>Aj, jižť otvírám ústa svá, mluví jazyk můj v ústech mých.</span> <span class="verse"><a name="3">3</a>Upřímost srdce mého a umění vynesou rtové moji.</span> <span class="verse"><a name="4">4</a>Duch Boha silného učinil mne, a dchnutí Všemohoucího dalo mi život.</span> <span class="verse"><a name="5">5</a>Můžeš-li, odpovídej mi, připrav se proti mně, a postav se.</span> <span class="verse"><a name="6">6</a>Aj, já podlé žádosti tvé buduť místo Boha silného; z bláta sformován jsem i já.</span> <span class="verse"><a name="7">7</a>Pročež strach ze mne nepředěsí tě, a ruka má nebudeť k obtížení.</span> <span class="verse"><a name="8">8</a>Řekl jsi pak přede mnou, a hlas ten řečí tvých slyšel jsem:</span> <span class="verse"><a name="9">9</a>Čist jsem, bez přestoupení, nevinný jsem, a nepravosti při mně není.</span> <span class="verse"><a name="10">10</a>Aj, příčiny ku potření mne shledal Bůh, klade mne sobě za nepřítele,</span> <span class="verse"><a name="11">11</a>Svírá poutami nohy mé, střeže všech stezek mých.</span> <span class="verse"><a name="12">12</a>Aj, tím nejsi spravedliv, odpovídám tobě, nebo větší jest Bůh nežli člověk.</span> <span class="verse"><a name="13">13</a>Oč se s ním nesnadníš? Žeť všech svých věcí nezjevuje?</span> <span class="verse"><a name="14">14</a>Ano jednou mluví Bůh silný, i dvakrát, a nešetří toho člověk.</span> <span class="verse"><a name="15">15</a>Skrze sny u vidění nočním, když připadá hluboký sen na lidi ve spaní na ložci,</span> <span class="verse"><a name="16">16</a>Tehdáž odkrývá ucho lidem, a čemu je učí, to zpečeťuje,</span> <span class="verse"><a name="17">17</a>Aby odtrhl člověka od skutku zlého, a pýchu od muže vzdálil,</span> <span class="verse"><a name="18">18</a>A zachoval duši jeho od jámy, a život jeho aby netrefil na meč.</span> <span class="verse"><a name="19">19</a>Tresce i bolestí na lůži jeho, a všecky kosti jeho násilnou nemocí,</span> <span class="verse"><a name="20">20</a>Tak že sobě život jeho oškliví pokrm, a duše jeho krmi nejlahodnější.</span> <span class="verse"><a name="21">21</a>Hyne tělo jeho patrně, a vyhlédají kosti jeho, jichž prvé nebylo vídati.</span> <span class="verse"><a name="22">22</a>A tak bývá blízká hrobu duše jeho, a život jeho smrtelných ran.</span> <span class="verse"><a name="23">23</a>Však bude-li míti anděla vykladače jednoho z tisíce, kterýž by za člověka oznámil pokání jeho:</span> <span class="verse"><a name="24">24</a>Tedy smiluje se nad ním, a dí: Vyprosť jej, ať nesstoupí do porušení, oblíbilť jsem mzdu vyplacení.</span> <span class="verse"><a name="25">25</a>I odmladne tělo jeho nad dítěcí, a navrátí se ke dnům mladosti své.</span> <span class="verse"><a name="26">26</a>Kořiti se bude Bohu, a zamiluje jej, a patřiti bude na něj tváří ochotnou; nadto navrátí člověku spravedlnost jeho.</span> <span class="verse"><a name="27">27</a>Kterýž hledě na lidi, řekne: Zhřešilť jsem byl, a to, což pravého bylo, převrátil jsem, ale nebylo mi to prospěšné.</span> <span class="verse"><a name="28">28</a>Bůh však vykoupil duši mou, aby nešla do jámy, a život můj, aby světlo spatřoval.</span> <span class="verse"><a name="29">29</a>Aj, všeckoť to dělá Bůh silný dvakrát i třikrát při člověku,</span> <span class="verse"><a name="30">30</a>Aby odvrátil duši jeho od jámy, a aby osvícen byl světlem živých.</span> <span class="verse"><a name="31">31</a>Pozoruj, Jobe, poslouchej mne, mlč, ať já mluvím.</span> <span class="verse"><a name="32">32</a>Jestliže máš slova, odpovídej mi, nebo bych chtěl ospravedlniti tebe.</span> <span class="verse"><a name="33">33</a>Pakli nic, ty mne poslouchej; mlč, a poučím tě moudrosti.</span> </p></div</div></div></body></html>