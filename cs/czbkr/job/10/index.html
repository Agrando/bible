<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 10</strong></div><p><span class="verse"><a name="1">1</a>Stýště se duši mé v životě mém, vypustím nad sebou naříkání své, mluviti budu v hořkosti duše své.</span> <span class="verse"><a name="2">2</a>Dím Bohu: Neodsuzuj mne, oznam mi, proč se nesnadníš se mnou?</span> <span class="verse"><a name="3">3</a>Jaký máš na tom užitek, že mne ssužuješ, že pohrdáš dílem rukou svých, a radu bezbožných osvěcuješ?</span> <span class="verse"><a name="4">4</a>Zdali oči tělesné máš? Zdali tak, jako hledí člověk, ty hledíš?</span> <span class="verse"><a name="5">5</a>Zdaž jsou jako dnové člověka dnové tvoji, a léta tvá podobná dnům lidským,</span> <span class="verse"><a name="6">6</a>Že vyhledáváš nepravosti mé, a na hřích můj se vyptáváš?</span> <span class="verse"><a name="7">7</a>Ty víš, žeť nejsem bezbožný, ačkoli není žádného, kdo by mne vytrhl z ruky tvé.</span> <span class="verse"><a name="8">8</a>Ruce tvé sformovaly mne, a učinily mne, a teď pojednou všudy vůkol hubíš mne.</span> <span class="verse"><a name="9">9</a>Pamětliv buď, prosím, že jsi mne jako hlinu učinil, a že v prach zase obrátíš mne.</span> <span class="verse"><a name="10">10</a>Zdalis mne jako mléka neslil, a jako syření neshustil?</span> <span class="verse"><a name="11">11</a>Kůží a masem přioděl jsi mne, a kostmi i žilami spojils mne.</span> <span class="verse"><a name="12">12</a>Života z milosrdenství udělil jsi mi, přesto navštěvování tvé ostříhalo dýchání mého.</span> <span class="verse"><a name="13">13</a>Ale toto skryl jsi v srdci svém; vím, žeť jest to při tobě.</span> <span class="verse"><a name="14">14</a>Jakž zhřeším, hned mne šetříš, a od nepravosti mé neočišťuješ mne.</span> <span class="verse"><a name="15">15</a>Jestliže jsem bezbožný, běda mně; pakliť jsem spravedlivý, ani tak nepozdvihnu hlavy, nasycen jsa hanbou, a vida trápení své,</span> <span class="verse"><a name="16">16</a>Kteréhož vždy více přibývá. Honíš mne jako lev, a jedno po druhém divně se mnou zacházíš.</span> <span class="verse"><a name="17">17</a>Obnovuješ svědky své proti mně, a rozmnožuješ rozhněvání své na mne; vojska jedna po druhých jsou proti mně.</span> <span class="verse"><a name="18">18</a>Proč jsi jen z života vyvedl mne? Ó bych byl zahynul, aby mne bylo ani oko nevidělo,</span> <span class="verse"><a name="19">19</a>A abych byl, jako by mne nikdy nebylo, z života do hrobu abych byl vnesen.</span> <span class="verse"><a name="20">20</a>Zdaliž jest mnoho dnů mých? Ponechejž tedy a popusť mne, abych maličko pookřál,</span> <span class="verse"><a name="21">21</a>Prvé než odejdu tam, odkudž se zase nenavrátím, do krajiny tmavé, anobrž stínu smrti,</span> <span class="verse"><a name="22">22</a>Do krajiny, pravím, tmavé, kdež jest sama mrákota stínu smrti, a kdež není žádných proměn, ale sama pouhá mrákota.</span> </p></div</div></div></body></html>