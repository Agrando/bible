<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 38</strong></div><p><span class="verse"><a name="1">1</a>Tedy odpověděl Hospodin Jobovi z vichru, a řekl:</span> <span class="verse"><a name="2">2</a>Kdož jest to, jenž zatemňuje radu řečmi neumělými?</span> <span class="verse"><a name="3">3</a>Přepaš nyní jako muž bedra svá, a nač se tebe tázati budu, oznam mi.</span> <span class="verse"><a name="4">4</a>Kdes byl, když jsem zakládal zemi? Pověz, jestliže máš rozum.</span> <span class="verse"><a name="5">5</a>Kdo rozměřil ji, víš-li? Aneb kdo vztáhl pravidlo na ni?</span> <span class="verse"><a name="6">6</a>Na čem podstavkové její upevněni jsou? Aneb kdo založil úhelný kámen její,</span> <span class="verse"><a name="7">7</a>Když prozpěvovaly spolu hvězdy jitřní, a plésali všickni synové Boží?</span> <span class="verse"><a name="8">8</a>Aneb kdo zavřel jako dveřmi moře, když vyšlo z života, a zjevilo se?</span> <span class="verse"><a name="9">9</a>Když jsem mu položil oblak za oděv, a mrákotu místo plének jeho,</span> <span class="verse"><a name="10">10</a>Když jsem jemu uložil úsudek svůj, přistaviv závory a dvéře,</span> <span class="verse"><a name="11">11</a>I řekl jsem: Až potud vycházeti budeš, a dále nic, tu, pravím, skládati budeš dutí vlnobití svého.</span> <span class="verse"><a name="12">12</a>Zdaž jsi kdy za dnů svých rozkázal jitru? Ukázal-lis záři jitřní místo její,</span> <span class="verse"><a name="13">13</a>Aby uchvacovala kraje země, a bezbožní aby z ní vymítáni byli?</span> <span class="verse"><a name="14">14</a>Tak aby proměnu přijímala jako vosk pečetní, oni pak aby nedlouho stáli jako roucho,</span> <span class="verse"><a name="15">15</a>A aby bezbožným zbraňováno bylo světla jejich, a rámě vyvýšené zlámáno bylo?</span> <span class="verse"><a name="16">16</a>Přišel-lis až k hlubinám mořským? A u vnitřnosti propasti chodil-lis?</span> <span class="verse"><a name="17">17</a>Jsou-li tobě zjeveny brány smrti? A brány stínu smrti viděl-lis?</span> <span class="verse"><a name="18">18</a>Shlédl-lis širokosti země? Oznam, jestliže ji znáš všecku.</span> <span class="verse"><a name="19">19</a>Která jest cesta k obydlí světla, a které místo temností,</span> <span class="verse"><a name="20">20</a>Že bys je pojal v meze jeho, poněvadž bys srozumíval stezkám domu jeho?</span> <span class="verse"><a name="21">21</a>Věděl-lis tehdáž, že jsi měl se naroditi, a počet dnů tvých jak veliký býti má?</span> <span class="verse"><a name="22">22</a>Přišel-lis až ku pokladům sněhu? A poklady krupobití viděl-lis,</span> <span class="verse"><a name="23">23</a>Kteréž chovám k času ssoužení, ke dni bitvy a boje?</span> <span class="verse"><a name="24">24</a>Kterými se cestami rozděluje světlo, kteréž rozhání východní vítr po zemi?</span> <span class="verse"><a name="25">25</a>Kdo rozdělil povodní tok, a cestu blýskání hromovému,</span> <span class="verse"><a name="26">26</a>Tak aby pršel déšť i na tu zemi, kdež není lidí, na poušť, kdež není člověka,</span> <span class="verse"><a name="27">27</a>Aby zapájel místa planá a pustá, a k zrůstu přivodil trávu mladistvou?</span> <span class="verse"><a name="28">28</a>Má-liž déšť otce? A kdo plodí krůpěje rosy?</span> <span class="verse"><a name="29">29</a>Z čího života vychází mráz? A jíní nebeské kdo plodí?</span> <span class="verse"><a name="30">30</a>Až i vody jako v kámen se proměňují, a svrchek propasti zamrzá.</span> <span class="verse"><a name="31">31</a>Zdali zavázati můžeš rozkoše Kuřátek, aneb stahování Orionovo rozvázati?</span> <span class="verse"><a name="32">32</a>Můžeš-li vyvoditi hvězdy polední v čas jistý, aneb Arktura s syny jeho povedeš-li?</span> <span class="verse"><a name="33">33</a>Znáš-li řád nebes? Můžeš-li spravovati panování jejich na zemi?</span> <span class="verse"><a name="34">34</a>Můžeš-li pozdvihnouti k oblaku hlasu svého, aby hojnost vod přikryla tebe?</span> <span class="verse"><a name="35">35</a>Ty-liž vypustíš blýskání, aby vycházela? Zdaliž řeknou tobě: Aj teď jsme?</span> <span class="verse"><a name="36">36</a>Kdo složil u vnitřnostech lidských moudrost? Aneb kdo dal rozumu stižitelnost?</span> <span class="verse"><a name="37">37</a>Kdo vypravovati bude o nebesích moudře? A láhvice nebeské kdo nastrojuje,</span> <span class="verse"><a name="38">38</a>Aby svlažená země zase stuhnouti mohla, a hrudy se v hromadě držely?</span> <span class="verse"><a name="39">39</a>Honíš-liž ty lvu loupež? A hltavost lvíčat naplňuješ-liž,</span> <span class="verse"><a name="40">40</a>Když se stulují v peleších svých, ustavičně z skrýší čihajíce?</span> <span class="verse"><a name="41">41</a>Kdo připravuje krkavci pokrm jeho, když mladí jeho k Bohu silnému volají, a toulají se sem i tam pro nedostatek pokrmu?</span> </p></div</div></div></body></html>