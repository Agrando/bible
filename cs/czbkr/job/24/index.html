<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 24</strong></div><p><span class="verse"><a name="1">1</a>Proč by od Všemohoucího neměli býti skryti časové, a ti, kteříž jej znají, neměli neviděti dnů jeho?</span> <span class="verse"><a name="2">2</a>Bezbožníť nyní mezníky přenášejí, a stádo, kteréž mocí zajali, pasou.</span> <span class="verse"><a name="3">3</a>Osla sirotků zajímají, v zástavě berou vola od vdovy.</span> <span class="verse"><a name="4">4</a>Strkají nuznými s cesty, musejí se vůbec skrývati chudí na světě.</span> <span class="verse"><a name="5">5</a>Aj, oni jako divocí oslové na poušti, vycházejí jako ku práci své, ráno přivstávajíce k loupeži; poušť jest chléb jejich i dětí jejich.</span> <span class="verse"><a name="6">6</a>Na cizím poli žnou, a z vinic bezbožníci sbírají.</span> <span class="verse"><a name="7">7</a>Nahé přivodí k tomu, aby nocovati musili bez roucha, nemajíce se čím přiodíti na zimě.</span> <span class="verse"><a name="8">8</a>A přívalem v horách moknouce, nemajíce obydlí, k skále se přivinouti musejí.</span> <span class="verse"><a name="9">9</a>Loupí sirotky, kteříž jsou při prsích, a od chudého základ berou.</span> <span class="verse"><a name="10">10</a>Nahého opouštějí , že musí choditi bez oděvu, a ti, kteříž snášejí snopy, v hladu zůstávati.</span> <span class="verse"><a name="11">11</a>Ti, jenž mezi zdmi jejich olej vytlačují, a presy tlačí, žíznějí.</span> <span class="verse"><a name="12">12</a>Lidé v městech lkají, a duše zraněných volají, Bůh pak přítrže tomu nečiní.</span> <span class="verse"><a name="13">13</a>Oniť jsou ti, kteříž odporují světlu, a neznají cest jeho, aniž chodí po stezkách jeho.</span> <span class="verse"><a name="14">14</a>Na úsvitě povstávaje vražedlník, morduje chudého a nuzného, a v noci jest jako zloděj.</span> <span class="verse"><a name="15">15</a>Tolikéž oko cizoložníka šetří soumraku, říkaje: Nespatříť mne žádný, a tvář zakrývá.</span> <span class="verse"><a name="16">16</a>Podkopávají potmě i domy, kteréž sobě ve dne znamenali; nebo nenávidí světla.</span> <span class="verse"><a name="17">17</a>Ale hned v jitře přichází na ně stín smrti; když jeden druhého poznati může, strachu stínu smrti okoušejí.</span> <span class="verse"><a name="18">18</a>Lehcí jsou na svrchku vody, zlořečené jest jmění jejich na zemi, aniž odcházejí cestou svobodnou.</span> <span class="verse"><a name="19">19</a>Jako sucho a horko uchvacuje vody sněžné, tak hrob ty, jenž hřešili.</span> <span class="verse"><a name="20">20</a>Zapomíná se na něj život matky, sladne červům, nebývá více připomínán, a tak polámána bývá nepravost jako strom.</span> <span class="verse"><a name="21">21</a>Připojuje mu neplodnou, kteráž nerodí, a vdově dobře nečiní.</span> <span class="verse"><a name="22">22</a>Zachvacuje silné mocí svou; ostojí-li kdo z nich, bojí se o život svůj.</span> <span class="verse"><a name="23">23</a>Dává jemu, na čemž by bezpečně spolehnouti mohl, však oči jeho šetří cest jejich.</span> <span class="verse"><a name="24">24</a>Bývají zvýšeni poněkud, ale hned jich není; tak jako jiní všickni sníženi, vypléněni, a jako vrškové klasů stínáni bývají.</span> <span class="verse"><a name="25">25</a>Zdaliž není tak? Kdo na mne dokáže klamu, a v nic obrátí řeč mou?</span> </p></div</div></div></body></html>