<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 21</strong></div><p><span class="verse"><a name="1">1</a>A odpovídaje Job, řekl:</span> <span class="verse"><a name="2">2</a>Poslouchejte pilně řeči mé, a bude mi to za potěšení od vás.</span> <span class="verse"><a name="3">3</a>Postrpte mne, abych i já mluvil, a když odmluvím, posmívejž se.</span> <span class="verse"><a name="4">4</a>Zdaliž já před člověkem naříkám? A poněvadž jest proč, jakž nemá býti ssoužen duch můj?</span> <span class="verse"><a name="5">5</a>Pohleďte na mne, a užasněte se, a položte prst na ústa.</span> <span class="verse"><a name="6">6</a>Ano já sám, když rozvažuji své bídy, tedy se děsím, a spopadá tělo mé hrůza.</span> <span class="verse"><a name="7">7</a>Proč bezbožní živi jsou, k věku starému přicházejí, též i bohatnou?</span> <span class="verse"><a name="8">8</a>Símě jejich stálé jest před oblíčejem jejich s nimi, a rodina jejich před očima jejich.</span> <span class="verse"><a name="9">9</a>Domové jejich bezpečni jsou před strachem, aniž metla Boží na nich.</span> <span class="verse"><a name="10">10</a>Býk jejich připouštín bývá, ale ne na prázdno; kráva jejich rodí, a nepotracuje plodu.</span> <span class="verse"><a name="11">11</a>Vypouštějí jako stádo maličké své, a synové jejich poskakují.</span> <span class="verse"><a name="12">12</a>Povyšují hlasu při bubnu a harfě, a veselí se k zvuku muziky.</span> <span class="verse"><a name="13">13</a>Tráví v štěstí dny své, a v okamžení do hrobu sstupují.</span> <span class="verse"><a name="14">14</a>Kteříž říkají Bohu silnému: Odejdi od nás, nebo známosti cest tvých neoblibujeme.</span> <span class="verse"><a name="15">15</a>Kdo jest Všemohoucí, abychom sloužili jemu? A jaký toho zisk, že bychom se modlili jemu?</span> <span class="verse"><a name="16">16</a>Ale pohleď, že není v moci jejich štěstí jejich, pročež rada bezbožných vzdálena jest ode mne.</span> <span class="verse"><a name="17">17</a>Často-liž svíce bezbožných hasne? Přichází-liž na ně bída jejich? Poděluje-liž je bolestmi Bůh v hněvě svém?</span> <span class="verse"><a name="18">18</a>Bývají-liž jako plevy před větrem, a jako drtiny, kteréž zachvacuje vicher?</span> <span class="verse"><a name="19">19</a>Odkládá-liž Bůh synům bezbožníka nepravost jeho? Odplacuje-liž jemu tak, aby to znáti mohl,</span> <span class="verse"><a name="20">20</a>A aby viděly oči jeho neštěstí jeho, a prchlivost Všemohoucího že by pil?</span> <span class="verse"><a name="21">21</a>O dům pak jeho po něm jaká jest péče jeho, když počet měsíců jeho bude umenšen?</span> <span class="verse"><a name="22">22</a>Zdali Boha silného kdo učiti bude umění, kterýž sám vysokosti soudí?</span> <span class="verse"><a name="23">23</a>Tento umírá v síle dokonalosti své, všelijak bezpečný a pokojný.</span> <span class="verse"><a name="24">24</a>Prsy jeho plné jsou mléka, a mozk kostí jeho svlažován bývá.</span> <span class="verse"><a name="25">25</a>Jiný pak umírá v hořkosti ducha, kterýž nikdy nejídal s potěšením.</span> <span class="verse"><a name="26">26</a>Jednostejně v prachu lehnou, a červy se rozlezou.</span> <span class="verse"><a name="27">27</a>Aj, známť myšlení vaše, a chytrosti, kteréž proti mně neprávě vymýšlíte.</span> <span class="verse"><a name="28">28</a>Nebo pravíte: Kde jest dům urozeného? A kde stánek příbytků bezbožných?</span> <span class="verse"><a name="29">29</a>Což jste se netázali jdoucích cestou? Zkušení-liž aspoň jejich nepovolíte,</span> <span class="verse"><a name="30">30</a>Že v den neštěstí ochranu mívá bezbožný, v den, pravím, rozhněvání přistřín bývá?</span> <span class="verse"><a name="31">31</a>Kdo jemu oznámí zjevně cestu jeho? Aneb za to, co činil, kdo jemu odplatí?</span> <span class="verse"><a name="32">32</a>A však i on k hrobu vyprovozen bude, a tam zůstane.</span> <span class="verse"><a name="33">33</a>Sladnou jemu hrudy údolí, nadto za sebou všecky lidi táhne, těch pak, kteříž ho předešli, není počtu.</span> <span class="verse"><a name="34">34</a>Hle, jak vy mne marně troštujete, nebo v odpovědech vašich nezůstává než faleš.</span> </p></div</div></div></body></html>