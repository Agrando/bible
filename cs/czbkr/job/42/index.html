<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 42</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/42"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 42</strong></div><p><span class="verse"><a name="1">1</a>Tedy odpovídaje Job Hospodinu, řekl:</span> <span class="verse"><a name="2">2</a>Vím, že všecko můžeš, a že nemůže překaženo býti tvému myšlení.</span> <span class="verse"><a name="3">3</a>Kdo jest to ten, ptáš se, ješto zatemňuje radu Boží tak hloupě? Protož přiznávám se, že jsem tomu nerozuměl. Divnějšíť jsou ty věci nad mou stižitelnost, anižť jich mohu poznati.</span> <span class="verse"><a name="4">4</a>Vyslýchejž, prosím, když bych koli mluvil; když bych se tebe tázal, oznamuj mi.</span> <span class="verse"><a name="5">5</a>Tolikoť jsem slýchal o tobě, nyní pak i oko mé tě vidí.</span> <span class="verse"><a name="6">6</a>Pročež mrzí mne to, a želím toho v prachu a v popele.</span> <span class="verse"><a name="7">7</a>Stalo se pak, když odmluvil Hospodin slova ta k Jobovi, že řekl Hospodin Elifazovi Temanskému: Rozpálil se hněv můj proti tobě, a proti dvěma přátelům tvým, proto že jste nemluvili o mně toho, což pravého jest, tak jako služebník můj Job.</span> <span class="verse"><a name="8">8</a>Protož nyní vezměte sobě sedm volků, a sedm skopců, a jděte k služebníku mému Jobovi, abyste dali obětovati obět za sebe, a služebník můj Job, aby se modlil za vás. Nebo jistě oblíčej jeho přijmu, abych neučinil s vámi podlé bláznovství vašeho; nebo nemluvili jste toho, což pravého jest, o mně, tak jako služebník můj Job.</span> <span class="verse"><a name="9">9</a>A tak odšedše Elifaz Temanský a Bildad Suchský a Zofar Naamatský, učinili, jakž jim byl přikázal Hospodin, a přijal Hospodin oblíčej Jobův.</span> <span class="verse"><a name="10">10</a>Navrátil také Hospodin to, což odjato bylo Jobovi, když se modlil za přátely své, tak že což měl Job, rozmnožil to Hospodin dvénásobně.</span> <span class="verse"><a name="11">11</a>A sšedše se k němu všickni příbuzní, a všecky příbuzné jeho, a všickni známí jeho prvnější, jedli s ním chléb v domě jeho, a lítost majíce nad ním, potěšovali ho nade vším tím zlým, kteréž byl uvedl Hospodin na něj. A dali jemu jeden každý peníz jeden, a jeden každý náušnici zlatou jednu.</span> <span class="verse"><a name="12">12</a>A tak požehnal Hospodin Jobovi k posledku více nežli v počátku jeho. Nebo měl čtrnácte tisíc ovcí, a šest tisíc velbloudů, a tisíc spřežení volů, a tisíc oslic.</span> <span class="verse"><a name="13">13</a>Měl také sedm synů a tři dcery,</span> <span class="verse"><a name="14">14</a>Z nichž první dal jméno Jemima, jméno pak druhé Keciha, a jméno třetí Kerenhappuch.</span> <span class="verse"><a name="15">15</a>Aniž se nacházely ženy tak krásné, jako dcery Jobovy, ve vší té krajině; kterýmž dal otec jejich dědictví mezi bratřími jejich.</span> <span class="verse"><a name="16">16</a>Byl pak živ Job potom sto a čtyřidceti let, a viděl syny své, a syny synů svých, až do čtvrtého pokolení.</span> <span class="verse"><a name="17">17</a>I umřel Job, stár jsa a pln dnů.</span> </p></div</div></div></body></html>