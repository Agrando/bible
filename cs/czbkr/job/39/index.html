<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 39</strong></div><p><span class="verse"><a name="1">1</a>Víš-li, kterého času rodí kamsíkové, a laň ku porodu pracující spatřil-lis?</span> <span class="verse"><a name="2">2</a>Máš-li v počtu měsíce, kteréž vyplňují? Znáš-li, pravím, čas porodu jejich?</span> <span class="verse"><a name="3">3</a>Jak se kladou, plod svůj utiskají, a s bolestí ho pozbývají?</span> <span class="verse"><a name="4">4</a>Jak se zmocňují mladí jejich, i odchovávají picí polní, a vycházejíce, nenavracují se k nim?</span> <span class="verse"><a name="5">5</a>Kdo propustil zvěř, aby byla svobodná? A řemení divokého osla kdo rozvázal?</span> <span class="verse"><a name="6">6</a>Jemuž jsem dal pustinu místo domu jeho, a místo příbytku jeho zemi slatinnou.</span> <span class="verse"><a name="7">7</a>Posmívá se hluku městskému, a na křikání toho, kdož by jej honil, nic nedbá.</span> <span class="verse"><a name="8">8</a>To, což nachází v horách, jest pastva jeho; nebo toliko zeliny hledá.</span> <span class="verse"><a name="9">9</a>Svolí-liž jednorožec, aby tobě sloužil, a u jeslí tvých aby nocoval?</span> <span class="verse"><a name="10">10</a>Připřáhneš-liž provazem jednorožce k orání? Bude-liž vláčeti brázdy za tebou?</span> <span class="verse"><a name="11">11</a>Zdaž se na něj ubezpečíš, proto že jest veliká síla jeho, a poručíš jemu svou práci?</span> <span class="verse"><a name="12">12</a>Zdaž se jemu dověříš, že sveze semeno tvé, a na humno tvé shromáždí?</span> <span class="verse"><a name="13">13</a>Ty-lis dal pávům křídlo pěkné, aneb péro čápu neb pstrosu?</span> <span class="verse"><a name="14">14</a>A že opouští na zemi vejce svá, ačkoli je v prachu osedí,</span> <span class="verse"><a name="15">15</a>Nic nemysle, že by je noha potlačiti, aneb zvěř polní pošlapati mohla?</span> <span class="verse"><a name="16">16</a>Tak se zatvrzuje k mladým svým, jako by jich neměl; jako by neužitečná byla práce jeho, tak jest bez starosti.</span> <span class="verse"><a name="17">17</a>Nebo nedal jemu Bůh moudrosti, aniž mu udělil rozumnosti.</span> <span class="verse"><a name="18">18</a>Časem svým zhůru se vznášeje, posmívá se koni i jezdci jeho.</span> <span class="verse"><a name="19">19</a>Zdaž ty dáti můžeš koni sílu? Ty-li ozdobíš šíji jeho řehtáním?</span> <span class="verse"><a name="20">20</a>Zdali jej zastrašíš jako kobylku? Anobrž frkání chřípí jeho strašlivé jest.</span> <span class="verse"><a name="21">21</a>Kopá důl, a pléše v síle své, vycházeje vstříc i zbroji.</span> <span class="verse"><a name="22">22</a>Směje se strachu, aniž se leká, aniž ustupuje zpátkem před ostrostí meče,</span> <span class="verse"><a name="23">23</a>Ač i toul na něm chřestí, a blyští se dřevce a kopí.</span> <span class="verse"><a name="24">24</a>S hřmotem a s hněvem kopá zemi, aniž pokojně stojí k zvuku trouby.</span> <span class="verse"><a name="25">25</a>Anobrž k zvuku trouby řehce, a zdaleka cítí boj, hluk knížat a prokřikování.</span> <span class="verse"><a name="26">26</a>Zdali podlé rozumu tvého létá jestřáb, roztahuje křídla svá na poledne?</span> <span class="verse"><a name="27">27</a>Zdali k rozkazu tvému zhůru se vznáší orlice, a vysoko se hnízdí?</span> <span class="verse"><a name="28">28</a>Na skále přebývá, přebývá na špičaté skále jako na hradě,</span> <span class="verse"><a name="29">29</a>Odkudž hledá pokrmu, kterýž z daleka očima svýma spatřuje.</span> <span class="verse"><a name="30">30</a>Ano i mladí její střebí krev, a kde těla mrtvá, tu i ona jest. [ (Job 39:31) A tak odpovídaje Hospodin Jobovi, řekl: ] [ (Job 39:32) Zdali hádající se s Všemohoucím obviní jej? Kdo chce viniti Boha, nechť odpoví na to. ] [ (Job 39:33) Tehdy odpověděl Job Hospodinu a řekl: ] [ (Job 39:34) Aj, chaternýť jsem, což bych odpovídal tobě? Ruku svou kladu na ústa svá. ] [ (Job 39:35) Jednou jsem mluvil, ale nebudu již odmlouvati, nýbrž i podruhé, ale nebudu více přidávati. ]</span> </p></div</div></div></body></html>