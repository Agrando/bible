<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 16</strong></div><p><span class="verse"><a name="1">1</a>A odpovídaje Job, řekl:</span> <span class="verse"><a name="2">2</a>Slyšel jsem již podobných věcí mnoho; všickni vy nepříjemní jste těšitelé.</span> <span class="verse"><a name="3">3</a>Bude-liž kdy konec slovům povětrným? Aneb co tě popouzí, že tak mluvíš?</span> <span class="verse"><a name="4">4</a>Zdaliž bych já tak mluviti mohl, jako vy, kdybyste byli na místě mém? Shromažďoval-li bych proti vám slova, aneb potřásal na vás hlavou svou?</span> <span class="verse"><a name="5">5</a>Nýbrž posiloval bych vás ústy svými, a otvírání rtů mých krotilo by bolest.</span> <span class="verse"><a name="6">6</a>Buď že mluvím, neumenšuje se bolesti mé, buď že tak nechám, neodchází ode mne.</span> <span class="verse"><a name="7">7</a>Ale ustavičně zemdlívá mne; nebo jsi mne, ó Bože, zbavil všeho shromáždění mého.</span> <span class="verse"><a name="8">8</a>A vrásky jsi mi zdělal; což mám za svědka, ano patrná na mně hubenost má na tváři mé to osvědčuje.</span> <span class="verse"><a name="9">9</a>Prchlivost jeho zachvátila mne, a vzal mne v nenávist, škřipě na mne zuby svými; jako nepřítel můj zaostřil oči své na mne.</span> <span class="verse"><a name="10">10</a>Rozedřeli na mne ústa svá, potupně mne poličkujíce, proti mně se shromáždivše.</span> <span class="verse"><a name="11">11</a>Vydal mne Bůh silný nešlechetníku, a v ruce bezbožných uvedl mne.</span> <span class="verse"><a name="12">12</a>Pokoje jsem užíval, však potřel mne, a uchopiv mne za šíji mou, roztříštil mne, a vystavil mne sobě za cíl.</span> <span class="verse"><a name="13">13</a>Obklíčili mne střelci jeho, rozťal ledví má beze vší lítosti, a vylil na zem žluč mou.</span> <span class="verse"><a name="14">14</a>Ranil mne ranou na ránu, outok učinil na mne jako silný.</span> <span class="verse"><a name="15">15</a>Žíni jsem ušil na zjízvenou kůži svou, a zohavil jsem v prachu sílu svou.</span> <span class="verse"><a name="16">16</a>Tvář má oduřavěla od pláče, a na víčkách mých stín smrti jest.</span> <span class="verse"><a name="17">17</a>Ne pro nějaké bezpraví v rukou mých; nebo i modlitba má čistá jest.</span> <span class="verse"><a name="18">18</a>Ó země, nepřikrývej krve mé, a nechť nemá místa volání mé.</span> <span class="verse"><a name="19">19</a>Aj, nyní jestiť i v nebesích svědek můj, svědek můj, pravím, jest na výsostech.</span> <span class="verse"><a name="20">20</a>Ó mudráci moji, přátelé moji, k Bohuť slzí oko mé.</span> <span class="verse"><a name="21">21</a>Ó by lze bylo muži v hádku s ním se vydati, jako synu člověka s přítelem svým.</span> <span class="verse"><a name="22">22</a>Nebo léta mně odečtená přicházejí, a cestou, kterouž se zase nenavrátím, již se beru.</span> </p></div</div></div></body></html>