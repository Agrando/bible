<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 34</strong></div><p><span class="verse"><a name="1">1</a>Ještě mluvil Elihu, a řekl:</span> <span class="verse"><a name="2">2</a>Poslouchejte, moudří, řečí mých, a rozumní, ušima pozorujte.</span> <span class="verse"><a name="3">3</a>Nebo ucho řečí zkušuje, tak jako dásně okoušejí pokrmu.</span> <span class="verse"><a name="4">4</a>Soud sobě zvolme, a vyhledejme mezi sebou, co by bylo dobrého.</span> <span class="verse"><a name="5">5</a>Nebo řekl Job: Spravedliv jsem, a Bůh silný zavrhl při mou.</span> <span class="verse"><a name="6">6</a>Své-liž bych pře ukrývati měl? Přeplněna jest bolestí rána má bez provinění.</span> <span class="verse"><a name="7">7</a>Který muž jest podobný Jobovi, ješto by pil posměch jako vodu?</span> <span class="verse"><a name="8">8</a>A že by všel v tovaryšství s činiteli nepravosti, a chodil by s lidmi nešlechetnými?</span> <span class="verse"><a name="9">9</a>Nebo řekl: Neprospívá to člověku líbiti se Bohu.</span> <span class="verse"><a name="10">10</a>A protož, muži rozumní, poslouchejte mne. Odstup od Boha silného nešlechetnost a od Všemohoucího nepravost.</span> <span class="verse"><a name="11">11</a>Nebo on podlé skutků člověka odplací, a podlé toho, jaká jest čí cesta, působí, aby to nalézal.</span> <span class="verse"><a name="12">12</a>A naprosto Bůh silný nečiní nic nešlechetně, a Všemohoucí nepřevrací soudu.</span> <span class="verse"><a name="13">13</a>Kdo svěřil jemu zemi? A kdo zpořádal všecken okršlek?</span> <span class="verse"><a name="14">14</a>Kdyby se na něj obrátil, a ducha jeho i duši jeho k sobě vzal,</span> <span class="verse"><a name="15">15</a>Umřelo by všeliké tělo pojednou, a tak by člověk do prachu se navrátil.</span> <span class="verse"><a name="16">16</a>Máš-li tedy rozum, poslyš toho, pusť v uši své hlas řečí mých.</span> <span class="verse"><a name="17">17</a>Ješto ten, kterýž by v nenávisti měl soud, zdaliž by panovati mohl? Čili toho, jenž jest svrchovaně spravedlivý, za nešlechetného vyhlásíš?</span> <span class="verse"><a name="18">18</a>Zdaliž sluší králi říci: Ó nešlechetný, a šlechticům: Ó bezbožní?</span> <span class="verse"><a name="19">19</a>Mnohem méně tomu, kterýž nepřijímá osob knížat, aniž u něho má přednost urozený před nuzným; nebo dílo rukou jeho jsou všickni.</span> <span class="verse"><a name="20">20</a>V okamžení umírají, třebas o půl noci postrčeni bývají lidé, a pomíjejí, a zachvácen bývá silný ne rukou lidskou.</span> <span class="verse"><a name="21">21</a>Nebo oči jeho hledí na cesty člověka, a všecky kroky jeho on spatřuje.</span> <span class="verse"><a name="22">22</a>Neníť žádných temností, ani stínu smrti, kdež by se skryli činitelé nepravosti.</span> <span class="verse"><a name="23">23</a>Aniž zajisté vzkládá na koho více, tak aby se s Bohem silným souditi mohl.</span> <span class="verse"><a name="24">24</a>Pyšné stírá bez počtu, a postavuje jiné na místa jejich.</span> <span class="verse"><a name="25">25</a>Nebo zná skutky jejich; pročež na ně obrací noc, a potříni bývají.</span> <span class="verse"><a name="26">26</a>Jakožto bezbožné rozráží je na místě patrném,</span> <span class="verse"><a name="27">27</a>Proto že odstoupili od něho, a žádných cest jeho nešetřili,</span> <span class="verse"><a name="28">28</a>Aby dokázal, že připouští k sobě křik nuzného, a volání chudých že vyslýchá.</span> <span class="verse"><a name="29">29</a>(Nebo když on spokojí, kdo znepokojí? A když skryje tvář svou, kdo jej spatří?)Tak celý národ, jako i každého člověka jednostejně,</span> <span class="verse"><a name="30">30</a>Aby nekraloval člověk pokrytý, aby nebylo lidem ourazu.</span> <span class="verse"><a name="31">31</a>Jistě žeť k Bohu silnému raději toto mluveno býti má: Ponesuť, nezruším.</span> <span class="verse"><a name="32">32</a>Mimo to, nevidím-li čeho, ty vyuč mne; jestliže jsem nepravost páchal, neučiním toho víc.</span> <span class="verse"><a name="33">33</a>Nebo zdali vedlé tvého zdání odplacovati má, že bys ty toho neliboval, že bys ono zvoloval, a ne on? Pakli co víš jiného, mluv.</span> <span class="verse"><a name="34">34</a>Muži rozumní se mnou řeknou, i každý moudrý poslouchaje mne,</span> <span class="verse"><a name="35">35</a>Že Job hloupě mluví, a slova jeho nejsou rozumná.</span> <span class="verse"><a name="36">36</a>Ó by zkušen byl Job dokonale, pro odmlouvání nám jako lidem nepravým,</span> <span class="verse"><a name="37">37</a>Poněvadž k hříchu svému přidává i nešlechetnost, mezi námi také jen chloubu svou vynáší, a rozmnožuje řeči své proti Bohu.</span> </p></div</div></div></body></html>