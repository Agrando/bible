<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 11</strong></div><p><span class="verse"><a name="1">1</a>A odpovídaje Zofar Naamatský, řekl:</span> <span class="verse"><a name="2">2</a>Zdaliž k mnohým slovům nemá odpovědíno býti? Aneb zdali člověk mnohomluvný práv zůstane?</span> <span class="verse"><a name="3">3</a>Žváním svým lidi zaměstknáváš, a posmíváš se, aniž jest, kdo by tě zahanbil.</span> <span class="verse"><a name="4">4</a>Nebo jsi řekl: Čisté jest učení mé, a čist jsem, ó Bože, před očima tvýma.</span> <span class="verse"><a name="5">5</a>Ješto, ó kdyby Bůh mluvil, a otevřel rty své proti tobě,</span> <span class="verse"><a name="6">6</a>Aťby oznámil tajemství moudrosti, že dvakrát většího trestání zasloužil jsi. A věz, že se Bůh zapomněl na tebe pro nepravost tvou.</span> <span class="verse"><a name="7">7</a>Zdaliž ty stižitelnosti Boží dosáhneš, aneb dokonalost Všemohoucího vystihneš?</span> <span class="verse"><a name="8">8</a>Vyšší jest nebes, což učiníš? Hlubší než peklo, jakž porozumíš?</span> <span class="verse"><a name="9">9</a>Delší jest míra její než země, a širší než moře.</span> <span class="verse"><a name="10">10</a>Bude-li pléniti neb zavírati aneb ssužovati, kdo se na něj bude domlouvati?</span> <span class="verse"><a name="11">11</a>Poněvadž zná lidskou marnost, a vidí nepravost, což by tomu rozuměti neměl?</span> <span class="verse"><a name="12">12</a>Tak aby muž nesmyslný nabyl rozumu, ačkoli člověk jest jako hřebec z divokého osla zplozený.</span> <span class="verse"><a name="13">13</a>Jestliže ty nastrojíš srdce své, a ruce své k němu vztáhneš;</span> <span class="verse"><a name="14">14</a>Byla-li by nepravost v ruce tvé, vzdal ji od sebe, aniž dopouštěj bydliti v staních svých nešlechetnosti:</span> <span class="verse"><a name="15">15</a>Tedy jistě pozdvihneš tváři své z poškvrny, a budeš nepohnutý, aniž se báti budeš.</span> <span class="verse"><a name="16">16</a>Nebo se na těžkost zapomeneš, na niž jako na vody, kteréž pominuly, zpomínati budeš.</span> <span class="verse"><a name="17">17</a>K tomu nad poledne jasný nastaneť čas; zatmíš-li se pak, jitru podobný budeš.</span> <span class="verse"><a name="18">18</a>Budeš i mysli doufanlivé, maje naději; stánek roztáhneš, i bezpečně spáti budeš.</span> <span class="verse"><a name="19">19</a>A tak v pokoji budeš, aniž tě kdo předěsí, a mnozí tváři tvé kořiti se budou.</span> <span class="verse"><a name="20">20</a>Oči pak bezbožných zkaženy budou, a utíkání jim zhyne; nadto naděje jejich bude jako dchnutí člověka.</span> </p></div</div></div></body></html>