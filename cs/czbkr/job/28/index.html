<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 28</strong></div><p><span class="verse"><a name="1">1</a>Máť zajisté stříbro prameny své, a zlato místo k přehánění.</span> <span class="verse"><a name="2">2</a>Železo z země vzato bývá, a kámen rozpuštěný dává měď.</span> <span class="verse"><a name="3">3</a>Cíl ukládá temnostem, a všelikou dokonalost člověk vystihá, kámen mrákoty a stínu smrti.</span> <span class="verse"><a name="4">4</a>Protrhuje se řeka na obyvatele, tak že ji nemůže žádný přebřesti, a svozována bývá uměním smrtelného člověka, i odchází.</span> <span class="verse"><a name="5">5</a>Z země vychází chléb, ačkoli pod ní jest něco rozdílného, podobného k ohni.</span> <span class="verse"><a name="6">6</a>V některé zemi jest kamení zafirové a prach zlatý,</span> <span class="verse"><a name="7">7</a>K čemuž stezky nezná žádný pták, aniž ji spatřilo oko luňáka,</span> <span class="verse"><a name="8">8</a>Kteréž nešlapala mladá zvěř, aniž šel po ní lev.</span> <span class="verse"><a name="9">9</a>K škřemeni vztahuje ruku svou, a z kořene převrací hory.</span> <span class="verse"><a name="10">10</a>Z skálí vyvodí potůčky, a všecko, což jest drahého, spatřuje oko jeho.</span> <span class="verse"><a name="11">11</a>Vylévati se řekám zbraňuje, a tak cožkoli skrytého jest, na světlo vynáší.</span> <span class="verse"><a name="12">12</a>Ale moudrost kde nalezena bývá? A kde jest místo rozumnosti?</span> <span class="verse"><a name="13">13</a>Neví smrtelný člověk ceny její, aniž bývá nalezena v zemi živých.</span> <span class="verse"><a name="14">14</a>Propast praví: Není ve mně, moře také dí: Není u mne.</span> <span class="verse"><a name="15">15</a>Nedává se zlata čistého za ni, aniž odváženo bývá stříbro za směnu její.</span> <span class="verse"><a name="16">16</a>Nemůže býti ceněna za zlato z Ofir, ani za onychin drahý a zafir.</span> <span class="verse"><a name="17">17</a>Nevrovná se jí zlato ani drahý kámen, aniž směněna býti může za nádobu z ryzího zlata.</span> <span class="verse"><a name="18">18</a>Korálů pak a perel se nepřipomíná; nebo nabytí moudrosti dražší jest nad klénoty.</span> <span class="verse"><a name="19">19</a>Není jí rovný v ceně smaragd z Mouřenínské země, aniž za čisté zlato může ceněna býti.</span> <span class="verse"><a name="20">20</a>Odkudž tedy moudrost přichází? A kde jest místo rozumnosti?</span> <span class="verse"><a name="21">21</a>Poněvadž skryta jest před očima všelikého živého, i před nebeským ptactvem ukryta jest.</span> <span class="verse"><a name="22">22</a>Zahynutí i smrt praví: Ušima svýma slyšely jsme pověst o ní.</span> <span class="verse"><a name="23">23</a>Sám Bůh rozumí cestě její, a on ví místo její.</span> <span class="verse"><a name="24">24</a>Nebo on končiny země spatřuje, a všecko, což jest pod nebem, vidí,</span> <span class="verse"><a name="25">25</a>Tak že větru váhu dává, a vody v míru odvažuje.</span> <span class="verse"><a name="26">26</a>On též vyměřuje dešti právo, i cestu blýskání hromů.</span> <span class="verse"><a name="27">27</a>Hned tehdáž viděl ji, a rozhlásil ji,připravil ji, a vystihl ji.</span> <span class="verse"><a name="28">28</a>Člověku pak řekl: Aj, bázeň Páně jest moudrost, a odstoupiti od zlého rozumnost.</span> </p></div</div></div></body></html>