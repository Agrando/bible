<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 7</strong></div><p><span class="verse"><a name="1">1</a>Zdaliž nemá vyměřeného času člověk na zemi? A dnové jeho jako dnové nájemníka.</span> <span class="verse"><a name="2">2</a>Jako služebník, kterýž touží po stínu, a jako nájemník, jenž očekává skonání díla svého:</span> <span class="verse"><a name="3">3</a>Tak jsou mi dědičně přivlastněni měsícové marní, a noci plné trápení jsou mi odečteny.</span> <span class="verse"><a name="4">4</a>Jestliže ležím, říkám: Kdy vstanu? A  pomine noc? Tak pln bývám myšlení až do svitání.</span> <span class="verse"><a name="5">5</a>Tělo mé odíno jest červy a strupem i prachem, kůže má puká se a rozpouští.</span> <span class="verse"><a name="6">6</a>Dnové moji rychlejší byli nežli člunek tkadlce, nebo stráveni jsou bez prodlení.</span> <span class="verse"><a name="7">7</a>Rozpomeň se, ó Pane, že jako vítr jest život můj, a oko mé že více neuzří dobrých věcí,</span> <span class="verse"><a name="8">8</a>Aniž mne spatří oko, jenž mne vídalo. Oči tvé budou ke mně, a mne již nebude.</span> <span class="verse"><a name="9">9</a>Jakož oblak hyne a mizí, tak ten, kterýž sstupuje do hrobu, nevystoupí zase,</span> <span class="verse"><a name="10">10</a>Aniž se opět navrátí do domu svého, aniž ho již více pozná místo jeho.</span> <span class="verse"><a name="11">11</a>Protož nemohuť já zdržeti úst svých, mluvím v ssoužení ducha svého, naříkám v hořkosti duše své.</span> <span class="verse"><a name="12">12</a>Zdali jsem já mořem čili velrybem, že jsi mne stráží osadil?</span> <span class="verse"><a name="13">13</a>Když myslím: Potěší mne lůže mé, poodejme naříkání mého postel má:</span> <span class="verse"><a name="14">14</a>Tedy mne strašíš sny, a viděními děsíš mne,</span> <span class="verse"><a name="15">15</a>Tak že sobě zvoluje zaškrcení duše má, a smrt nad život.</span> <span class="verse"><a name="16">16</a>Mrzí mne, nebuduť déle živ. Poodstupiž ode mne, nebo marní jsou dnové moji.</span> <span class="verse"><a name="17">17</a>Co jest člověk, že ho sobě tak vážíš, a že tak o něj pečuješ?</span> <span class="verse"><a name="18">18</a>A že ho navštěvuješ každého jitra, a každé chvíle jej zkušuješ?</span> <span class="verse"><a name="19">19</a>Dokudž se neodvrátíš ode mne, a nedáš mi aspoň polknouti mé sliny?</span> <span class="verse"><a name="20">20</a>Zhřešil jsem, což mám učiniti, ó strážce lidský? Proč jsi mne položil za cíl sobě, tak abych sám sobě byl břemenem?</span> <span class="verse"><a name="21">21</a>Nýbrž proč neodejmeš přestoupení mého, a neodpustíš nepravosti mé? Nebo již v zemi lehnu. Potom bys mne i pilně hledal, nebude mne.</span> </p></div</div></div></body></html>