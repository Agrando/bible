<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 3</strong></div><p><span class="verse"><a name="1">1</a>Potom otevřev Job ústa svá, zlořečil dni svému.</span> <span class="verse"><a name="2">2</a>Nebo mluvě Job, řekl:</span> <span class="verse"><a name="3">3</a>Ó by byl zahynul ten den, v němž jsem se naroditi měl, i noc, v níž bylo řečeno: Počat jest pacholík.</span> <span class="verse"><a name="4">4</a>Ten den ó by byl obrácen v temnost, aby ho byl nevyhledával Bůh shůry, a nebyl osvícen světlem.</span> <span class="verse"><a name="5">5</a>Ó by jej byly zachvátily tmy a stín smrti, a aby jej byla přikvačila mračna, a předěsila horkost denní.</span> <span class="verse"><a name="6">6</a>Ó by noc tu mrákota byla opanovala, aby nebyla připojena ke dnům roku, a v počet měsíců nepřišla.</span> <span class="verse"><a name="7">7</a>Ó by noc ta byla osaměla, a zpěvu aby nebylo v ní.</span> <span class="verse"><a name="8">8</a>Ó by jí byli zlořečili ti, kteříž proklínají den, hotovi jsouce vzbuditi velryba.</span> <span class="verse"><a name="9">9</a>Ó by se byly hvězdy zatměly v soumraku jejím, a očekávajíc světla, aby ho nebyla dočekala, ani spatřila záře jitřní.</span> <span class="verse"><a name="10">10</a>Nebo nezavřela dveří života mého, ani skryla trápení od očí mých.</span> <span class="verse"><a name="11">11</a>Proč jsem neumřel v matce, aneb vyšed z života, proč jsem nezahynul?</span> <span class="verse"><a name="12">12</a>Proč jsem vzat byl na klín, a proč jsem prsí požíval?</span> <span class="verse"><a name="13">13</a>Nebo bych nyní ležel a odpočíval, spal bych a měl bych pokoj,</span> <span class="verse"><a name="14">14</a>S králi a radami země, kteříž sobě vzdělávali místa pustá,</span> <span class="verse"><a name="15">15</a>Aneb s knížaty, kteříž měli zlato, a domy své naplňovali stříbrem.</span> <span class="verse"><a name="16">16</a>Aneb jako nedochůdče nezřetelné proč jsem nebyl, a jako nemluvňátka, kteráž světla neviděla?</span> <span class="verse"><a name="17">17</a>Tamť bezbožní přestávají bouřiti, a tamť odpočívají ti, jenž v práci ustali.</span> <span class="verse"><a name="18">18</a>Také i vězňové pokoj mají, a neslyší více hlasu násilníka.</span> <span class="verse"><a name="19">19</a>Malý i veliký tam jsou rovni sobě, a služebník jest prost pána svého.</span> <span class="verse"><a name="20">20</a>Proč Bůh dává světlo zbědovanému a život těm, kteříž jsou ducha truchlivého?</span> <span class="verse"><a name="21">21</a>Kteříž očekávají smrti, a není jí, ačkoli jí hledají pilněji než skrytých pokladů?</span> <span class="verse"><a name="22">22</a>Kteříž by se veselili s plésáním a radovali, když by nalezli hrob?</span> <span class="verse"><a name="23">23</a>Člověku, jehož cesta skryta jest, a jehož Bůh přistřel?</span> <span class="verse"><a name="24">24</a>Nebo před pokrmem mým vzdychání mé přichází, a rozchází se jako voda řvání mé.</span> <span class="verse"><a name="25">25</a>To zajisté, čehož jsem se lekal, stalo se mi, a čehož jsem se obával, přišlo na mne.</span> <span class="verse"><a name="26">26</a>Neměl jsem pokoje, aniž jsem se ubezpečil, ani odpočíval, až i přišlo pokušení toto.</span> </p></div</div></div></body></html>