<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 4</strong></div><p><span class="verse"><a name="1">1</a>Jemuž odpovídaje Elifaz Temanský, řekl:</span> <span class="verse"><a name="2">2</a>Počneme-li mluviti s tebou, neponeseš-liž toho těžce? Ale kdož by se zdržeti mohl, aby neměl mluviti?</span> <span class="verse"><a name="3">3</a>Aj, učívals mnohé, a rukou opuštěných jsi posiloval.</span> <span class="verse"><a name="4">4</a>Padajícího pozdvihovals řečmi svými, a kolena zemdlená jsi zmocňoval.</span> <span class="verse"><a name="5">5</a>Nyní pak, jakž toto přišlo na tebe, těžce to neseš, a jakž tě dotklo, předěšen jsi.</span> <span class="verse"><a name="6">6</a>Nebylo-liž náboženství tvé nadějí tvou, a upřímost cest tvých očekáváním tvým?</span> <span class="verse"><a name="7">7</a>Rozpomeň se, prosím, kdo jest kdy nevinný zahynul? Aneb kde upřímí vyhlazeni jsou?</span> <span class="verse"><a name="8">8</a>Jakož jsem já vídal ty, kteříž orali nepravost, a rozsívali převrácenost, že ji i žali.</span> <span class="verse"><a name="9">9</a>Od dchnutí Božího hynou, a duchem prchlivosti jeho v nic obracíni bývají.</span> <span class="verse"><a name="10">10</a>Řvání lva a hlas lvice a zubové mladých lvíčat setříni bývají.</span> <span class="verse"><a name="11">11</a>Hyne lev, že nemá loupeže, a lvíčata mladá rozptýlena bývají.</span> <span class="verse"><a name="12">12</a>Nebo i tajně doneslo se mne slovo, a pochopilo ucho mé něco maličko toho.</span> <span class="verse"><a name="13">13</a>V přemyšlováních z vidění nočních, když připadá tvrdý sen na lidi,</span> <span class="verse"><a name="14">14</a>Strach připadl na mne a lekání, kteréž předěsilo všecky kosti mé.</span> <span class="verse"><a name="15">15</a>Duch zajisté před tváří mou šel, tak že vlasové vstávali na těle mém.</span> <span class="verse"><a name="16">16</a>Zastavil se, ale neznal jsem tváři jeho; tvárnost jen byla před očima mýma. Mezi tím mlče, slyšel jsem hlas:</span> <span class="verse"><a name="17">17</a>Zdaliž může člověk spravedlivějším býti než Bůh, aneb muž čistším nad toho, kterýž ho učinil?</span> <span class="verse"><a name="18">18</a>Ano mezi služebníky jeho není dokonalosti, a při andělích svých zanechal nedostatku.</span> <span class="verse"><a name="19">19</a>Čím více při těch, kteříž bydlejí v domích hliněných, jejichž základ jest na prachu, a setříni bývají snáze než mol.</span> <span class="verse"><a name="20">20</a>Od jitra až do večera stíráni bývají, a kdož toho nerozvažují, na věky zahynou.</span> <span class="verse"><a name="21">21</a>Zdaliž nepomíjí sláva jejich s nimi? Umírají, ale ne v moudrosti.</span> </p></div</div></div></body></html>