<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 31</strong></div><p><span class="verse"><a name="1">1</a>Smlouvu jsem učinil s očima svýma, a proč bych hleděl na pannu?</span> <span class="verse"><a name="2">2</a>Nebo jaký jest díl od Boha s hůry, aneb dědictví od Všemohoucího s výsosti?</span> <span class="verse"><a name="3">3</a>Zdaliž zahynutí nešlechetnému a pomsta zázračná činitelům nepravosti připravena není?</span> <span class="verse"><a name="4">4</a>Zdaliž on nevidí cest mých, a všech kroků mých nepočítá?</span> <span class="verse"><a name="5">5</a>Obíral-li jsem se s neupřímostí, a chvátala-li ke lsti noha má:</span> <span class="verse"><a name="6">6</a>Nechť mne zváží na váze spravedlnosti, a přezví Bůh upřímost mou.</span> <span class="verse"><a name="7">7</a>Uchýlil-li se krok můj s cesty, a za očima mýma odešlo-li srdce mé, a rukou mých chytila-li se jaká poškvrna:</span> <span class="verse"><a name="8">8</a>Tedy co naseji, nechť jiný sní, a výstřelkové moji ať jsou vykořeněni.</span> <span class="verse"><a name="9">9</a>Jestliže se dalo přivábiti srdce mé k ženě, a u dveří bližního svého činil-li jsem úklady:</span> <span class="verse"><a name="10">10</a>Nechť mele jinému žena má, a nad ní ať se schylují jiní.</span> <span class="verse"><a name="11">11</a>Neboť jest to nešlechetnost, a nepravost odsudku hodná.</span> <span class="verse"><a name="12">12</a>Oheň ten zajisté by až do zahynutí žral, a všecku úrodu mou vykořenil.</span> <span class="verse"><a name="13">13</a>Nechtěl-li jsem státi k soudu s služebníkem svým aneb děvkou svou v rozepři jejich se mnou?</span> <span class="verse"><a name="14">14</a>Nebo co bych činil, kdyby povstal Bůh silný? A kdyby vyhledával, co bych odpověděl jemu?</span> <span class="verse"><a name="15">15</a>Zdali ten, kterýž mne v břiše učinil, neučinil i jeho? A nesformoval nás hned v životě jeden a týž?</span> <span class="verse"><a name="16">16</a>Odepřel-li jsem žádosti nuzných, a oči vdovy jestliže jsem kormoutil?</span> <span class="verse"><a name="17">17</a>A jedl-li jsem skyvu svou sám, a nejedl-li i sirotek z ní?</span> <span class="verse"><a name="18">18</a>Poněvadž od mladosti mé rostl se mnou jako u otce, a od života matky své býval jsem vdově za vůdce.</span> <span class="verse"><a name="19">19</a>Díval-li jsem se na koho, že by hynul, nemaje šatů, a nuzný že by neměl oděvu?</span> <span class="verse"><a name="20">20</a>Nedobrořečila-li mi bedra jeho, že rounem beranů mých se zahřel?</span> <span class="verse"><a name="21">21</a>Opřáhl-li jsem na sirotka rukou svou, když jsem v bráně viděl pomoc svou:</span> <span class="verse"><a name="22">22</a>Lopatka má od svých plecí nechť odpadne, a ruka má z kloubu svého ať se vylomí.</span> <span class="verse"><a name="23">23</a>Nebo jsem se bál, aby mne Bůh nesetřel, jehož bych velebnosti nikoli neznikl.</span> <span class="verse"><a name="24">24</a>Skládal-li jsem v zlatě naději svou, aneb hrudě zlata říkal-li jsem: Doufání mé?</span> <span class="verse"><a name="25">25</a>Veselil-li jsem se z toho, že bylo rozmnoženo zboží mé, a že ho množství nabyla ruka má?</span> <span class="verse"><a name="26">26</a>Hleděl-li jsem na světlost slunce svítícího, a na měsíc spanile chodící,</span> <span class="verse"><a name="27">27</a>Tak že by se tajně dalo svésti srdce mé, a že by líbala ústa má ruku mou?</span> <span class="verse"><a name="28">28</a>I toť by byla nepravost odsudku hodná; neboť bych tím zapíral Boha silného nejvyššího.</span> <span class="verse"><a name="29">29</a>Radoval-li jsem se z neštěstí toho, kterýž mne nenáviděl, a plésal-li jsem, když se mu zle vedlo?</span> <span class="verse"><a name="30">30</a>Nedopustilť jsem zajisté hřešiti ani ústům svým, abych zlořečení žádal duši jeho.</span> <span class="verse"><a name="31">31</a>Jestliže neříkala čeládka má: Ó by nám dal někdo masa toho; nemůžeme se ani najísti?</span> <span class="verse"><a name="32">32</a>Nebo vně nenocoval host, dvéře své pocestnému otvíral jsem.</span> <span class="verse"><a name="33">33</a>Přikrýval-li jsem jako jiní lidé přestoupení svá, skrývaje v skrýši své nepravost svou?</span> <span class="verse"><a name="34">34</a>A ač bych byl mohl škoditi množství velikému, ale pohanění rodů děsilo mne; protož jsem mlčel, nevycházeje ani ze dveří.</span> <span class="verse"><a name="35">35</a>Ó bych měl toho, kterýž by mne vyslyšel. Ale aj, totoť jest znamení mé: Všemohoucí sám bude odpovídati za mne, a kniha, kterouž sepsal odpůrce můj.</span> <span class="verse"><a name="36">36</a>Víť Bůh, nenosil-li bych ji na rameni svém, neotočil-li bych ji sobě místo koruny.</span> <span class="verse"><a name="37">37</a>Počet kroků svých oznámil bych jemu, jako kníže přiblížil bych se k němu.</span> <span class="verse"><a name="38">38</a>Jestliže proti mně země má volala, tolikéž i záhonové její plakali,</span> <span class="verse"><a name="39">39</a>Jídal-li jsem úrody její bez peněz, a duši držitelů jejich přivodil-li jsem k vzdychání:</span> <span class="verse"><a name="40">40</a>Místo pšenice nechť vzejde trní, a místo ječmene koukol. [ (Job 31:41) Skonávají se slova Jobova. ]</span> </p></div</div></div></body></html>