<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 36</strong></div><p><span class="verse"><a name="1">1</a>Zatím přidal Elihu, a řekl:</span> <span class="verse"><a name="2">2</a>Postrp mne maličko, a oznámímť šíře; neboť mám ještě, co bych za Boha mluvil.</span> <span class="verse"><a name="3">3</a>Vynesu smysl svůj zdaleka, a stvořiteli svému přivlastním spravedlnost.</span> <span class="verse"><a name="4">4</a>V pravdě, žeť nebudou lživé řeči mé; zdravě smýšlejícího máš mne s sebou.</span> <span class="verse"><a name="5">5</a>Aj, Bůh silný mocný jest, aniž svých zamítá; silný jest, a srdce udatného.</span> <span class="verse"><a name="6">6</a>Neobživuje bezbožného, chudým pak k soudu dopomáhá.</span> <span class="verse"><a name="7">7</a>Neodvrací od spravedlivého očí svých, nýbrž s králi na stolici sází je na věky, i bývají zvýšeni.</span> <span class="verse"><a name="8">8</a>Pakli by poutami sevříni byli, zapleteni jsouce provazy ssoužení:</span> <span class="verse"><a name="9">9</a>Tudy jim v známost uvodí hřích jejich, a že přestoupení jejich se ssilila.</span> <span class="verse"><a name="10">10</a>A tak otvírá sluch jejich, aby se napravili, anobrž mluví jim, aby se navrátili od nepravosti.</span> <span class="verse"><a name="11">11</a>Uposlechnou-li a budou-li jemu sloužiti, stráví dny své v dobrém, a léta svá v potěšení.</span> <span class="verse"><a name="12">12</a>Pakli neuposlechnou, od meče sejdou, a pozdychají bez umění.</span> <span class="verse"><a name="13">13</a>Nebo kteříž jsou nečistého srdce, přivětšují hněvu, aniž k němu volají, když by je ssoužil.</span> <span class="verse"><a name="14">14</a>Protož umírá v mladosti duše jejich, a život jejich s smilníky.</span> <span class="verse"><a name="15">15</a>Vytrhuje, pravím, ssouženého z jeho ssoužení, a ty, jejichž sluch otvírá, v trápení.</span> <span class="verse"><a name="16">16</a>A tak by i tebe přenesl z prostředku úzkosti na širokost, kdež není stěsnění, a byl by pokojný stůl tvůj tukem oplývající.</span> <span class="verse"><a name="17">17</a>Ale ty zasloužils, abys jako bezbožný souzen byl; soud a právo na tě dochází.</span> <span class="verse"><a name="18">18</a>Jistě strach, aby tě neuvrhl Bůh u větší ránu, tak že by jakkoli veliká výplaty mzda, tebe nevyprostila.</span> <span class="verse"><a name="19">19</a>Zdaliž by sobě co vážil bohatství tvého? Jistě ani nejvýbornějšího zlata, ani jakékoli síly neb moci tvé.</span> <span class="verse"><a name="20">20</a>Nechvátejž tedy k noci, v kterouž odcházejí lidé na místo své.</span> <span class="verse"><a name="21">21</a>Hleď, abys se neohlédal na marnost, zvoluje ji raději, nežli ssoužení.</span> <span class="verse"><a name="22">22</a>Aj, Bůh silný nejvyšší jest mocí svou. Kdo jemu podobný učitel?</span> <span class="verse"><a name="23">23</a>Kdo jemu vyměřil cestu jeho? Kdo jemu smí říci: Činíš nepravost?</span> <span class="verse"><a name="24">24</a>Pamětliv buď raději, abys vyvyšoval dílo jeho, kteréž spatřují lidé,</span> <span class="verse"><a name="25">25</a>Kteréž, pravím, všickni lidé vidí, na něž člověk patří zdaleka.</span> <span class="verse"><a name="26">26</a>Nebo Bůh silný tak jest veliký, že ho nemůžeme poznati, počet let jeho jest nevystižitelný.</span> <span class="verse"><a name="27">27</a>On zajisté vyvodí krůpěje vod, kteréž vylévají déšť z oblaků jeho,</span> <span class="verse"><a name="28">28</a>Když se rozpouštějí oblakové, a kropí na mnohé lidi.</span> <span class="verse"><a name="29">29</a>(Anobrž vyrozumí-li kdo roztažení oblaků, a zvuku stánku jeho,</span> <span class="verse"><a name="30">30</a>Jak rozprostírá nad ním světlo své, aneb všecko moře přikrývá?</span> <span class="verse"><a name="31">31</a>Skrze ty věci zajisté tresce lidi, a též dává pokrmu hojnost.</span> <span class="verse"><a name="32">32</a>Oblaky zakrývá světlo, a přikazuje mu ukrývati se za to, co je potkává.)</span> <span class="verse"><a name="33">33</a>Ohlašuje o něm zvuk jeho, též dobytek, a to hned, když pára zhůru vstupuje. [ (Job 36:34) Takéť se i nad tím děsí srdce mé, až se pohybuje z místa svého. ]</span> </p></div</div></div></body></html>