<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 5</strong></div><p><span class="verse"><a name="1">1</a>Zavolejž tedy, dá-liť kdo odpověd? A k kterému se z svatých obrátíš?</span> <span class="verse"><a name="2">2</a>Pakli k bláznu, zahubí ho rozhněvání, a nesmyslného zabije prchlivost.</span> <span class="verse"><a name="3">3</a>Jáť jsem viděl blázna, an se vkořenil, ale hned jsem zle tušil příbytku jeho, řka:</span> <span class="verse"><a name="4">4</a>Vzdáleniť jsou synové jeho od spasení; nebo potříni budou v bráně, aniž bude, kdo by je vytrhl.</span> <span class="verse"><a name="5">5</a>Obilé jeho zžíře hladovitý, a i z prostřed trní je vychvátí; nadto sehltí násilník statek takových.</span> <span class="verse"><a name="6">6</a>Neboť nepochází z prachu trápení, aniž se z země pučí bída.</span> <span class="verse"><a name="7">7</a>Ale člověk rodí se k bídě, tak jako jiskry z uhlí zhůru létají.</span> <span class="verse"><a name="8">8</a>Jistě žeť bych já hledal Boha silného, a jemu bych předložil při svou,</span> <span class="verse"><a name="9">9</a>Kterýž činí věci veliké, nezpytatelné, divné, a jimž počtu není,</span> <span class="verse"><a name="10">10</a>Kterýž dává déšť na zemi, a spouští vody na pole,</span> <span class="verse"><a name="11">11</a>Kterýž sází opovržené na místě vysokém, a žalostící vyvyšuje spasením,</span> <span class="verse"><a name="12">12</a>Kterýž v nic obrací myšlení chytráků, tak aby nemohli k skutku přivésti ruce jejich ničeho,</span> <span class="verse"><a name="13">13</a>Kterýž lapá moudré v chytrosti jejich; nebo rada převrácených bláznová bývá.</span> <span class="verse"><a name="14">14</a>Ve dne motají se jako ve tmách, a jako v noci šámají o poledni.</span> <span class="verse"><a name="15">15</a>Kterýž zachovává od meče a od úst jejich, a chudého od ruky násilníka.</span> <span class="verse"><a name="16">16</a>Máť zajisté nuzný naději, ale nepravost musí zacpati ústa svá.</span> <span class="verse"><a name="17">17</a>Aj, jak blahoslavený jest člověk, kteréhož tresce Bůh! A protož káráním Všemohoucího nepohrdej.</span> <span class="verse"><a name="18">18</a>Onť zajisté uráží, on i obvazuje; raní, ruka jeho také léčí.</span> <span class="verse"><a name="19">19</a>Z šesti úzkostí vysvobodil by tebe, ano i v sedmi nedotklo by se tebe zlé.</span> <span class="verse"><a name="20">20</a>V hladu vykoupil by tě od smrti, a v boji od moci meče.</span> <span class="verse"><a name="21">21</a>Když utrhá jazyk, byl bys skryt, aniž bys se bál zhouby, když by přišla.</span> <span class="verse"><a name="22">22</a>Zhouba a hlad buď tobě za smích, a nestrachuj se ani líté zvěři zemské.</span> <span class="verse"><a name="23">23</a>Nebo s kamením polním příměří tvé, a zvěř lítá polní pokoj zachová k tobě.</span> <span class="verse"><a name="24">24</a>A shledáš, žeť stánek tvůj bude bezpečný, a navrátíš se zase k příbytku svému, a nezhřešíš.</span> <span class="verse"><a name="25">25</a>Shledáš také, žeť se rozmnoží símě tvé, a potomci tvoji jako bylina zemská.</span> <span class="verse"><a name="26">26</a>Vejdeš v šedinách do hrobu, tak jako odnášíno bývá zralé obilí časem svým.</span> <span class="verse"><a name="27">27</a>Aj, toť jsme vyhledali, a takť jest; poslechniž toho, a schovej sobě to.</span> </p></div</div></div></body></html>