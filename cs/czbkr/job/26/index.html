<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 26</strong></div><p><span class="verse"><a name="1">1</a>A odpovídaje Job, řekl:</span> <span class="verse"><a name="2">2</a>Komu jsi napomohl? Tomu-li, kterýž nemá síly? Toho-lis retoval, kterýž jest bez moci?</span> <span class="verse"><a name="3">3</a>Komu jsi rady udělil? Nemoudrému-li? Hned jsi základu dostatečně poučil?</span> <span class="verse"><a name="4">4</a>Komužs ty řeči zvěstoval? A čí duch vyšel z tebe?</span> <span class="verse"><a name="5">5</a>Však i mrtvé věci pod vodami a obyvateli jejich sformovány bývají.</span> <span class="verse"><a name="6">6</a>Odkryta jest propast před ním, i zahynutí není zakryto.</span> <span class="verse"><a name="7">7</a>Ontě roztáhl půlnoční stranu nad prázdnem, zavěsil zemi na ničemž.</span> <span class="verse"><a name="8">8</a>Zavazuje vody v oblacích svých, aniž se trhá oblak pod nimi.</span> <span class="verse"><a name="9">9</a>On sám zdržuje stále trůn svůj, a roztahuje na něm oblaky své.</span> <span class="verse"><a name="10">10</a>Cíl vyměřil rozlévání se vodám, až do skonání světla a tmy.</span> <span class="verse"><a name="11">11</a>Sloupové nebeští třesou se a pohybují od žehrání jeho.</span> <span class="verse"><a name="12">12</a>Mocí svou rozdělil moře, a rozumností svou dutí jeho.</span> <span class="verse"><a name="13">13</a>Duchem svým nebesa ozdobil, a ruka jeho sformovala hada dlouhého.</span> <span class="verse"><a name="14">14</a>Aj, toť jsou jen částky cest jeho, a jak nestižitelné jest i to maličko, což jsme slyšeli o něm. Hřímání pak moci jeho kdo srozumí?</span> </p></div</div></div></body></html>