<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/job">Job</a> &gt <strong>Chapter 35</strong></div><p><span class="verse"><a name="1">1</a>Ještě mluvil Elihu, a řekl:</span> <span class="verse"><a name="2">2</a>Domníváš-liž se, že jsi to s soudem řekl: Spravedlnost má převyšuje Boží?</span> <span class="verse"><a name="3">3</a>Nebo jsi řekl: Co mi prospěje, jaký užitek budu míti, bych i nehřešil?</span> <span class="verse"><a name="4">4</a>Já odpovím tobě místně, i tovaryšům tvým s tebou.</span> <span class="verse"><a name="5">5</a>Pohleď na nebe a viz, anobrž spatř oblaky, vyšší, než-lis ty.</span> <span class="verse"><a name="6">6</a>Jestliže bys hřešil, co svedeš proti němu? A byť se i rozmnožily nešlechetnosti tvé, co mu uškodíš?</span> <span class="verse"><a name="7">7</a>Budeš-li spravedlivý, čeho mu udělíš? Aneb co z ruky tvé vezme?</span> <span class="verse"><a name="8">8</a>Každémuť člověku bezbožnost jeho uškodí, a synu člověka spravedlnost jeho prospěje.</span> <span class="verse"><a name="9">9</a>Z množství nátisk trpících, kteréž k tomu přivodí, aby úpěli a křičeli pro ukrutnost povýšených,</span> <span class="verse"><a name="10">10</a>Žádný neříká: Kde jest Bůh stvořitel můj? Ješto on dává zpěv i v noci.</span> <span class="verse"><a name="11">11</a>On vyučuje nás nad hovada zemská, a nad ptactvo nebeské moudřejší nás činí.</span> <span class="verse"><a name="12">12</a>Tehdáž volají-li pro pýchu zlých, nebývají vyslyšáni.</span> <span class="verse"><a name="13">13</a>A jistě žeť ošemetnosti nevyslýchá Bůh silný, a Všemohoucí nepatří na ni.</span> <span class="verse"><a name="14">14</a>Mnohem méně, jestliže díš: Nepatříš na to. Sám s sebou vejdi v soud před ním, a doufej v něho.</span> <span class="verse"><a name="15">15</a>Ale nyní poněvadž nic není těch věcí, navštívil jej hněv jeho; nebo nechce znáti hojnosti této veliké.</span> <span class="verse"><a name="16">16</a>A protož marně Job otvírá ústa svá, hloupě rozmnožuje řeči své.</span> </p></div</div></div></body></html>