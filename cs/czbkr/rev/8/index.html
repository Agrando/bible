<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rev">Revelation</a> &gt <strong>Chapter 8</strong></div><p><span class="verse"><a name="1">1</a>A když otevřel pečet sedmou, stalo se na nebi mlčení, jako za půl hodiny.</span> <span class="verse"><a name="2">2</a>I viděl jsem sedm andělů, kteříž stojí před obličejem Božím, jimž dáno sedm trub.</span> <span class="verse"><a name="3">3</a>A jiný anděl přišel a postavil se před oltářem, maje kadidlnici zlatou. I dáni jsou jemu zápalové mnozí, aby je obětoval s modlitbami všechněch svatých na oltáři zlatém, kterýž jest před trůnem.</span> <span class="verse"><a name="4">4</a>I vstoupil dým zápalů s modlitbami svatých z ruky anděla až před obličej Boží.</span> <span class="verse"><a name="5">5</a>I vzal anděl kadidlnici, a naplnil ji ohněm s oltáře, a svrhl ji na zem. I stalo se hromobití, a hlasové, a blýskání, i země třesení.</span> <span class="verse"><a name="6">6</a>A těch sedm andělů, kteříž měli sedm trub, připravili se, aby troubili.</span> <span class="verse"><a name="7">7</a>I zatroubil první anděl, a stalo se krupobití a oheň smíšený se krví, a svrženo jest to na zem. A třetí díl stromů shořel, a všecka tráva zelená spálena jest.</span> <span class="verse"><a name="8">8</a>Potom zatroubil druhý anděl, a uvržena jest do moře jako hora veliká ohněm hořící. I učiněn jest krví třetí díl moře.</span> <span class="verse"><a name="9">9</a>A zemřel v moři třetí díl stvoření těch, kteráž měla duši, a třetí díl lodí zhynul.</span> <span class="verse"><a name="10">10</a>A vtom třetí anděl zatroubil, i spadla s nebe hvězda veliká, hořící jako pochodně, a padla na třetí díl řek a do studnic vod.</span> <span class="verse"><a name="11">11</a>A jméno hvězdy té bylo Pelynek. I obrátil se třetí díl vod v pelynek, a mnoho lidí zemřelo od těch vod, nebo byly zhořkly.</span> <span class="verse"><a name="12">12</a>Potom čtvrtý anděl zatroubil, i udeřena jest třetina slunce, a třetina měsíce, a třetí díl hvězd, takže se třetí díl jich zatměl, a třetina dne nesvítila, a též podobně i noci.</span> <span class="verse"><a name="13">13</a>I viděl jsem a slyšel anděla jednoho, an letí po prostředku nebe, a praví hlasem velikým: Běda, běda, běda těm, kteříž přebývají na zemi, pro jiné hlasy trub tří andělů, kteříž mají troubiti.</span> </p></div</div></div></body></html>