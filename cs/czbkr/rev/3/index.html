<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rev/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rev">Revelation</a> &gt <strong>Chapter 3</strong></div><p><span class="verse"><a name="1">1</a>Andělu pak církve Sardinské piš: Toto praví ten, jenž má sedm duchů Božích a sedm hvězd: Vím skutky tvé: máš jméno, že jsi živ, ale jsi mrtvý.</span> <span class="verse"><a name="2">2</a>Budiž bedlivý, a potvrdiž toho, což mělo umříti. Neboť jsem nenalezl skutků tvých plných před Bohem.</span> <span class="verse"><a name="3">3</a>Pomniž tedy, co jsi přijal a slyšel, a ostříhej toho, a čiň pokání. Pakli bdíti nebudeš, přijduť na tě jako zloděj, a nezvíš, v kterou hodinu na tě přijdu.</span> <span class="verse"><a name="4">4</a>Ale máš některé osoby i v Sardis, kteréž neposkvrnily roucha svého, protož budouť se procházeti se mnou v bílém rouše; nebo jsou hodni.</span> <span class="verse"><a name="5">5</a>Kdo zvítězí, tenť bude odín rouchem bílým; a nevymažiť jména jeho z knih života, ale vyznámť jméno jeho před obličejem Otce svého i před anděly jeho.</span> <span class="verse"><a name="6">6</a>Kdo má uši, slyš, co Duch praví církvím.</span> <span class="verse"><a name="7">7</a>Andělu pak Filadelfitské církve piš: Totoť praví ten svatý a pravý, jenž má klíč Davidův, kterýžto otvírá, a žádný nezavírá, a zavírá, žádný pak neotvírá:</span> <span class="verse"><a name="8">8</a>Vím skutky tvé. Aj, postavil jsem před tebou dveře otevřené, a žádnýť jich nemůže zavříti. Nebo máš ač nevelikou moc, a ostříhal jsi slova mého, a nezapřels jména mého.</span> <span class="verse"><a name="9">9</a>Aj, dávámť některé z sběři satanovy, kteříž se praví býti Židé, a nejsou, ale klamají. Aj, pravím, způsobím to, žeť přijdou a budou se klaněti před nohama tvýma, a poznajíť, že jsem já tě miloval.</span> <span class="verse"><a name="10">10</a>Nebo jsi ostříhal slova trpělivosti mé, i jáť tebe ostříhati budu od hodiny pokušení, kteréž přijíti má na všecken svět, aby zkušeni byli obyvatelé země.</span> <span class="verse"><a name="11">11</a>Aj, přijduť brzy. Držiž se toho, co máš, aby žádný nevzal koruny tvé.</span> <span class="verse"><a name="12">12</a>Kdo zvítězí, učiním jej sloupem v chrámě Boha svého, a nevyjdeť již více ven; a napíšiť na něm jméno Boha svého a jméno města Boha mého, nového Jeruzaléma sstupujícího s nebe od Boha mého, i jméno své nové.</span> <span class="verse"><a name="13">13</a>Kdo má uši, slyš, co Duch praví církvím.</span> <span class="verse"><a name="14">14</a>Andělu pak církve Laodicenské piš: Toto praví Amen, svědek ten věrný a pravý, počátek stvoření Božího:</span> <span class="verse"><a name="15">15</a>Vímť skutky tvé, že ani jsi studený, ani horký. Ó bys chutně studený byl anebo horký.</span> <span class="verse"><a name="16">16</a>A tak, že jsi vlažný, a ani studený, ani horký, vyvrhu tě z úst svých.</span> <span class="verse"><a name="17">17</a>Nebo pravíš: Bohatý jsem, a zbohatl jsem, a žádného nepotřebuji, a nevíš, že jsi bídný, mizerný, a chudý, a slepý, i nahý.</span> <span class="verse"><a name="18">18</a>Radím tobě, abys sobě koupil ode mne zlata ohněm zprubovaného, abys byl bohatý, a v roucho bílé abys oblečen byl, a neokazovala se hanba nahoty tvé. A očí svých pomaž kollyrium, abys viděl.</span> <span class="verse"><a name="19">19</a>Já kteréžkoli miluji, kárám a tresci; rozhorliž se tedy, a čiň pokání.</span> <span class="verse"><a name="20">20</a>Aj, stojímť u dveří, a tluku. Jestližeť by kdo uslyšel hlas můj a otevřel dveře, vejduť k němu, a budu s ním večeřeti, a on se mnou.</span> <span class="verse"><a name="21">21</a>Kdož zvítězí, dám jemu seděti s sebou na trůnu svém, jako i já zvítězil jsem, a sedím s Otcem svým na trůnu jeho.</span> <span class="verse"><a name="22">22</a>Kdo má uši, slyš, co Duch praví církvím.</span> </p></div</div></div></body></html>