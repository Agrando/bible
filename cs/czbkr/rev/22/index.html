<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rev">Revelation</a> &gt <strong>Chapter 22</strong></div><p><span class="verse"><a name="1">1</a>I ukázal mi potok čistý vody živé, světlý jako křišťál, tekoucí z trůnu Božího a Beránkova.</span> <span class="verse"><a name="2">2</a>Uprostřed pak rynku jeho a s obou stran potoka bylo dřevo života, přinášející dvanáctero ovoce, na každý měsíc vydávající ovoce své, a listí své k zdraví národů.</span> <span class="verse"><a name="3">3</a>A ničeho zlořečeného již více nebude, ale trůn Boží a Beránkův bude v něm, a služebníci jeho sloužiti jemu budou.</span> <span class="verse"><a name="4">4</a>A tvář jeho viděti budou, a jméno jeho budeť na čelích jejich.</span> <span class="verse"><a name="5">5</a>A noci tam nebude, aniž budou potřebovati svíce, ani světla slunečného; nebo Pán Bůh je osvěcuje, a kralovati budou na věky věků.</span> <span class="verse"><a name="6">6</a>I řekl mi: Slova tato jsouť věrná a pravá, a Pán, jenž jest Bůh svatých proroků, poslal anděla svého, aby ukázal služebníkům svým, co se díti musí brzo.</span> <span class="verse"><a name="7">7</a>Aj, přijduť rychle. Blahoslavený, kdož ostříhá slov proroctví knihy této.</span> <span class="verse"><a name="8">8</a>Já pak Jan viděl jsem a slyšel tyto věci. A když jsem slyšel a viděl, padl jsem, klaněti se chtěje před nohama anděla toho, kterýž mi tyto věci ukazoval.</span> <span class="verse"><a name="9">9</a>Ale řekl mi: Hleď, abys toho nečinil. Neboť jsem spoluslužebník tvůj a bratří tvých proroků, a těch, jenž ostříhají slov knihy této. Bohu se klaněj.</span> <span class="verse"><a name="10">10</a>Potom řekl mi: Nezapečeťuj slov proroctví knihy této; neboť jest blízko čas.</span> <span class="verse"><a name="11">11</a>Kdo škodí, škodiž ještě; a kdo smrdí, smrdiž ještě; a kdo jest spravedlivý, ospravedlniž se ještě; a svatý posvětiž se ještě.</span> <span class="verse"><a name="12">12</a>A aj, přijduť brzo, a odplata má se mnou, abych odplatil jednomu každému podle skutků jeho.</span> <span class="verse"><a name="13">13</a>Jáť jsem Alfa i Omega, počátek i konec, první i poslední.</span> <span class="verse"><a name="14">14</a>Blahoslavení, kteříž zachovávají přikázání jeho, aby měli právo k dřevu života a aby branami vešli do města.</span> <span class="verse"><a name="15">15</a>Vně pak budou psi a čarodějníci, a smilníci, a vražedlníci, a modláři, i každý, kdož miluje a činí lež.</span> <span class="verse"><a name="16">16</a>Já Ježíš poslal jsem anděla svého, aby vám svědčil o těchto věcech v církvích. Já jsem kořen a rod Davidův, a hvězda jasná a jitřní.</span> <span class="verse"><a name="17">17</a>A Duch i nevěsta řkou: Pojď. A kdož slyší, rciž: Přijď. A kdož žízní, přijdiž, a kdo chce, nabeř vody života darmo.</span> <span class="verse"><a name="18">18</a>Osvědčujiť pak každému, kdož by slyšel slova proroctví knihy této, jestliže by kdo přidal k těmto věcem, žeť jemu přidá Bůh ran napsaných v knize této.</span> <span class="verse"><a name="19">19</a>A jestliže by kdo ujal něco od slov proroctví tohoto, odejmeť Bůh díl jeho z knihy života, a z města svatého, a z těch věcí, kteréž jsou napsány v knize této.</span> <span class="verse"><a name="20">20</a>Takť praví ten, kterýž svědectví vydává o těchto věcech: Jistěť přijdu brzo. Amen. Přijdiž tedy, Pane Ježíši.</span> <span class="verse"><a name="21">21</a>Milost Pána našeho Jezukrista se všemi vámi. Amen.</span> </p></div</div></div></body></html>