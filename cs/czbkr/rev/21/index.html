<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rev">Revelation</a> &gt <strong>Chapter 21</strong></div><p><span class="verse"><a name="1">1</a>Potom viděl jsem nebe nové a zemi novou. Nebo první nebe a první země byla pominula, a moře již nebylo.</span> <span class="verse"><a name="2">2</a>A já Jan viděl jsem město svaté, Jeruzalém nový, sstupující od Boha s nebe, připravený jako nevěstu okrášlenou muži svému.</span> <span class="verse"><a name="3">3</a>I slyšel jsem hlas veliký s nebe, řkoucí: Aj, stánek Boží s lidmi, a bydlitiť bude s nimi, a oni budou lid jeho, a on Bůh s nimi bude, jsa jejich Bohem.</span> <span class="verse"><a name="4">4</a>A setřeť Bůh všelikou slzu s očí jejich, a smrti již více nebude, ani kvílení, ani křiku, ani bolesti nebude více; nebo první věci pominuly.</span> <span class="verse"><a name="5">5</a>I řekl ten, kterýž seděl na trůnu: Aj, nové činím všecko. I řekl mi: Napiš to. Neboť jsou tato slova věrná a pravá.</span> <span class="verse"><a name="6">6</a>I dí mi: Již se stalo. Jáť jsem Alfa i Omega, počátek i konec. Jáť žíznivému dám z studnice vody živé darmo.</span> <span class="verse"><a name="7">7</a>Kdož zvítězí, obdržíť dědičně všecko, a buduť jemu Bohem, a on mi bude synem.</span> <span class="verse"><a name="8">8</a>Strašlivým pak, a nevěrným, a ohyzdným, a vražedlníkům, a smilníkům, a čarodějníkům, a modlářům, i všechněm lhářům, připraven jest díl jejich v jezeře, kteréž hoří ohněm a sirou, jenž jest smrt druhá.</span> <span class="verse"><a name="9">9</a>I přišel ke mně jeden z sedmi andělů, kteříž měli sedm koflíků plných sedmi ran nejposlednějších, a mluvil se mnou, řka: Pojď, ukážiť nevěstu, manželku Beránkovu.</span> <span class="verse"><a name="10">10</a>I vnesl mne v duchu na horu velikou a vysokou, a ukázal mi město veliké, ten svatý Jeruzalém, sstupující s nebe od Boha,</span> <span class="verse"><a name="11">11</a>Mající slávu Boží. Jehož světlost byla podobná k kameni nejdražšímu, jako k kameni jaspidu, kterýž by byl způsobu křišťálového,</span> <span class="verse"><a name="12">12</a>A mělo zed velikou a vysokou, v níž bylo dvanácte bran, a na těch branách dvanácte andělů, a jména napsaná, kterážto jména jsou dvanáctera pokolení synů Izraelských.</span> <span class="verse"><a name="13">13</a>Od východu slunce brány tři, od půlnoci brány tři, od poledne brány tři, od západu brány tři.</span> <span class="verse"><a name="14">14</a>A zed městská měla základů dvanácte, a na nich jména dvanácti apoštolů Beránkových.</span> <span class="verse"><a name="15">15</a>A ten, kterýž mluvil se mnou, měl třtinu zlatou, aby změřil město i brány jeho i zed jeho.</span> <span class="verse"><a name="16">16</a>Položení města toho čtverhrané jest, jehož dlouhost tak veliká jest jako i širokost. I změřil to město třtinou a vyměřil dvanácte tisíců honů; dlouhost pak jeho, i širokost, i vysokost jednostejná jest.</span> <span class="verse"><a name="17">17</a>I změřil zed jeho, a naměřil sto čtyřidceti a čtyři loktů, měrou člověka, kteráž jest míra anděla.</span> <span class="verse"><a name="18">18</a>A bylo stavení zdi jeho jaspis, město pak samo zlato čisté, podobné sklu čistému.</span> <span class="verse"><a name="19">19</a>A základové zdi městské všelikým kamenem drahým ozdobeni byli. Základ první byl jaspis, druhý zafir, třetí chalcedon, čtvrtý smaragd,</span> <span class="verse"><a name="20">20</a>Pátý sardonyx, šestý sardius, sedmý chryzolit, osmý beryllus, devátý topazion, desátý chryzoprassus, jedenáctý hyacint, dvanáctý ametyst.</span> <span class="verse"><a name="21">21</a>Dvanácte pak bran dvanácte perel jest, a jedna každá brána jest z jedné perly; a rynk města zlato čisté jako sklo, kteréž se naskrze prohlédnouti může.</span> <span class="verse"><a name="22">22</a>Ale chrámu jsem v něm neviděl; nebo Pán Bůh všemohoucí chrám jeho jest a Beránek.</span> <span class="verse"><a name="23">23</a>A to město nepotřebuje slunce ani měsíce, aby svítily v něm; nebo sláva Boží je osvěcuje, a svíce jeho jest Beránek.</span> <span class="verse"><a name="24">24</a>A národové lidí k spasení přišlých, v světle jeho procházeti se budou, a králové zemští přenesou slávu a čest svou do něho.</span> <span class="verse"><a name="25">25</a>A brány jeho nebudou zavírány ve dne; noci zajisté tam nebude.</span> <span class="verse"><a name="26">26</a>A snesou do něho slávu a čest národů.</span> <span class="verse"><a name="27">27</a>A nevejdeť do něho nic poskvrňujícího, anebo působícího ohyzdnost a lež, než toliko ti, kteříž napsaní jsou v knihách života Beránkova.</span> </p></div</div></div></body></html>