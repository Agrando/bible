<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/rev/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/rev">Revelation</a> &gt <strong>Chapter 17</strong></div><p><span class="verse"><a name="1">1</a>I přišel jeden z sedmi andělů, kteříž měli sedm koflíků, a mluvil se mnou, řka ke mně: Pojď, ukážiť odsouzení nevěstky veliké, kteráž sedí na vodách mnohých,</span> <span class="verse"><a name="2">2</a>S kteroužto smilnili králové země a zpili se vínem smilství jejího obyvatelé země.</span> <span class="verse"><a name="3">3</a>I odnesl mne na poušť v duchu, a viděl jsem ženu sedící na šelmě brunátné; a ta šelma plná byla jmen rouhání, a měla sedm hlav a deset rohů.</span> <span class="verse"><a name="4">4</a>Žena pak odína byla šarlatem a brunátným rouchem, a ozdobena zlatem a kamením drahým i perlami, mající koflík zlatý v ruce své, plný ohavností a nečistoty smilstva svého.</span> <span class="verse"><a name="5">5</a>A na čele jejím napsané jméno: Tajemství, Babylon veliký, Mátě smilstva a ohavností země.</span> <span class="verse"><a name="6">6</a>A viděl jsem ženu tu opilou krví svatých a krví mučedlníků Ježíšových, a viděv ji, divil jsem se divením velikým.</span> <span class="verse"><a name="7">7</a>I řekl mi anděl: Co se divíš? Já tobě povím tajemství té ženy i šelmy, kteráž ji nese, mající hlav sedm a rohů deset.</span> <span class="verse"><a name="8">8</a>Šelma, kterous viděl, byla, a již není, a máť vystoupiti z propasti a na zahynutí jíti. I diviti se budou bydlitelé země, (ti, kterýchžto jména nejsou napsána v knihách života od ustanovení světa,) vidouce šelmu, kteráž byla, a není, avšak jest.</span> <span class="verse"><a name="9">9</a>Tentoť pak jest smysl toho, a máť zavřenou v sobě moudrost: Sedm hlav jestiť sedm hor, na kterýchž ta žena sedí.</span> <span class="verse"><a name="10">10</a>A králů sedm jest. Pět jich padlo, jeden jest, a jiný ještě nepřišel; a když přijde, na malou chvíli musí trvati.</span> <span class="verse"><a name="11">11</a>A šelma, kteráž byla a není, onať jest osmý, a z sedmiť jest, i na zahynutí jde.</span> <span class="verse"><a name="12">12</a>Deset pak rohů, kteréžs viděl, jestiť deset králů, kteříž ještě království nepřijali, ale přijmouť moc jako králové, jedné hodiny spolu s šelmou.</span> <span class="verse"><a name="13">13</a>Tiť jednu radu mají, a sílu i moc svou šelmě dadí.</span> <span class="verse"><a name="14">14</a>Tiť bojovati budou s Beránkem, a Beránek zvítězí nad nimi, neboť Pán pánů jest a Král králů, i ti, kteříž jsou s ním, povolaní, a vyvolení, a věrní.</span> <span class="verse"><a name="15">15</a>I řekl mi: Vody, kteréžs viděl, kdež nevěstka sedí, jsouť lidé, a zástupové, a národové, a jazykové.</span> <span class="verse"><a name="16">16</a>Deset pak rohů, kteréžs viděl na šelmě, ti v nenávist vezmou nevěstku, a učiní ji opuštěnou a nahou, a tělo její jísti budou, a ji páliti budou ohněm.</span> <span class="verse"><a name="17">17</a>Neboť dal Bůh v srdce jejich, aby činili vůli jeho a aby se sjednomyslnili, a toliko dotud království své šelmě dali, dokudž by nebyla vykonána slova Boží.</span> <span class="verse"><a name="18">18</a>A žena, kteroužs viděl, jestiť město to veliké, kteréž má království nad králi země.</span> </p></div</div></div></body></html>