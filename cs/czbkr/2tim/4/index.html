<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Protož já osvědčuji před obličejem Božím a Pána Jezukrista, kterýž má souditi živé i mrtvé v den zjevení svého a království svého,</span> <span class="verse"><a name="2">2</a>Kaž slovo Boží, ponoukej včas nebo nevčas, tresci, žehři, napomínej, ve vší tichosti a učení.</span> <span class="verse"><a name="3">3</a>Nebo přijde čas, že zdravého učení nebudou přijímati, ale majíce svrablavé uši, podle svých vlastních žádostí shromažďovati sami sobě budou učitele.</span> <span class="verse"><a name="4">4</a>A odvrátíť uši od pravdy, a k básněm obrátí.</span> <span class="verse"><a name="5">5</a>Ale ty ve všem buď bedliv, protivenství snášej, dílo kazatele konej, dokazuj toho dostatečně, že jsi věrný Kristův služebník.</span> <span class="verse"><a name="6">6</a>Neb já se již k tomu blížím, abych obětován byl, a čas rozdělení mého nastává.</span> <span class="verse"><a name="7">7</a>Boj výborný bojoval jsem, běh jsem dokonal, víru jsem zachoval.</span> <span class="verse"><a name="8">8</a>Již za tím odložena jest mi koruna spravedlnosti, kterouž dá mi v onen den Pán, ten spravedlivý soudce, a netoliko mně, ale i všechněm těm, kteříž milují příští jeho.</span> <span class="verse"><a name="9">9</a>Přičiň se k tomu, abys ke mně brzo přišel.</span> <span class="verse"><a name="10">10</a>Nebo Démas mne opustil, zamilovav tento svět, a šel do Tessaloniky, Krescens do Galacie, Titus do Dalmacie.</span> <span class="verse"><a name="11">11</a>Sám toliko Lukáš se mnou jest. Marka vezmi s sebou; nebo jest mi velmi potřebný k službě.</span> <span class="verse"><a name="12">12</a>Tychikať jsem poslal do Efezu.</span> <span class="verse"><a name="13">13</a>Truhličku, kteréž jsem nechal v Troadě u Karpa, když půjdeš, přines s sebou, i knihy, zvláště pergamén.</span> <span class="verse"><a name="14">14</a>Alexander kotlář mnoho mi zlého způsobil; odplatiž jemu Pán podle skutků jeho.</span> <span class="verse"><a name="15">15</a>Kteréhož i ty se vystříhej; nebo velmi se protivil řečem našim.</span> <span class="verse"><a name="16">16</a>Při prvním mém odpovídání žádný se mnou nebyl, ale všickni mne opustili. Nebudiž jim to počítáno za hřích.</span> <span class="verse"><a name="17">17</a>Pán pak byl se mnou a posilnil mne, aby skrze mne utvrzeno bylo kázání o Kristu, a aby je slyšeli všickni národové. I vytržen jsem byl z úst lva.</span> <span class="verse"><a name="18">18</a>A vysvobodíť mne Pán od každého skutku zlého a zachová k království svému nebeskému, jemuž sláva na věky věků. Amen.</span> <span class="verse"><a name="19">19</a>Pozdrav Prišky a Akvile, i Oneziforova domu.</span> <span class="verse"><a name="20">20</a>Erastus zůstal v Korintu, Trofima pak nechal jsem v Milétu nemocného.</span> <span class="verse"><a name="21">21</a>Pospěš před zimou přijíti ke mně. Pozdravuje tebe Eubulus a Pudens a Línus a Klaudia, i všickni bratří.</span> <span class="verse"><a name="22">22</a>Pán Ježíš Kristus budiž s duchem tvým. Milost Boží s vámi. Amen. List tento druhý psán jest z Říma k Timoteovi, (kterýž první v Efezu za biskupa skrze vzkládání rukou zřízen byl,) když Pavel opět po druhé se stavěl před císařem Neronem.</span> </p></div</div></div></body></html>