<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 5</strong></div><p><span class="verse"><a name="1">1</a>Vida pak Ježíš zástupy, vstoupil na horu; a když se posadil, přistoupili k němu učedlníci jeho.</span> <span class="verse"><a name="2">2</a>I otevřev ústa svá, učil je, řka:</span> <span class="verse"><a name="3">3</a>Blahoslavení chudí duchem, nebo jejich jest království nebeské.</span> <span class="verse"><a name="4">4</a>Blahoslavení lkající, nebo oni potěšeni budou.</span> <span class="verse"><a name="5">5</a>Blahoslavení tiší, nebo oni dědictví obdrží na zemi.</span> <span class="verse"><a name="6">6</a>Blahoslavení, kteříž lačnějí a žíznějí spravedlnosti, nebo oni nasyceni budou.</span> <span class="verse"><a name="7">7</a>Blahoslavení milosrdní, nebo oni milosrdenství důjdou.</span> <span class="verse"><a name="8">8</a>Blahoslavení čistého srdce, nebo oni Boha viděti budou.</span> <span class="verse"><a name="9">9</a>Blahoslavení pokojní, nebo oni synové Boží slouti budou.</span> <span class="verse"><a name="10">10</a>Blahoslavení, kteříž protivenství trpí pro spravedlnost, neb jejich jest království nebeské.</span> <span class="verse"><a name="11">11</a>Blahoslavení jste, když vám zlořečiti budou lidé a protivenství činiti, a mluviti všecko zlé o vás, lhouce, pro mne.</span> <span class="verse"><a name="12">12</a>Radujte se a veselte se, nebo odplata vaše hojná jest v nebesích. Takť zajisté protivili se prorokům, kteříž byli před vámi.</span> <span class="verse"><a name="13">13</a>Vy jste sůl země. Jestliže sůl zmařena bude, čím bude osolena? K ničemuž se nehodí více, než aby byla ven vyvržena a od lidí potlačena.</span> <span class="verse"><a name="14">14</a>Vy jste světlo světa. Nemůžeť město na hoře ležící skryto býti.</span> <span class="verse"><a name="15">15</a>Aniž rozsvěcují svíce a stavějí ji pod kbelec, ale na svícen; i svítí všechněm, kteříž v domu jsou.</span> <span class="verse"><a name="16">16</a>Tak svěť světlo vaše před lidmi, ať vidí skutky vaše dobré, a slaví Otce vašeho, jenž jest v nebesích.</span> <span class="verse"><a name="17">17</a>Nedomnívejte se, že bych přišel rušiti Zákon anebo Proroky. Nepřišelť jsem rušiti, ale naplniti.</span> <span class="verse"><a name="18">18</a>Amen zajisté pravím vám: Dokudž nepomine nebe i země, jediná literka aneb jediný puňktík nepomine z Zákona, až se všecky věci stanou.</span> <span class="verse"><a name="19">19</a>Protož zrušil-li by kdo jedno z přikázání těchto nejmenších a učil by tak lidi, nejmenší slouti bude v království nebeském. Kdož by pak koli činil i jiné učil, ten veliký slouti bude v království nebeském.</span> <span class="verse"><a name="20">20</a>Nebo pravím vám: Nebude-liť hojnější spravedlivost vaše nežli zákoníků a farizeů, nikoli nevejdete do království nebeského.</span> <span class="verse"><a name="21">21</a>Slyšeli jste, že řečeno jest od starých: Nezabiješ. Pakli by kdo zabil, povinen bude státi k soudu.</span> <span class="verse"><a name="22">22</a>Ale jáť pravím vám: Že každý, kdož se hněvá na bratra svého bez příčiny, povinen k soudu státi. Kdož by pak řekl bratru svému: Rácha, povinen bude před radou státi; a kdož by řekl: Blázne, povinen bude pekelný oheň trpěti.</span> <span class="verse"><a name="23">23</a>Protož obětoval-li bys dar svůj na oltář, a tu bys se rozpomenul, že bratr tvůj má něco proti tobě,</span> <span class="verse"><a name="24">24</a>Nechejž tu daru svého před oltářem a jdi, prve smiř se s bratrem svým, a potom přijda, obětuj dar svůj.</span> <span class="verse"><a name="25">25</a>Vejdi v dobrou vůli s protivníkem svým rychle, dokudž jsi s ním na cestě, ať by snad nedal tebe protivník tvůj soudci, a soudce dal by tě služebníku, a byl bys uvržen do žaláře.</span> <span class="verse"><a name="26">26</a>Amen pravím tobě: Nevyjdeš odtud nikoli, dokudž i toho posledního haléře nenavrátíš.</span> <span class="verse"><a name="27">27</a>Slyšeli jste, že řečeno jest od starých: Nezcizoložíš.</span> <span class="verse"><a name="28">28</a>Ale jáť pravím vám: Že každý, kdož by pohleděl na ženu ku požádání jí, již zcizoložil s ní v srdci svém.</span> <span class="verse"><a name="29">29</a>Jestliže pak oko tvé pravé horší tě, vylupiž je a vrz od sebe; nebť jest užitečněji tobě, aby raději zahynul jeden úd tvůj, nežli by celé tělo tvé uvrženo bylo do ohně pekelného.</span> <span class="verse"><a name="30">30</a>A pakli ruka tvá pravá horší tě, utniž ji a vrz od sebe; nebo užitečněji jest tobě, aby zahynul raději jeden úd tvůj, nežli by všecko tělo tvé uvrženo bylo do pekelného ohně.</span> <span class="verse"><a name="31">31</a>Též řečeno jest: Kdož by koli propustil manželku svou, aby jí dal lístek rozloučení.</span> <span class="verse"><a name="32">32</a>Jáť pak pravím vám: Že kdožkoli propustil by manželku svou, kromě příčiny cizoložstva, uvodí ji v cizoložstvo, a kdož propuštěnou pojme, cizoloží.</span> <span class="verse"><a name="33">33</a>Opět slyšeli jste, že řečeno jest od starých: Nebudeš křivě přisahati, ale splníš Pánu přísahy své.</span> <span class="verse"><a name="34">34</a>Ale jáť pravím vám: Abyste nepřisahali všelijak, ani skrze nebe, nebo stolice Boží jest,</span> <span class="verse"><a name="35">35</a>Ani skrze zemi, nebo podnož jeho jest, ani skrze Jeruzalém, nebo město velikého Krále jest.</span> <span class="verse"><a name="36">36</a>Ani skrze hlavu svou budeš přisahati, nebo nemůžeš jednoho vlasu učiniti bílého aneb černého.</span> <span class="verse"><a name="37">37</a>Ale buď řeč vaše: Jistě, jistě; nikoli, nikoli. Což pak nad to více jest, to od toho zlého jest.</span> <span class="verse"><a name="38">38</a>Slyšeli jste, že řečeno jest: Oko za oko, a zub za zub.</span> <span class="verse"><a name="39">39</a>Jáť pak pravím vám: Abyste neodpírali zlému. Ale udeří-li tě kdo v pravé líce tvé, nasaď jemu i druhého.</span> <span class="verse"><a name="40">40</a>A tomu, kdož se s tebou chce souditi a sukni tvou vzíti, nech mu i pláště.</span> <span class="verse"><a name="41">41</a>A nutil-li by tě kdo jíti s sebou míli jednu, jdi s ním dvě.</span> <span class="verse"><a name="42">42</a>A prosícímu tebe dej, a od toho, kdo by chtěl vypůjčiti od tebe, neodvracuj se.</span> <span class="verse"><a name="43">43</a>Slyšeli jste, že řečeno jest: Milovati budeš bližního svého, a nenáviděti budeš nepřítele svého.</span> <span class="verse"><a name="44">44</a>Ale jáť vám pravím: Milujte nepřátely vaše, dobrořečte těm, kteříž vás proklínají, a dobře čiňte nenávidícím vás, a modlte se za nepřátely a protivníky vaše,</span> <span class="verse"><a name="45">45</a>Abyste byli synové Otce vašeho, jenž jest v nebesích; ješto slunci svému velí vzchoditi na dobré i na zlé, a déšť dává na spravedlivé i na nespravedlivé.</span> <span class="verse"><a name="46">46</a>Nebo milujete-li ty, jenž vás milují, jakou odplatu míti budete? Zdaliž i publikáni téhož nečiní?</span> <span class="verse"><a name="47">47</a>A budete-li pozdravovati toliko bratří svých, což více nad jiné činíte? Však i publikáni to činí.</span> <span class="verse"><a name="48">48</a>Buďtež vy tedy dokonalí, jako i Otec váš nebeský dokonalý jest.</span> </p></div</div></div></body></html>