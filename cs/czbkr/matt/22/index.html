<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 22</strong></div><p><span class="verse"><a name="1">1</a>I odpovídaje Ježíš, mluvil jim opět v podobenstvích, řka:</span> <span class="verse"><a name="2">2</a>Podobno jest království nebeské člověku králi, kterýž učinil svadbu synu svému.</span> <span class="verse"><a name="3">3</a>I poslal služebníky své, aby povolali pozvaných na svadbu; a oni nechtěli přijíti.</span> <span class="verse"><a name="4">4</a>Opět poslal jiné služebníky, řka: Povězte pozvaným: Aj, oběd můj připravil jsem, volové moji a krmný dobytek zbit jest, a všecko hotovo. Pojďtež na svadbu.</span> <span class="verse"><a name="5">5</a>Ale oni nedbavše na to, odešli, jiný do vsi své a jiný po kupectví svém.</span> <span class="verse"><a name="6">6</a>Jiní pak zjímavše služebníky jeho a posměch jim učinivše, zmordovali.</span> <span class="verse"><a name="7">7</a>A uslyšav to král, rozhněval se; a poslav vojska svá, zhubil vražedníky ty a město jejich zapálil.</span> <span class="verse"><a name="8">8</a>Tedy řekl služebníkům svým: Svadba zajisté hotova jest, ale ti, kteříž pozváni byli, nebyli hodni.</span> <span class="verse"><a name="9">9</a>Protož jděte na rozcestí, a kteréžkoli naleznete, zovtež na svadbu.</span> <span class="verse"><a name="10">10</a>I vyšedše služebníci ti na cesty, shromáždili všecky, kteréžkoli nalezli, zlé i dobré. A naplněna jest svadba hodovníky.</span> <span class="verse"><a name="11">11</a>Tedy všed král, aby pohleděl na hodovníky, uzřel tam člověka neoděného rouchem svadebním.</span> <span class="verse"><a name="12">12</a>I řekl jemu: Příteli, kteraks ty sem všel, nemaje roucha svadebního? A on oněměl.</span> <span class="verse"><a name="13">13</a>Tedy řekl král služebníkům: Svížíce ruce jeho i nohy, vezměte ho, a uvrztež jej do temností zevnitřních. Tamť bude pláč a škřipení zubů.</span> <span class="verse"><a name="14">14</a>Nebo mnoho jest povolaných, ale málo vyvolených.</span> <span class="verse"><a name="15">15</a>Tedy odšedše farizeové, radili se, jak by polapili jej v řeči.</span> <span class="verse"><a name="16">16</a>I poslali k němu učedlníky své s herodiány, řkouce: Mistře, víme, že pravdomluvný jsi a cestě Boží v pravdě učíš a nedbáš na žádného; nebo nepatříš na osobu lidskou.</span> <span class="verse"><a name="17">17</a>Protož pověz nám, co se tobě zdá: Sluší-li daň dáti císaři, čili nic?</span> <span class="verse"><a name="18">18</a>Znaje pak Ježíš zlost jejich, řekl: Co mne pokoušíte, pokrytci?</span> <span class="verse"><a name="19">19</a>Ukažte mi peníz daně. A oni podali mu peníze.</span> <span class="verse"><a name="20">20</a>I řekl jim: Čí jest tento obraz a svrchu napsání?</span> <span class="verse"><a name="21">21</a>Řekli mu: Císařův. Tedy dí jim: Dejtež, co jest císařova, císaři, a co jest Božího, Bohu.</span> <span class="verse"><a name="22">22</a>To uslyšavše, divili se, a opustivše jej, odešli.</span> <span class="verse"><a name="23">23</a>V ten den přišli k němu saduceové, kteříž praví, že není z mrtvých vstání. I otázali se ho,</span> <span class="verse"><a name="24">24</a>Řkouce: Mistře, Mojžíš pověděl: Umřel-li by kdo, nemaje dětí, aby bratr jeho právem švagrovství pojal ženu jeho a vzbudil símě bratru svému.</span> <span class="verse"><a name="25">25</a>I bylo u nás sedm bratrů. První pojav ženu, umřel, a nemaje semene, zůstavil ženu svou bratru svému.</span> <span class="verse"><a name="26">26</a>Takž podobně i druhý, i třetí, až do sedmého.</span> <span class="verse"><a name="27">27</a>Nejposléze pak po všech umřela i žena.</span> <span class="verse"><a name="28">28</a>Protož při vzkříšení kterého z těch sedmi bude žena? Nebo všickni ji měli.</span> <span class="verse"><a name="29">29</a>I odpověděv Ježíš, řekl jim: Bloudíte, neznajíce Písem ani moci Boží.</span> <span class="verse"><a name="30">30</a>Však při vzkříšení ani se nebudou ženiti ani vdávati, ale budou jako andělé Boží v nebi.</span> <span class="verse"><a name="31">31</a>O vzkříšení pak mrtvých zdaliž jste nečtli, co jest vám povědíno od Boha, kterýž takto dí:</span> <span class="verse"><a name="32">32</a>Já jsem Bůh Abrahamův a Bůh Izákův a Bůh Jákobův; a Bůhť není Bůh mrtvých, ale živých.</span> <span class="verse"><a name="33">33</a>A slyševše to zástupové, divili se učení jeho.</span> <span class="verse"><a name="34">34</a>Farizeové pak uslyšavše, že by k mlčení přivedl saducejské, sešli se v jedno.</span> <span class="verse"><a name="35">35</a>I otázal se ho jeden z nich zákoník nějaký, pokoušeje ho, a řka:</span> <span class="verse"><a name="36">36</a>Mistře, které jest přikázání veliké v Zákoně?</span> <span class="verse"><a name="37">37</a>I řekl mu Ježíš: Milovati budeš Pána Boha svého z celého srdce svého a ze vší duše své a ze vší mysli své.</span> <span class="verse"><a name="38">38</a>To jest přední a veliké přikázání.</span> <span class="verse"><a name="39">39</a>Druhé pak jest podobné tomu: Milovati budeš bližního svého jako sebe samého.</span> <span class="verse"><a name="40">40</a>Na těch dvou přikázáních všecken Zákon záleží i Proroci.</span> <span class="verse"><a name="41">41</a>A když se sešli farizeové, otázal se jich Ježíš,</span> <span class="verse"><a name="42">42</a>Řka: Co se vám zdá o Kristu? Čí jest syn? Řkou jemu: Davidův.</span> <span class="verse"><a name="43">43</a>Dí jim: Kterakž pak David v Duchu nazývá ho Pánem, řka:</span> <span class="verse"><a name="44">44</a>Řekl Pán Pánu mému: Seď na pravici mé, dokavadž nepodložím nepřátel tvých, aby byli za podnože noh tvých?</span> <span class="verse"><a name="45">45</a>Poněvadž tedy David Pánem ho nazývá, i kterakž syn jeho jest?</span> <span class="verse"><a name="46">46</a>A nižádný nemohl jemu odpovědíti slova, aniž se odvážil kdo více od toho dne jeho se nač tázati.</span> </p></div</div></div></body></html>