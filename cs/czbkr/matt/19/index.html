<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 19</strong></div><p><span class="verse"><a name="1">1</a>I stalo se, když dokonal Ježíš řeči tyto, bral se z Galilee, a přišel do končin Judských za Jordán.</span> <span class="verse"><a name="2">2</a>I šli za ním zástupové mnozí, a uzdravil je tam.</span> <span class="verse"><a name="3">3</a>I přistoupili k němu farizeové, pokoušejíce ho a řkouce jemu: Sluší-li člověku propustiti ženu svou z kterékoli příčiny?</span> <span class="verse"><a name="4">4</a>On pak odpovídaje, řekl jim: Což jste nečtli, že ten, jenž stvořil člověka s počátku, muže a ženu učinil je?</span> <span class="verse"><a name="5">5</a>A řekl: Protož opustí člověk otce i matku, a připojí se k manželce své, i budou dva jedno tělo.</span> <span class="verse"><a name="6">6</a>A tak již nejsou dva, ale jedno tělo. A protož, což jest Bůh spojil, člověk nerozlučuj.</span> <span class="verse"><a name="7">7</a>Řekli jemu: Pročež tedy Mojžíš rozkázal dáti list zapuzení a propustiti jí?</span> <span class="verse"><a name="8">8</a>Dí jim: Mojžíš pro tvrdost srdce vašeho dopustil vám propouštěti manželky vaše, ale s počátku nebylo tak.</span> <span class="verse"><a name="9">9</a>Protož pravím vám: Že kdožkoli propustil by manželku svou, (leč pro smilství) a jinou pojme, cizoloží, a kdož propuštěnou pojme, také cizoloží.</span> <span class="verse"><a name="10">10</a>Řekli jemu učedlníci jeho: Poněvadž jest taková pře s manželkou, není dobré ženiti se.</span> <span class="verse"><a name="11">11</a>On pak řekl jim: Ne všickniť chápají slova toho, ale ti toliko, jimž jest dáno.</span> <span class="verse"><a name="12">12</a>Jsouť zajisté panicové, kteříž se tak z života matky zrodili; a jsouť panicové, kteříž učiněni jsou od lidí; a jsou panicové, kteříž se sami v panictví oddali pro království nebeské. Kdo může pochopiti, pochop.</span> <span class="verse"><a name="13">13</a>Tehdy přineseny jsou k němu dítky, aby na ně ruce vzkládal a modlil se za ně. Učedlníci pak přimlouvali jim.</span> <span class="verse"><a name="14">14</a>Ale Ježíš řekl jim: Nechte dítek a nebraňte jim jíti ke mně; nebo takovýchť jest království nebeské.</span> <span class="verse"><a name="15">15</a>A po vzkládání na ně rukou odebral se odtud.</span> <span class="verse"><a name="16">16</a>A aj, jeden přistoupiv, řekl jemu: Mistře dobrý, co dobrého budu činiti, abych měl život věčný?</span> <span class="verse"><a name="17">17</a>A on řekl jemu: Co mne nazýváš dobrým? Žádný není dobrý, než jediný, totiž Bůh. Chceš-li pak vjíti do života, ostříhej přikázání.</span> <span class="verse"><a name="18">18</a>Dí jemu: Kterých? A Ježíš řekl mu: Nezabiješ, nezcizoložíš, nepokradeš, nepromluvíš křivého svědectví,</span> <span class="verse"><a name="19">19</a>Cti otce svého i matku, a milovati budeš bližního svého jako sebe samého.</span> <span class="verse"><a name="20">20</a>Dí jemu mládenec: Všeho toho ostříhal jsem od své mladosti. Čehož mi se ještě nedostává?</span> <span class="verse"><a name="21">21</a>Řekl mu Ježíš: Chceš-li dokonalým býti, jdiž a prodej statek svůj, a rozdej chudým, a budeš míti poklad v nebi, a pojď, následuj mne.</span> <span class="verse"><a name="22">22</a>Uslyšev pak mládenec tu řeč, odšel, smuten jsa; nebo měl statku mnoho.</span> <span class="verse"><a name="23">23</a>Tedy Ježíš řekl učedlníkům svým: Amen pravím vám, že bohatý nesnadně vejde do království nebeského.</span> <span class="verse"><a name="24">24</a>A opět pravím vám: Snázeť jest velbloudu skrze ucho jehly projíti, nežli bohatému vjíti do království Božího.</span> <span class="verse"><a name="25">25</a>A uslyšavše to učedlníci jeho, i užasli se velmi, řkouce: I kdož tedy může spasen býti?</span> <span class="verse"><a name="26">26</a>A pohleděv na ně Ježíš, řekl jim: U lidíť jest to nemožné, ale u Boha všecko jest možné.</span> <span class="verse"><a name="27">27</a>Tehdy odpověděv Petr, řekl mu: Aj, my opustili jsme všecky věci, a šli jsme za tebou. Což pak nám bude dáno za to?</span> <span class="verse"><a name="28">28</a>A Ježíš řekl jim: Amen pravím vám, že vy, kteříž jste následovali mne, v druhém narození, když se posadí Syn člověka na trůnu velebnosti své, sednete i vy na dvanácti stolicích, soudíce dvanáctero pokolení Izraelské.</span> <span class="verse"><a name="29">29</a>A každý, kdož opustil by domy, nebo bratry, neb sestry, neb otce, neb matku, nebo manželku, nebo syny, nebo pole pro jméno mé, stokrát více vezme, a život věčný dědičně obdrží.</span> <span class="verse"><a name="30">30</a>Mnozí pak první budou poslední, a poslední první.</span> </p></div</div></div></body></html>