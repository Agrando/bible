<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 17</strong></div><p><span class="verse"><a name="1">1</a>A po šesti dnech pojal Ježíš Petra a Jakuba a Jana bratra jeho, i uvedl je na horu vysokou soukromí,</span> <span class="verse"><a name="2">2</a>A proměnil se před nimi. I zastkvěla se tvář jeho jako slunce, a roucho jeho učiněno bílé jako světlo.</span> <span class="verse"><a name="3">3</a>A aj, ukázali se jim Mojžíš a Eliáš, rozmlouvající s ním.</span> <span class="verse"><a name="4">4</a>A odpověděv Petr, řekl Ježíšovi: Pane, dobré jest nám tuto býti. Chceš-li, udělejme tuto tři stánky, tobě jeden a Mojžíšovi jeden a Eliášovi jeden.</span> <span class="verse"><a name="5">5</a>Když pak on ještě mluvil, aj, oblak světlý zastínil je. A aj, zavzněl hlas z oblaku řkoucí: Toto jest ten můj milý Syn, v němž mi se dobře zalíbilo, toho poslouchejte.</span> <span class="verse"><a name="6">6</a>To uslyšavše učedlníci, padli na tváři své a báli se velmi.</span> <span class="verse"><a name="7">7</a>A přistoupiv Ježíš, dotekl se jich, řka jim: Vstaňte, nebojte se.</span> <span class="verse"><a name="8">8</a>A pozdvihše očí svých, žádného neviděli, než samého Ježíše.</span> <span class="verse"><a name="9">9</a>Když pak sstupovali s hory, přikázal jim Ježíš, řka: Žádnému nepravte tohoto vidění, dokudž by Syn člověka nevstal z mrtvých.</span> <span class="verse"><a name="10">10</a>I otázali se ho učedlníci jeho, řkouce: Což to pak zákoníci praví, že má Eliáš prve přijíti?</span> <span class="verse"><a name="11">11</a>A Ježíš odpovídaje, řekl jim: Eliáš zajisté přijde prve a napraví všecky věci.</span> <span class="verse"><a name="12">12</a>Ale pravím vám, že Eliáš již přišel, avšak nepoznali ho, ale učinili mu, což chtěli. Takť i Syn člověka trpěti bude od nich.</span> <span class="verse"><a name="13">13</a>Tedy srozuměli učedlníci, že jim to praví o Janovi Křtiteli.</span> <span class="verse"><a name="14">14</a>A když přišli k zástupu, přistoupil k němu člověk jeden, a poklekl před ním na kolena,</span> <span class="verse"><a name="15">15</a>A řekl: Pane, smiluj se nad synem mým, nebo náměsičník jest, a bídně se trápí. Často zajisté padá do ohně a častokrát do vody.</span> <span class="verse"><a name="16">16</a>I přivedl jsem ho učedlníkům tvým, ale nemohli ho uzdraviti.</span> <span class="verse"><a name="17">17</a>Odpovídaje pak Ježíš, řekl: Ó národe nevěrný a převrácený, dokud budu s vámi? Dokudž vás trpěti budu? Přiveďte jej sem ke mně.</span> <span class="verse"><a name="18">18</a>I pohrozil jemu Ježíš. I vyšlo od něho ďábelství a uzdraven jest mládenec v tu hodinu.</span> <span class="verse"><a name="19">19</a>Tedy přistoupivše učedlníci k Ježíšovi soukromí, řekli jemu: Proč jsme my ho nemohli vyvrci?</span> <span class="verse"><a name="20">20</a>Řekl jim Ježíš: Pro nevěru vaši. Amen zajisté pravím vám: Budete-li míti víru, jako jest zrno horčičné, díte hoře této: Jdi odsud tam, a půjde, a nebudeť vám nic nemožného.</span> <span class="verse"><a name="21">21</a>Toto pak pokolení nevychází, jediné skrze modlitbu a půst.</span> <span class="verse"><a name="22">22</a>A když byli v Galileji, řekl jim Ježíš: Syn člověka bude zrazen v ruce lidí bezbožných.</span> <span class="verse"><a name="23">23</a>A zabijíť jej, a třetího dne z mrtvých vstane. I zarmoutili se náramně.</span> <span class="verse"><a name="24">24</a>A když přišli do Kafarnaum, přistoupili, kteříž plat vybírali, ku Petrovi a řekli: Což mistr váš nedává platu?</span> <span class="verse"><a name="25">25</a>A on řekl: Dává. A když všel do domu, předšel jej Ježíš řečí, řka: Co se tobě zdá, Šimone? Králové zemští od kterých berou daň anebo plat, od synů-li svých, čili od cizích?</span> <span class="verse"><a name="26">26</a>Odpověděl jemu Petr: Od cizích. I dí mu Ježíš: Tedy synové jsou svobodní?</span> <span class="verse"><a name="27">27</a>Ale abychom jich nepohoršili, jda k moři, vrz udici, a tu rybu, kteráž nejprve uvázne, vezmi, a otevra ústa její, nalezneš groš. Ten vezma, dej jim za mne i za sebe.</span> </p></div</div></div></body></html>