<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 2</strong></div><p><span class="verse"><a name="1">1</a>Když se pak narodil Ježíš v Betlémě Judově, za dnů Herodesa krále, aj, mudrci od východu slunce přijeli do Jeruzaléma,</span> <span class="verse"><a name="2">2</a>Řkouce: Kde jest ten, kterýž se narodil Král Židovský? Nebo viděli jsme hvězdu jeho na východu slunce, a přijeli jsme klaněti se jemu.</span> <span class="verse"><a name="3">3</a>To uslyšev Herodes král, zarmoutil se i všecken Jeruzalém s ním.</span> <span class="verse"><a name="4">4</a>A svolav všecky přední kněží a učitele lidu, tázal se jich, kde by se Kristus měl naroditi.</span> <span class="verse"><a name="5">5</a>Oni pak řekli jemu: V Betlémě Judově. Nebo tak jest psáno skrze proroka:</span> <span class="verse"><a name="6">6</a>A ty Betléme, země Judská, nikoli nejsi nejmenší mezi knížaty Judskými; neboť z tebe vyjde Vývoda, kterýž pásti bude lid můj Izraelský.</span> <span class="verse"><a name="7">7</a>Tedy Herodes tajně povolav mudrců, pilně se jich ptal, kterého by se jim času hvězda ukázala.</span> <span class="verse"><a name="8">8</a>A když je propouštěl do Betléma, řekl: Jdouce, ptejte se pilně na to dítě, a když naleznete, zvěstujtež mi, ať i já přijda, pokloním se jemu.</span> <span class="verse"><a name="9">9</a>Oni pak vyslyševše krále, jeli. A aj, hvězda, kterouž byli viděli na východu slunce, předcházela je, až i přišedši, stála nad domem, kdež bylo dítě.</span> <span class="verse"><a name="10">10</a>A uzřevše hvězdu, zradovali se radostí velmi velikou.</span> <span class="verse"><a name="11">11</a>I všedše do domu, nalezli dítě s Marijí matkou jeho, a padše, klaněli se jemu; a otevřevše poklady své, obětovali jemu dary, zlato a kadidlo a mirru.</span> <span class="verse"><a name="12">12</a>A od Boha napomenuti jsouce ve snách, aby se nenavraceli k Herodesovi, jinou cestou navrátili se do krajiny své.</span> <span class="verse"><a name="13">13</a>Když pak oni odjeli, aj, anděl Páně ukázal se Jozefovi ve snách, řka: Vstana, vezmi dítě i matku jeho, a utec do Egypta, a buď tam, dokavadž nepovím tobě; neboť bude Herodes hledati dítě, aby je zahubil.</span> <span class="verse"><a name="14">14</a>Kterýžto vstav hned v noci, vzal dítě i matku jeho, a odšel do Egypta.</span> <span class="verse"><a name="15">15</a>A byl tam až do smrti Herodesovy, aby se naplnilo povědění Páně skrze proroka, řkoucího: Z Egypta povolal jsem Syna svého.</span> <span class="verse"><a name="16">16</a>Tehdy Herodes uzřev, že by oklamán byl od mudrců, rozhněval se náramně, a poslav služebníky své, zmordoval všecky dítky, kteréž byly v Betlémě i ve všech končinách jeho, od dvouletých a níže, podle času, na kterýž se byl pilně vyptal od mudrců.</span> <span class="verse"><a name="17">17</a>Tehdy naplněno jest to povědění Jeremiáše proroka, řkoucího:</span> <span class="verse"><a name="18">18</a>Hlas v Ráma slyšán jest, naříkání a pláč a kvílení mnohé; Ráchel plačící synů svých, a nedala se potěšiti, protože jich není.</span> <span class="verse"><a name="19">19</a>Když pak umřel Herodes, aj, anděl Páně ukázal se Jozefovi ve snách v Egyptě,</span> <span class="verse"><a name="20">20</a>Řka: Vstana, vezmi dítě i matku jeho, a jdiž do země Izraelské; neboť jsou zemřeli ti, jenž hledali bezživotí dítěte.</span> <span class="verse"><a name="21">21</a>Kterýžto vstav, vzal dítě i matku jeho, a přišel do země Izraelské.</span> <span class="verse"><a name="22">22</a>A uslyšev, že by Archelaus kraloval v Judstvu místo Herodesa otce svého, obával se tam jíti; a napomenut jsa od Boha ve snách, obrátil se do krajin Galilejských.</span> <span class="verse"><a name="23">23</a>A přišed, bydlil v městě, jenž slove Nazarét, aby se naplnilo, což povědíno bylo skrze proroky, že Nazaretský slouti bude.</span> </p></div</div></div></body></html>