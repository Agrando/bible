<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 9</strong></div><p><span class="verse"><a name="1">1</a>A vstoupiv na lodí, přeplavil se, a přišel do města svého.</span> <span class="verse"><a name="2">2</a>A aj, přinesli mu šlakem poraženého, ležícího na loži. A viděv Ježíš víru jejich, dí šlakem poraženému: Doufej, synu, odpuštěniť jsou tobě hříchové tvoji.</span> <span class="verse"><a name="3">3</a>A aj, někteří z zákoníků řekli sami v sobě: Tento se rouhá.</span> <span class="verse"><a name="4">4</a>A viděv Ježíš myšlení jejich, řekl: Proč vy myslíte zlé věci v srdcích vašich?</span> <span class="verse"><a name="5">5</a>Nebo co jest snáze říci, to-li: Odpouštějí se tobě hříchové? čili říci: Vstaň a choď?</span> <span class="verse"><a name="6">6</a>Ale abyste věděli, žeť má moc Syn člověka na zemi odpouštěti hříchy, tedy dí šlakem poraženému: Vstaň, vezmi lože své, a jdi do domu svého.</span> <span class="verse"><a name="7">7</a>Tedy vstal a odšel do domu svého.</span> <span class="verse"><a name="8">8</a>A vidouce to zástupové, divili se a velebili Boha, kterýž dal takovou moc lidem.</span> <span class="verse"><a name="9">9</a>A jda odtud Ježíš, uzřel člověka sedícího na cle, jménem Matouše. I dí mu: Pojď za mnou. A on vstav, šel za ním.</span> <span class="verse"><a name="10">10</a>I stalo se, když seděl za stolem v domu jeho, a aj, mnozí celní a hříšníci přišedše, stolili s Ježíšem a s učedlníky jeho.</span> <span class="verse"><a name="11">11</a>A vidouce to farizeové, řekli učedlníkům jeho: Proč s celnými a hříšníky jí Mistr váš?</span> <span class="verse"><a name="12">12</a>Ježíš pak uslyšev to, řekl jim: Nepotřebujíť zdraví lékaře, ale nemocní.</span> <span class="verse"><a name="13">13</a>Jděte vy raději a učte se, co jest to: Milosrdenství chci a ne oběti. Nebo nepřišel jsem volati spravedlivých, ale hříšných ku pokání.</span> <span class="verse"><a name="14">14</a>Tehdy přistoupili k němu učedlníci Janovi, řkouce: Proč my a farizeové postíme se často, učedlníci pak tvoji se nepostí?</span> <span class="verse"><a name="15">15</a>I řekl jim Ježíš: Zdaliž mohou synové Ženichovi rmoutiti se, dokudž s nimi jest Ženich? Ale přijdou dnové, když bude od nich odjat Ženich, a tehdyť se budou postiti.</span> <span class="verse"><a name="16">16</a>Žádný zajisté nepřišívá záplaty sukna nového k rouchu vetchému; nebo ta záplata jeho odtrhla by ještě nějaký díl od roucha, a tak větší by díra byla.</span> <span class="verse"><a name="17">17</a>Aniž lejí vína nového do nádob starých; sic jinak rozpuknou se sudové, a víno se vyleje, a sudové se zkazí. Ale víno nové lejí do nových nádob, a bývá obé zachováno.</span> <span class="verse"><a name="18">18</a>A když on toto k nim mluvil, aj, kníže jedno přistoupilo a klanělo se jemu, řka: Pane dcera má nyní umřela. Ale pojď, vlož na ni ruku svou, a budeť živa.</span> <span class="verse"><a name="19">19</a>A vstav Ježíš, šel za ním, i učedlníci jeho.</span> <span class="verse"><a name="20">20</a>(A aj, žena, kteráž nemocí svou trápena byla ode dvanácti let, přistoupivši pozadu, dotkla se podolka roucha jeho.</span> <span class="verse"><a name="21">21</a>Nebo řekla sama v sobě: Dotknu-li se jen toliko roucha jeho, uzdravena budu.</span> <span class="verse"><a name="22">22</a>Ježíš pak obrátiv se a uzřev ji, řekl: Doufej, dcero, víra tvá tě uzdravila. A zdráva učiněna jest žena od té chvíle.)</span> <span class="verse"><a name="23">23</a>Přišed pak Ježíš do domu knížete, a uzřev tu trubače a zástup hlučící,</span> <span class="verse"><a name="24">24</a>Řekl jim: Odejdětež; nebť neumřela děvečka, ale spí. I posmívali se jemu.</span> <span class="verse"><a name="25">25</a>A když byl vyhnán zástup, všed tam, ujal ji za ruku její; i vstala jest děvečka.</span> <span class="verse"><a name="26">26</a>A roznesla se pověst ta po vší té zemi.</span> <span class="verse"><a name="27">27</a>A když šel odtud Ježíš, šli za ním dva slepí, volajíce a řkouce: Smiluj se nad námi, Synu Davidův.</span> <span class="verse"><a name="28">28</a>A když všel do domu, přistoupili k němu ti slepí. I dí jim Ježíš: Věříte-li, že to mohu učiniti? Řekli jemu: Ovšem, Pane.</span> <span class="verse"><a name="29">29</a>Tedy dotekl se očí jejich, řka: Podle víry vaší staniž se vám.</span> <span class="verse"><a name="30">30</a>I otevříny jsou oči jejich. Zapověděl jim pak tuze Ježíš, řka: Viztež, ať nižádný o tom nezví.</span> <span class="verse"><a name="31">31</a>Ale oni vyšedše, rozhlásali jej po vší té zemi.</span> <span class="verse"><a name="32">32</a>A když oni vycházeli, aj, přivedli mu člověka němého, majícího ďábelství.</span> <span class="verse"><a name="33">33</a>A když vyvrhl ďábelství, mluvil jest němý. I divili se zástupové, řkouce: Že nikdy se nic takového neukázalo v lidu Izraelském.</span> <span class="verse"><a name="34">34</a>Farizeové pak pravili: Mocí knížete ďábelského vymítá ďábly.</span> <span class="verse"><a name="35">35</a>I obcházel Ježíš všecka města i městečka, uče v školách jejich a káže evangelium království, a uzdravuje všelikou nemoc i všeliký neduh v lidu.</span> <span class="verse"><a name="36">36</a>A když hleděl na zástupy, slitovalo se mu jich, že byli tak opuštěni a rozptýleni jako ovce, nemajíce pastýře.</span> <span class="verse"><a name="37">37</a>Tedy dí učedlníkům svým: Žeň zajisté jest mnohá, ale dělníků málo.</span> <span class="verse"><a name="38">38</a>Protož proste Pána žni, ať vypudí dělníky na žeň svou.</span> </p></div</div></div></body></html>