<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 20</strong></div><p><span class="verse"><a name="1">1</a>Nebo podobno jest království nebeské člověku hospodáři, kterýž vyšel na úsvitě, aby najal dělníky na vinici svou.</span> <span class="verse"><a name="2">2</a>Smluviv pak s dělníky z peníze denního, odeslal je na vinici svou.</span> <span class="verse"><a name="3">3</a>A vyšed okolo hodiny třetí, uzřel jiné, ani stojí na trhu zahálejíce.</span> <span class="verse"><a name="4">4</a>I řekl jim: Jdětež i vy na vinici mou, a co bude spravedlivého, dám vám.</span> <span class="verse"><a name="5">5</a>A oni šli. Opět vyšed při šesté a deváté hodině, učinil též.</span> <span class="verse"><a name="6">6</a>Při jedenácté pak hodině vyšed, nalezl jiné, ani stojí zahálejíce. I řekl jim: Pročež tu stojíte, celý den zahálejíce?</span> <span class="verse"><a name="7">7</a>Řkou jemu: Nebo nižádný nás nenajal. Dí jim: Jdětež i vy na vinici mou, a což by bylo spravedlivého, vezmete.</span> <span class="verse"><a name="8">8</a>Večer pak řekl pán vinice šafáři svému: Zavolej dělníků a zaplať jim, počna od posledních až do prvních.</span> <span class="verse"><a name="9">9</a>A přišedše ti, kteříž byli při jedenácté hodině najati, vzali jeden každý po penízi.</span> <span class="verse"><a name="10">10</a>Přišedše pak první, domnívali se, že by více měli vzíti; ale vzali i oni jeden každý po penízi.</span> <span class="verse"><a name="11">11</a>A vzavše, reptali proti hospodáři, řkouce:</span> <span class="verse"><a name="12">12</a>Tito poslední jednu hodinu toliko dělali, a rovné jsi je nám učinil, kteříž jsme nesli břímě dne i horko.</span> <span class="verse"><a name="13">13</a>On pak odpovídaje jednomu z nich, řekl: Příteli, nečiním tobě křivdy; však jsi z peníze denního smluvil se mnou.</span> <span class="verse"><a name="14">14</a>Vezmiž, což tvého jest, a jdi předce. Já pak chci tomuto poslednímu dáti jako i tobě.</span> <span class="verse"><a name="15">15</a>Zdaliž mi nesluší v mém učiniti, což chci? Čili oko tvé nešlechetné jest, že já dobrý jsem?</span> <span class="verse"><a name="16">16</a>Takť budou poslední první, a první poslední; nebo mnoho jest povolaných, ale málo vyvolených.</span> <span class="verse"><a name="17">17</a>A vstupuje Ježíš do Jeruzaléma, pojal dvanácte učedlníků svých soukromí na cestě, i řekl jim:</span> <span class="verse"><a name="18">18</a>Aj, vstupujeme do Jeruzaléma, a Syn člověka vydán bude předním kněžím a zákoníkům, a odsoudí ho na smrt.</span> <span class="verse"><a name="19">19</a>A vydadíť jej pohanům ku posmívání a k bičování a ukřižování; a třetího dne z mrtvých vstane.</span> <span class="verse"><a name="20">20</a>Tedy přistoupila k němu matka synů Zebedeových s syny svými, klanějící se a prosecí něco od něho.</span> <span class="verse"><a name="21">21</a>Kterýžto řekl jí: Co chceš? Řekla jemu: Rci, ať tito dva synové moji sednou, jeden na pravici tvé a druhý na levici, v království tvém.</span> <span class="verse"><a name="22">22</a>Odpovídaje pak Ježíš, řekl: Nevíte, zač prosíte. Můžete-li píti kalich, kterýž já píti budu, a křtem, jímž já se křtím, křtěni býti? Řekli jemu: Můžeme.</span> <span class="verse"><a name="23">23</a>Dí jim: Kalich zajisté můj píti budete, a křtem, jímž já se křtím, pokřtěni budete, ale seděti na pravici mé a na levici mé, neníť mé dáti vám, ale dáno bude těm, kterýmž připraveno jest od Otce mého.</span> <span class="verse"><a name="24">24</a>A uslyšavše to deset učedlníků Páně, rozhněvali se na ty dva bratry.</span> <span class="verse"><a name="25">25</a>Ale Ježíš svolav je, řekl: Víte, že knížata národů panují nad svými, a kteříž velicí jsou, moci užívají nad nimi.</span> <span class="verse"><a name="26">26</a>Ne tak bude mezi vámi; ale kdožkoli chtěl by mezi vámi býti velikým, budiž služebník váš.</span> <span class="verse"><a name="27">27</a>A kdož by koli mezi vámi chtěl býti první, budiž váš služebník;</span> <span class="verse"><a name="28">28</a>Jako i Syn člověka nepřišel, aby jemu slouženo bylo, ale aby on sloužil a aby dal život svůj na vykoupení za mnohé.</span> <span class="verse"><a name="29">29</a>A když vycházeli z Jericho, šel za ním zástup veliký.</span> <span class="verse"><a name="30">30</a>A aj, dva slepí sedící u cesty, uslyševše, že by Ježíš tudy šel, zvolali, řkouce: Smiluj se nad námi, Pane, synu Davidův.</span> <span class="verse"><a name="31">31</a>Zástup pak přimlouval jim, aby mlčeli. Oni pak více volali, řkouce: Smiluj se nad námi, Pane, synu Davidův.</span> <span class="verse"><a name="32">32</a>I zastaviv se Ježíš, zavolal jich, a řekl: Co chcete, abych vám učinil?</span> <span class="verse"><a name="33">33</a>Řkou jemu: Pane, ať se otevrou oči naše.</span> <span class="verse"><a name="34">34</a>I slitovav se nad nimi Ježíš, dotekl se očí jejich, a ihned prohlédly oči jejich. A oni šli za ním.</span> </p></div</div></div></body></html>