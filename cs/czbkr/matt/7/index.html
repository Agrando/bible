<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 7</strong></div><p><span class="verse"><a name="1">1</a>Nesuďtež, abyste nebyli souzeni.</span> <span class="verse"><a name="2">2</a>Nebo jakým soudem soudíte, takovýmž budete souzeni, a jakouž měrou měříte, takovouž bude vám zase odměřeno.</span> <span class="verse"><a name="3">3</a>Kterakž pak vidíš mrvu v oku bratra svého, a v oku svém břevna necítíš?</span> <span class="verse"><a name="4">4</a>Aneb kterak díš bratru svému: Nech, ať vyvrhu mrvu z oka tvého, a aj, břevno jest v oku tvém?</span> <span class="verse"><a name="5">5</a>Pokrytče, vyvrz nejprv břevno z oka svého, a tehdy prohlédneš, abys vyňal mrvu z oka bratra tvého.</span> <span class="verse"><a name="6">6</a>Nedávejte svatého psům, aniž mecte perel svých před svině, ať by snad nepotlačily jich nohama svýma, a psi obrátíce se, aby neroztrhaly vás.</span> <span class="verse"><a name="7">7</a>Proste, a dánoť bude vám; hledejte, a naleznete; tlucte, a bude vám otevříno.</span> <span class="verse"><a name="8">8</a>Nebo každý, kdož prosí, béře; a kdož hledá, nalézá; a tomu, jenž tluče, bude otevříno.</span> <span class="verse"><a name="9">9</a>Nebo který z vás jest člověk, kteréhož kdyby prosil syn jeho za chléb, zdali kamene podá jemu?</span> <span class="verse"><a name="10">10</a>A prosil-li by za rybu, zdali hada podá jemu?</span> <span class="verse"><a name="11">11</a>Poněvadž tedy vy, jsouce zlí, umíte dobré dary dávati synům vašim, čím více Otec váš, jenž jest v nebesích, dá dobré věci těm, kteříž ho prosí?</span> <span class="verse"><a name="12">12</a>A protož všecko, což byste chtěli, aby vám lidé činili, to i vy čiňte jim; toť zajisté jest Zákon i Proroci.</span> <span class="verse"><a name="13">13</a>Vcházejte těsnou branou; nebo prostranná brána a široká cesta jest, kteráž vede k zahynutí, a mnoho jest těch, kteříž vcházejí skrze ni.</span> <span class="verse"><a name="14">14</a>Nebo těsná jest brána a úzká cesta, kteráž vede k životu, a málo jest nalézajících ji.</span> <span class="verse"><a name="15">15</a>Pilně se pak varujte falešných proroků, kteříž přicházejí k vám v rouše ovčím, ale vnitř jsou vlci hltaví.</span> <span class="verse"><a name="16">16</a>Po ovocích jejich poznáte je. Zdaliž sbírají z trní hrozny, aneb z bodláčí fíky?</span> <span class="verse"><a name="17">17</a>Takť každý strom dobrý ovoce dobré nese, zlý pak strom zlé ovoce nese.</span> <span class="verse"><a name="18">18</a>Nemůžeť dobrý strom zlého ovoce nésti, ani strom zlý ovoce dobrého vydávati.</span> <span class="verse"><a name="19">19</a>Všeliký strom, kterýž nenese ovoce dobrého, vyťat a na oheň uvržen bývá.</span> <span class="verse"><a name="20">20</a>A tak tedy po ovocích jejich poznáte je.</span> <span class="verse"><a name="21">21</a>Ne každý, kdož mi říká: Pane, Pane, vejde do království nebeského, ale ten, kdož činí vůli Otce mého, kterýž v nebesích jest.</span> <span class="verse"><a name="22">22</a>Mnozíť mi dějí v onen den: Pane, Pane, zdaliž jsme ve jménu tvém neprorokovali, a ve jménu tvém ďáblů nevymítali, a v tvém jménu zdaliž jsme divů mnohých nečinili?</span> <span class="verse"><a name="23">23</a>A tehdyť jim vyznám, že jsem vás nikdy neznal. Odejděte ode mne, činitelé nepravosti.</span> <span class="verse"><a name="24">24</a>A protož každého, kdož slyší slova má tato a zachovává je, připodobním muži moudrému, kterýž ustavěl dům svůj na skále.</span> <span class="verse"><a name="25">25</a>I spadl příval, a přišly řeky, a váli větrové, a obořili se na ten dům, a nepadl; nebo založen byl na skále.</span> <span class="verse"><a name="26">26</a>A každý, kdož slyší slova má tato, a neplní jich, připodobněn bude muži bláznu, kterýž ustavěl dům svůj na písku.</span> <span class="verse"><a name="27">27</a>I spadl příval, a přišly řeky, a váli větrové, a obořili se na ten dům, i padl, a byl pád jeho veliký.</span> <span class="verse"><a name="28">28</a>I stalo se, když dokonal Ježíš řeči tyto, že se převelmi divili zástupové učení jeho.</span> <span class="verse"><a name="29">29</a>Nebo učil je jako moc maje, a ne jako zákoníci.</span> </p></div</div></div></body></html>