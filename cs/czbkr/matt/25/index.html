<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 25</strong></div><p><span class="verse"><a name="1">1</a>Tehdy podobno bude království nebeské desíti pannám, kteréžto vzavše lampy své, vyšly proti Ženichovi.</span> <span class="verse"><a name="2">2</a>Pět pak z nich bylo opatrných, a pět bláznivých.</span> <span class="verse"><a name="3">3</a>Ty bláznivé vzavše lampy své, nevzaly s sebou oleje.</span> <span class="verse"><a name="4">4</a>Opatrné pak vzaly olej v nádobkách svých s lampami svými.</span> <span class="verse"><a name="5">5</a>A když prodléval Ženich, zdřímaly se všecky a zesnuly.</span> <span class="verse"><a name="6">6</a>O půlnoci pak stal se křik: Aj, Ženich jde, vyjděte proti němu.</span> <span class="verse"><a name="7">7</a>Tedy vstaly všecky panny ty, a ozdobily lampy své.</span> <span class="verse"><a name="8">8</a>Bláznivé pak opatrným řekly: Udělte nám oleje vašeho, nebo lampy naše hasnou.</span> <span class="verse"><a name="9">9</a>I odpověděly opatrné, řkouce: Bojíme se, že by se snad ani nám i vám nedostalo, jděte raději k prodavačům a kupte sobě.</span> <span class="verse"><a name="10">10</a>A když odešly kupovati, přišel Ženich, a které hotovy byly, vešly s ním na svadbu, i zavříny jsou dveře.</span> <span class="verse"><a name="11">11</a>Potom pak přišly i ty druhé panny, řkouce: Pane, pane, otevři nám.</span> <span class="verse"><a name="12">12</a>A on odpověděv, řekl: Amen, pravím vám, neznámť vás.</span> <span class="verse"><a name="13">13</a>Bdětež tedy; neb nevíte dne ani hodiny, v kterou Syn člověka přijde.</span> <span class="verse"><a name="14">14</a>Neb tak se díti bude, jako když člověk jeden, jda na cestu, povolal služebníků svých a poručil jim statek svůj.</span> <span class="verse"><a name="15">15</a>I dal jednomu pět hřiven, jinému pak dvě, a jinému jednu, každému podle možnosti jeho, i odšel hned.</span> <span class="verse"><a name="16">16</a>Odšed pak ten, kterýž vzal pět hřiven, těžel jimi, i vydělal jiných pět hřiven.</span> <span class="verse"><a name="17">17</a>Též i ten, kterýž vzal dvě, získal jiné dvě.</span> <span class="verse"><a name="18">18</a>Ale ten, kterýž vzal jednu, odšed, zakopal ji v zemi, a skryl peníze pána svého.</span> <span class="verse"><a name="19">19</a>Po mnohém pak času přišel pán služebníků těch, i činil počet s nimi.</span> <span class="verse"><a name="20">20</a>A přistoupiv ten, kterýž byl pět hřiven vzal, podal jiných pěti hřiven, řka: Pane, pět hřiven dal jsi mi, aj, jiných pět hřiven získal jsem jimi.</span> <span class="verse"><a name="21">21</a>I řekl mu pán jeho: To dobře, služebníče dobrý a věrný, nad málem byl jsi věrný, nad mnohem tebe ustanovím. Vejdiž v radost pána svého.</span> <span class="verse"><a name="22">22</a>Přistoupiv pak ten, kterýž byl dvě hřivně vzal, dí: Pane, dvě hřivně jsi mi dal, aj, jiné dvě jimi získal jsem.</span> <span class="verse"><a name="23">23</a>Řekl mu pán jeho: To dobře, služebníče dobrý a věrný, nad málem byl jsi věrný, nad mnohem tebe ustanovím. Vejdiž v radost pána svého.</span> <span class="verse"><a name="24">24</a>Přistoupiv pak i ten, kterýž vzal jednu hřivnu, řekl: Pane, věděl jsem, že jsi ty člověk přísný, žna, kde jsi nerozsíval, a sbíraje, kde jsi nerozsypal,</span> <span class="verse"><a name="25">25</a>I boje se, odšel jsem a skryl hřivnu tvou v zemi. Aj, teď máš, což tvého jest.</span> <span class="verse"><a name="26">26</a>A odpovídaje pán jeho, řekl mu: Služebníče zlý a lenivý, věděl jsi, že žnu, kdež jsem nerozsíval, a sbírám, kdež jsem nerozsypal,</span> <span class="verse"><a name="27">27</a>Protož měl jsi ty peníze mé dáti penězoměncům, a já přijda, vzal byl bych, což jest mého, s požitkem.</span> <span class="verse"><a name="28">28</a>Nu vezmětež od něho tu hřivnu, a dejte tomu, kterýž má deset hřiven.</span> <span class="verse"><a name="29">29</a>(Nebo každému majícímu bude dáno, a budeť hojně míti, od nemajícího pak i to, což má, budeť odjato.)</span> <span class="verse"><a name="30">30</a>A toho neužitečného služebníka uvrztež do temností zevnitřních. Tamť bude pláč a škřipení zubů.</span> <span class="verse"><a name="31">31</a>A když přijde Syn člověka v slávě své, a všickni svatí andělé s ním, tedy se posadí na trůnu velebnosti své,</span> <span class="verse"><a name="32">32</a>A shromážděni budou před něj všickni národové. I rozdělí je na různo, jedny od druhých, tak jako pastýř odděluje ovce od kozlů.</span> <span class="verse"><a name="33">33</a>A postavíť ovce zajisté na pravici své, kozly pak na levici.</span> <span class="verse"><a name="34">34</a>Tedy dí Král těm, kteříž na pravici jeho budou: Pojďte požehnaní Otce mého, dědičně vládněte královstvím, vám připraveným od ustanovení světa.</span> <span class="verse"><a name="35">35</a>Nebo jsem lačněl, a dali jste mi jísti; žíznil jsem, a dali jste mi píti; hostem jsem býval, a přijali jste mne;</span> <span class="verse"><a name="36">36</a>Nah jsem byl, a přioděli jste mne; nemocen jsem byl, a navštívili jste mne; v žaláři jsem seděl, a přicházeli jste ke mně.</span> <span class="verse"><a name="37">37</a>Tedy odpovědí jemu spravedliví, řkouce: Pane, kdy jsme tě vídali lačného, a krmili jsme tebe, žíznivého, a dávaliť jsme nápoj?</span> <span class="verse"><a name="38">38</a>Aneb kdy jsme tě viděli hostě, a přijali jsme tebe, anebo nahého, a přioděli jsme tebe?</span> <span class="verse"><a name="39">39</a>Aneb kdy jsme tě viděli nemocného, aneb v žaláři, a přicházeli jsme k tobě?</span> <span class="verse"><a name="40">40</a>A odpovídaje Král, dí jim: Amen pravím vám: Cožkoli jste činili jednomu z bratří těchto mých nejmenších, mně jste učinili.</span> <span class="verse"><a name="41">41</a>Potom dí i těm, kteříž na levici budou: Jděte ode mne zlořečení do ohně věčného, kterýž jest připraven ďáblu i andělům jeho.</span> <span class="verse"><a name="42">42</a>Neboť jsem lačněl, a nedali jste mi jísti; žíznil jsem, a nedali jste mi píti;</span> <span class="verse"><a name="43">43</a>Hostem jsem byl, a nepřijali jste mne; nah, a neodívali jste mne; nemocen a v žaláři jsem byl, a nenavštívili jste mne.</span> <span class="verse"><a name="44">44</a>Tedy odpovědí jemu i oni, řkouce: Pane, kdy jsme tebe vídali lačného, neb žíznivého, aneb hostě, nebo nahého, neb nemocného, aneb v žaláři, a neposloužili jsme tobě?</span> <span class="verse"><a name="45">45</a>Tedy odpoví jim, řka: Amen pravím vám: Čehož jste koli nečinili jednomu z nejmenších těchto, mně jste nečinili.</span> <span class="verse"><a name="46">46</a>I půjdou tito do trápení věčného, ale spravedliví do života věčného.</span> </p></div</div></div></body></html>