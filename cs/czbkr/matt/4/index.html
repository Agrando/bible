<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 4</strong></div><p><span class="verse"><a name="1">1</a>Tehdy Ježíš veden jest na poušť od Ducha, aby pokoušín byl od ďábla.</span> <span class="verse"><a name="2">2</a>A postiv se čtyřidceti dnů a čtyřidceti nocí, potom zlačněl.</span> <span class="verse"><a name="3">3</a>A přistoupiv k němu pokušitel, řekl: Jsi-li Syn Boží, rciž, ať kamení toto chlebové jsou.</span> <span class="verse"><a name="4">4</a>On pak odpovídaje, řekl: Psánoť jest: Ne samým chlebem živ bude člověk, ale každým slovem vycházejícím skrze ústa Boží.</span> <span class="verse"><a name="5">5</a>Tedy pojal jej ďábel do svatého města a postavil ho na vrchu chrámu.</span> <span class="verse"><a name="6">6</a>A řekl mu: Jsi-li Syn Boží, spustiž se dolů; nebo psánoť jest, že andělům svým přikázal o tobě, a na ruce uchopí tebe, abys někde o kámen nohy své neurazil.</span> <span class="verse"><a name="7">7</a>I řekl mu Ježíš: Zase psáno jest: Nebudeš pokoušeti Pána Boha svého.</span> <span class="verse"><a name="8">8</a>Opět pojal ho ďábel na horu vysokou velmi, a ukázal mu všecka království světa i slávu jejich, a řekl jemu:</span> <span class="verse"><a name="9">9</a>Toto všecko tobě dám, jestliže padna, budeš mi se klaněti.</span> <span class="verse"><a name="10">10</a>Tedy dí mu Ježíš: Odejdiž, satane; neboť jest psáno: Pánu Bohu svému klaněti se budeš a jemu samému sloužiti budeš.</span> <span class="verse"><a name="11">11</a>Tedy opustil ho ďábel, a aj, andělé přistoupili a sloužili jemu.</span> <span class="verse"><a name="12">12</a>A když uslyšel Ježíš, že by Jan vsazen byl do žaláře, odšel do Galilee.</span> <span class="verse"><a name="13">13</a>A opustiv Nazarét, přišed, bydlil v Kafarnaum za mořem, v krajinách Zabulon a Neftalím,</span> <span class="verse"><a name="14">14</a>Aby se naplnilo povědění skrze Izaiáše proroka, řkoucího:</span> <span class="verse"><a name="15">15</a>Země Zabulon a Neftalím při moři za Jordánem, Galilea pohanská,</span> <span class="verse"><a name="16">16</a>Lid, kterýž bydlil v temnostech, viděl světlo veliké, a sedícím v krajině a stínu smrti, světlo vzešlo jim.</span> <span class="verse"><a name="17">17</a>Od toho času počal Ježíš kázati a praviti: Pokání čiňte; neboť se přiblížilo království nebeské.</span> <span class="verse"><a name="18">18</a>A chodě Ježíš podle moře Galilejského, uzřel dva bratry, Šimona, kterýž slove Petr, a Ondřeje bratra jeho, ani pouštějí sít do moře, (nebo byli rybáři.)</span> <span class="verse"><a name="19">19</a>I dí jim: Pojďte za mnou, a učiním vás rybáře lidí.</span> <span class="verse"><a name="20">20</a>A oni hned opustivše síti, šli za ním.</span> <span class="verse"><a name="21">21</a>A poodšed odtud, uzřel jiné dva bratry, Jakuba syna Zebedeova, a Jana bratra jeho, na lodí s Zebedeem otcem jejich, ani tvrdí síti své. I povolal jich.</span> <span class="verse"><a name="22">22</a>A oni hned opustivše lodí a otce svého, šli za ním.</span> <span class="verse"><a name="23">23</a>I procházel Ježíš všecku Galilei, uče v shromážděních jejich a káže evangelium království a uzdravuje všelikou nemoc i všeliký neduh v lidu.</span> <span class="verse"><a name="24">24</a>A rozešla se o něm pověst po vší Syrii. I přivedli k němu všecky nemocné, rozličnými neduhy a trápeními poražené, i ďábelníky, i náměsičníky, i šlakem poražené; a uzdravoval je.</span> <span class="verse"><a name="25">25</a>I šli za ním zástupové mnozí z Galilee a z krajiny Desíti měst, i z Jeruzaléma i z Judstva i z Zajordání.</span> </p></div</div></div></body></html>