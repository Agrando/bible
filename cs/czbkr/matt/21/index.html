<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 21</strong></div><p><span class="verse"><a name="1">1</a>A když se přiblížili k Jeruzalému, a přišli do Betfage k hoře Olivetské, tedy Ježíš poslal dva učedlníky své,</span> <span class="verse"><a name="2">2</a>Řka jim: Jdětež do městečka, kteréž proti vám jest, a hned naleznete oslici přivázanou a oslátko s ní. Odvěžtež je a přiveďte ke mně.</span> <span class="verse"><a name="3">3</a>A řekl-liť by kdo co vám, rcete, že Pán jich potřebuje, a hnedť propustí je.</span> <span class="verse"><a name="4">4</a>Toto se pak všecko stalo, aby se naplnilo povědění skrze proroka, řkoucího:</span> <span class="verse"><a name="5">5</a>Povězte dceři Sionské: Aj, král tvůj béře se tobě tichý, a sedě na oslici, a na oslátku té oslice jhu podrobené.</span> <span class="verse"><a name="6">6</a>I jdouce učedlníci, a učinivše tak, jakož jim přikázal Ježíš,</span> <span class="verse"><a name="7">7</a>Přivedli oslici i oslátko, a vložili na ně roucha svá, a jej navrchu posadili.</span> <span class="verse"><a name="8">8</a>Mnohý pak zástup stlali roucha svá na cestě, jiní pak ratolesti z dříví sekali a metali na cestu.</span> <span class="verse"><a name="9">9</a>A zástupové, kteříž napřed šli, i ti, kteříž nazad byli, volali, řkouce: Aj syn Davidův, Spasitel. Požehnaný, jenž se béře ve jménu Páně; spasiž nás ty, kterýž jsi na výsostech.</span> <span class="verse"><a name="10">10</a>A když vjel do Jeruzaléma, zbouřilo se všecko město, řkouce: I kdo jest tento?</span> <span class="verse"><a name="11">11</a>Zástupové pak pravili: Toto jest ten Ježíš, prorok od Nazarétu Galilejského.</span> <span class="verse"><a name="12">12</a>I všel Ježíš do chrámu Božího, a vymítal všecky prodavače a kupce z chrámu, a stoly penězoměnců a stolice prodávajících holubice převracel,</span> <span class="verse"><a name="13">13</a>A řekl jim: Psánoť jest: Dům můj dům modlitby slouti bude, ale vy učinili jste jej peleší lotrovskou.</span> <span class="verse"><a name="14">14</a>I přistoupili k němu slepí a kulhaví v chrámě, i uzdravil je.</span> <span class="verse"><a name="15">15</a>Vidouce pak přední kněží a zákoníci divy, kteréž činil, a dítky, any volají v chrámě a praví : Aj syn Davidův, Spasitel, rozhněvali se.</span> <span class="verse"><a name="16">16</a>A řekli jemu: Slyšíš-liž, co tito praví? Ježíš pak řekl jim: I ovšem. Nikdá-liž jste nečtli, že z úst nemluvňátek a těch, jenž prsí požívají, dokonal jsi chválu?</span> <span class="verse"><a name="17">17</a>A opustiv je, šel ven z města do Betany a tu zůstal.</span> <span class="verse"><a name="18">18</a>Ráno pak navracuje se do města, zlačněl.</span> <span class="verse"><a name="19">19</a>A vida jeden fíkový strom podle cesty, šel k němu, a nic na něm nenalezl, než listí toliko. I dí tomu stromu: Nikdy více neroď se z tebe ovoce na věky. I usechl jest hned fík ten.</span> <span class="verse"><a name="20">20</a>A vidouce to učedlníci, divili se, řkouce: Kterak jest ihned usechl fík ten!</span> <span class="verse"><a name="21">21</a>I odpověděv Ježíš, řekl jim: Amen pravím vám: Budete-li míti víru, a nebudete-li pochybovati, netoliko to, co se stalo fíkovému dřevu, učiníte, a kdybyste i této hoře řekli: Zdvihni se a vrz sebou do moře, staneť se.</span> <span class="verse"><a name="22">22</a>A všecko, zač byste koli prosili na modlitbě, věříce, vezmete.</span> <span class="verse"><a name="23">23</a>A když přišel do chrámu, přistoupili k němu přední kněží a starší lidu, když učil, řkouce: Jakou mocí tyto věci činíš? A kdo jest tobě tu moc dal?</span> <span class="verse"><a name="24">24</a>Odpovídaje pak Ježíš, řekl jim: Otížiť se i já vás na jednu věc, kterouž povíte-li mi, i já vám povím, jakou mocí tyto věci činím.</span> <span class="verse"><a name="25">25</a>Křest Janův odkud jest byl? S nebe-li, čili z lidí? A oni rozvažovali mezi sebou, řkouce: Díme-li: S nebe, díť nám: Proč jste pak nevěřili jemu?</span> <span class="verse"><a name="26">26</a>Pakli díme: Z lidí, bojíme se zástupu. Nebo všickni měli Jana za proroka.</span> <span class="verse"><a name="27">27</a>I odpovídajíce Ježíšovi, řekli: Nevíme. Řekl jim i on: Aniž já vám povím, jakou mocí tyto věci činím.</span> <span class="verse"><a name="28">28</a>Ale co se vám zdá? Člověk jeden měl dva syny. A přistoupiv k prvnímu, řekl: Synu, jdi na vinici mou dnes a dělej.</span> <span class="verse"><a name="29">29</a>A on odpověděv, řekl: Nechci. A potom usmysliv sobě, šel.</span> <span class="verse"><a name="30">30</a>I přistoupiv k druhému, řekl jemu též. A on odpověděv, řekl: Jdu, pane. A nešel.</span> <span class="verse"><a name="31">31</a>Který z těch dvou učinil vůli otcovu? Řekli jemu: První. Dí jim Ježíš: Amen pravím vám, že publikáni a nevěstky předcházejí vás do království Božího.</span> <span class="verse"><a name="32">32</a>Nebo přišel k vám Jan cestou spravedlnosti, a neuvěřili jste mu, ale publikáni a nevěstky uvěřili jemu. Vy pak viděvše to, aniž jste potom usmyslili sobě, abyste věřili jemu.</span> <span class="verse"><a name="33">33</a>Jiné podobenství slyšte: Byl jeden hospodář, kterýž vzdělal vinici, a opletl ji plotem, a vkopal v ní pres, a ustavěl věži, i pronajal ji vinařům, a odšel pryč přes pole.</span> <span class="verse"><a name="34">34</a>A když se přiblížil čas ovoce, poslal služebníky své k vinařům, aby vzali užitky její.</span> <span class="verse"><a name="35">35</a>Vinaři pak zjímavše služebníky jeho, jiného zmrskali, jiného zabili, a jiného ukamenovali.</span> <span class="verse"><a name="36">36</a>Opět poslal jiných služebníků více nežli prve. I učinili jim též.</span> <span class="verse"><a name="37">37</a>Naposledy pak poslal k nim syna svého, řka: Ostýchati se budou syna mého.</span> <span class="verse"><a name="38">38</a>Vinaři pak uzřevše syna jeho, řekli mezi sebou: Tentoť jest dědic; pojďte, zabijme jej, a uvažme se v dědictví jeho.</span> <span class="verse"><a name="39">39</a>I chytivše ho, vyvrhli jej ven z vinice a zabili.</span> <span class="verse"><a name="40">40</a>Protož když přijde pán vinice, co učiní vinařům těm?</span> <span class="verse"><a name="41">41</a>Řekli jemu: Zlé zle zatratí, a vinici svou pronajme jiným vinařům, kteříž budou vydávati jemu užitek časy svými.</span> <span class="verse"><a name="42">42</a>Řekl jim Ježíš: Nikdy-li jste nečtli v Písmích: Kámen, kterýž jsou zavrhli dělníci, ten učiněn jest v hlavu úhlovou? Ode Pána stalo se toto, a jest divné před očima našima.</span> <span class="verse"><a name="43">43</a>Protož pravím vám, že bude odjato od vás království Boží, a bude dáno lidu činícímu užitky jeho.</span> <span class="verse"><a name="44">44</a>A kdož by padl na ten kámen, rozrazíť se; a na kohož upadne, setřeť jej.</span> <span class="verse"><a name="45">45</a>A slyšavše přední kněží podobenství jeho, porozuměli, že by o nich mluvil.</span> <span class="verse"><a name="46">46</a>I hledajíce ho jíti, báli se zástupů; neb ho měli za proroka.</span> </p></div</div></div></body></html>