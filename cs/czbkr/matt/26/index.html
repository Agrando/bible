<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 26</strong></div><p><span class="verse"><a name="1">1</a>I stalo se, když dokonal Ježíš řeči tyto všecky, řekl učedlníkům svým:</span> <span class="verse"><a name="2">2</a>Víte, že po dvou dnech velikanoc bude a Syn člověka zrazen bude, aby byl ukřižován.</span> <span class="verse"><a name="3">3</a>Tedy sešli se přední kněží a zákoníci, i starší lidu na síň nejvyššího kněze, kterýž sloul Kaifáš.</span> <span class="verse"><a name="4">4</a>A radili se, jak by Ježíše lstivě jali a zamordovali.</span> <span class="verse"><a name="5">5</a>Ale pravili: Ne v den sváteční, aby snad nebyl rozbroj v lidu.</span> <span class="verse"><a name="6">6</a>Když pak byl Ježíš v Betany, v domu Šimona malomocného,</span> <span class="verse"><a name="7">7</a>Přistoupila k němu žena, mající nádobu alabastrovou masti drahé, i vylila ji na hlavu jeho, když seděl za stolem.</span> <span class="verse"><a name="8">8</a>A vidouce to učedlníci jeho, rozhněvali se, řkouce: I k čemu jest ztráta tato?</span> <span class="verse"><a name="9">9</a>Neb mohla tato mast prodána býti za mnoho, a dáno býti chudým.</span> <span class="verse"><a name="10">10</a>A znaje to Ježíš, dí jim: Proč za zlé máte této ženě? Dobrý zajisté skutek učinila nade mnou.</span> <span class="verse"><a name="11">11</a>Nebo chudé vždycky máte s sebou, ale mne ne vždycky míti budete.</span> <span class="verse"><a name="12">12</a>Vylivši zajisté tato mast tuto na mé tělo, ku pohřebu mému to učinila.</span> <span class="verse"><a name="13">13</a>Amen pravím vám: Kdežkoli kázáno bude evangelium toto po všem světě, takéť i to bude praveno, co učinila tato, na památku její.</span> <span class="verse"><a name="14">14</a>Tedy odšed k předním kněžím, jeden ze dvanácti, kterýž sloul Jidáš Iškariotský,</span> <span class="verse"><a name="15">15</a>Řekl jim: Co mi chcete dáti, a já vám ho zradím? A oni uložili jemu dáti třidceti stříbrných.</span> <span class="verse"><a name="16">16</a>A od té chvíle hledal příhodného času, aby ho zradil.</span> <span class="verse"><a name="17">17</a>Prvního pak dne přesnic, přistoupili k Ježíšovi učedlníci, řkouce jemu: Kde chceš, ať připravíme tobě, abys jedl beránka?</span> <span class="verse"><a name="18">18</a>On pak řekl: Jděte tam k jednomu do města, a rcete jemu: Vzkázalť Mistr: Čas můj blízko jest, u tebeť jísti budu beránka s učedlníky svými.</span> <span class="verse"><a name="19">19</a>I učinili učedlníci tak, jakož jim poručil Ježíš, a připravili beránka.</span> <span class="verse"><a name="20">20</a>A když byl večer, posadil se za stůl se dvanácti.</span> <span class="verse"><a name="21">21</a>A když jedli, řekl jim: Amen pravím vám, že jeden z vás mne zradí.</span> <span class="verse"><a name="22">22</a>I zarmoutivše se velmi, počali každý z nich říci jemu: Zdali já jsem, Pane?</span> <span class="verse"><a name="23">23</a>On pak odpovídaje, řekl: Kdo omáčí se mnou rukou v míse, tenť mne zradí.</span> <span class="verse"><a name="24">24</a>Synť zajisté člověka jde, jakož psáno o něm, ale běda člověku tomu, skrze něhož Syn člověka zrazen bude. Dobré by bylo jemu, by se byl nenarodil člověk ten.</span> <span class="verse"><a name="25">25</a>Odpovídaje pak Jidáš, kterýž ho zrazoval, dí: Zdali já jsem, Mistře? Řekl jemu: Ty jsi řekl.</span> <span class="verse"><a name="26">26</a>A když oni jedli, vzav Ježíš chléb a dobrořečiv, lámal, a dal učedlníkům, a řekl: Vezměte, jezte, to jest tělo mé.</span> <span class="verse"><a name="27">27</a>A vzav kalich, a díky činiv, dal jim, řka: Pijte z toho všickni.</span> <span class="verse"><a name="28">28</a>Neb to jest krev má nové smlouvy, kteráž za mnohé vylévá se na odpuštění hříchů.</span> <span class="verse"><a name="29">29</a>Ale pravímť vám, žeť nebudu píti již více z tohoto plodu vinného kořene, až do onoho dne, když jej píti budu s vámi nový v království Otce mého.</span> <span class="verse"><a name="30">30</a>A sezpívavše písničku, vyšli na horu Olivetskou.</span> <span class="verse"><a name="31">31</a>Tedy dí jim Ježíš: Všickni vy zhoršíte se nade mnou této noci. Nebo psáno jest: Bíti budu pastýře, a rozprchnouť se ovce stáda.</span> <span class="verse"><a name="32">32</a>Ale když z mrtvých vstanu, předejdu vás do Galilee.</span> <span class="verse"><a name="33">33</a>Odpovídaje pak Petr, řekl jemu: Byť se pak všickni zhoršili nad tebou, jáť se nikdy nezhorším.</span> <span class="verse"><a name="34">34</a>Dí mu Ježíš: Amen pravím tobě, že této noci, prve než kohout zazpívá, třikrát mne zapříš.</span> <span class="verse"><a name="35">35</a>Řekl jemu Petr: Bychť pak měl také s tebou umříti, nezapřím tebe. Takž podobně i všickni učedlníci pravili.</span> <span class="verse"><a name="36">36</a>Tedy přišel s nimi Ježíš na místo, kteréž sloulo Getsemany. I dí učedlníkům: Poseďtež tuto, ažť odejda, pomodlím se tamto.</span> <span class="verse"><a name="37">37</a>A pojav s sebou Petra a dva syny Zebedeovy, počal se rmoutiti a teskliv býti.</span> <span class="verse"><a name="38">38</a>Tedy řekl jim: Smutnáť jest duše má až k smrti. Pozůstaňtež tuto a bděte se mnou.</span> <span class="verse"><a name="39">39</a>A poodšed maličko, padl na tvář svou, modle se a řka: Otče můj, jest-li možné, nechť odejde ode mne kalich tento. Avšak ne jakž já chci, ale jakž ty chceš.</span> <span class="verse"><a name="40">40</a>I přišel k učedlníkům, a nalezl je, ani spí. I řekl Petrovi: Tak-liž jste nemohli jediné hodiny bdíti se mnou?</span> <span class="verse"><a name="41">41</a>Bdětež a modlte se, abyste nevešli v pokušení. Duchť zajisté hotov jest, ale tělo nemocno.</span> <span class="verse"><a name="42">42</a>Opět po druhé odšed, modlil se, řka: Otče můj, nemůže-liť tento kalich minouti mne, než abych jej pil, staniž se vůle tvá.</span> <span class="verse"><a name="43">43</a>I přišed k nim, nalezl je, a oni zase spí; nebo byly oči jejich obtíženy.</span> <span class="verse"><a name="44">44</a>A nechav jich, opět odšel, a modlil se po třetí, touž řeč říkaje.</span> <span class="verse"><a name="45">45</a>Tedy přišel k učedlníkům svým, a řekl jim: Spětež již a odpočívejte. Aj, přiblížila se hodina, a Syna člověka zrazují v ruce hříšných.</span> <span class="verse"><a name="46">46</a>Vstaňtež, pojďme. Aj, přiblížil se ten, jenž mne zrazuje.</span> <span class="verse"><a name="47">47</a>A když on ještě mluvil, aj, Jidáš, jeden ze dvanácti, přišel, a s ním zástup mnohý s meči a s kyjmi, poslaných od předních kněží a starších lidu.</span> <span class="verse"><a name="48">48</a>Ten pak, jenž jej zrazoval, dal jim znamení, řka: Kteréhožťkoli políbím, ten jest; držtež jej.</span> <span class="verse"><a name="49">49</a>A hned přistoupiv k Ježíšovi, řekl: Zdráv buď, Mistře, a políbil jej.</span> <span class="verse"><a name="50">50</a>I řekl jemu Ježíš: Příteli, nač jsi přišel? Tedy přistoupili a ruce vztáhli na Ježíše a jali ho.</span> <span class="verse"><a name="51">51</a>A aj, jeden z těch, kteříž byli s Ježíšem, vztáh ruku, vytrhl meč svůj; a udeřiv služebníka nejvyššího kněze, uťal ucho jeho.</span> <span class="verse"><a name="52">52</a>Tedy dí jemu Ježíš: Obrať meč svůj v místo jeho; nebo všickni, kteříž meč berou, od meče zahynou.</span> <span class="verse"><a name="53">53</a>Zdaliž mníš, že bych nyní nemohl prositi Otce svého, a vydal by mi více nežli dvanácte houfů andělů?</span> <span class="verse"><a name="54">54</a>Ale kterak by se pak naplnila Písma, kteráž svědčí, že tak musí býti?</span> <span class="verse"><a name="55">55</a>V tu hodinu řekl Ježíš k zástupům: Jako na lotra vyšli jste s meči a s kyjmi jímati mne. Na každý den sedával jsem u vás, uče v chrámě, a nejali jste mne.</span> <span class="verse"><a name="56">56</a>Ale toto se všecko stalo, aby se naplnila Písma prorocká. Tedy učedlníci všickni opustivše ho, utekli.</span> <span class="verse"><a name="57">57</a>A oni javše Ježíše, vedli ho k Kaifášovi nejvyššímu knězi, kdežto zákoníci a starší byli se sešli.</span> <span class="verse"><a name="58">58</a>Ale Petr šel za ním zdaleka, až do síně nejvyššího kněze. A všed vnitř, seděl s služebníky, aby viděl všeho toho konec.</span> <span class="verse"><a name="59">59</a>Přední pak kněží a starší a všecka ta rada hledali falešného svědectví proti Ježíšovi, aby jej na smrt vydali,</span> <span class="verse"><a name="60">60</a>I nenalezli. A ačkoli mnozí falešní svědkové přistupovali, však nenalézali. Naposledy pak přišli dva falešní svědkové,</span> <span class="verse"><a name="61">61</a>A řekli: Tento jest pověděl: Mohu zbořiti chrám Boží a ve třech dnech zase jej ustavěti.</span> <span class="verse"><a name="62">62</a>A povstav nejvyšší kněz, řekl jemu: Nic neodpovídáš? Což pak tito proti tobě svědčí?</span> <span class="verse"><a name="63">63</a>Ale Ježíš mlčel. I odpovídaje nejvyšší kněz, řekl k němu: Zaklínám tě skrze Boha živého, abys nám pověděl, jsi-li ty Kristus Syn Boží?</span> <span class="verse"><a name="64">64</a>Dí mu Ježíš: Ty jsi řekl. Ale však pravím vám: Od toho času uzříte Syna člověka sedícího na pravici moci Boží a přicházejícího na oblacích nebeských.</span> <span class="verse"><a name="65">65</a>Tedy nejvyšší kněz roztrhl roucho své, a řekl: Rouhal se. Což ještě potřebujeme svědků? Aj, nyní jste slyšeli rouhání jeho.</span> <span class="verse"><a name="66">66</a>Co se vám zdá? A oni odpovídajíce, řekli: Hodenť jest smrti.</span> <span class="verse"><a name="67">67</a>Tedy plili na tvář jeho a pohlavkovali jej; jiní pak hůlkami jej bili,</span> <span class="verse"><a name="68">68</a>Říkajíce: Hádej nám, Kriste, kdo jest ten, kterýž tebe udeřil?</span> <span class="verse"><a name="69">69</a>Ale Petr seděl vně v síni. I přistoupila k němu jedna děvečka, řkuci: I ty jsi byl s Ježíšem tím Galilejským.</span> <span class="verse"><a name="70">70</a>On pak zapřel přede všemi, řka: Nevím, co pravíš.</span> <span class="verse"><a name="71">71</a>A když vycházel ze dveří, uzřela jej jiná děvečka. I řekla těm, kteříž tu byli: I tento byl s Ježíšem tím Nazaretským.</span> <span class="verse"><a name="72">72</a>A on opět zapřel s přísahou, řka: Neznám toho člověka.</span> <span class="verse"><a name="73">73</a>A po malé chvíli přistoupili blíže, kteříž tu stáli, i řekli Petrovi: Jistě i ty z nich jsi, neb i řeč tvá známa tebe činí.</span> <span class="verse"><a name="74">74</a>Tedy počal se proklínati a přisahati, řka: Neznám toho člověka. A hned kohout zazpíval.</span> <span class="verse"><a name="75">75</a>I rozpomenul se Petr na slovo Ježíšovo, kterýž jemu byl řekl: Že prve než kohout zazpívá, třikrát mne zapříš. A vyšed ven, plakal hořce.</span> </p></div</div></div></body></html>