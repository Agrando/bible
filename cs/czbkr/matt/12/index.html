<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 12</strong></div><p><span class="verse"><a name="1">1</a>V ten čas šel Ježíš v den sváteční skrze obilí, a učedlníci jeho lačni jsouce, počali vymínati klasy a jísti.</span> <span class="verse"><a name="2">2</a>Farizeové pak vidouce to, řekli jemu: Hle, učedlníci tvoji činí to, čehož nesluší činiti v den sváteční.</span> <span class="verse"><a name="3">3</a>On pak řekl jim: Co jste nečtli, co jest učinil David, když lačněl, on i ti, kteříž s ním byli?</span> <span class="verse"><a name="4">4</a>Kterak všel do domu Božího a chleby posvátné jedl, kterýchžto jemu neslušelo jísti, ani těm, kteříž s ním byli, než toliko samým kněžím?</span> <span class="verse"><a name="5">5</a>Anebo zdali jste nečtli v Zákoně, že kněží ve dny sváteční v chrámě svátek ruší, a jsou bez hříchu?</span> <span class="verse"><a name="6">6</a>Ale pravímť vám, žeť větší jest tuto nežli chrám.</span> <span class="verse"><a name="7">7</a>Než kdybyste věděli, co je to: Milosrdenství chci a ne oběti, neodsuzovali byste nevinných.</span> <span class="verse"><a name="8">8</a>Syn zajisté člověka jestiť pánem i dne svátečního.</span> <span class="verse"><a name="9">9</a>A poodšed odtud Ježíš, přišel do školy jejich.</span> <span class="verse"><a name="10">10</a>A aj, byl tu člověk, maje ruku uschlou. I tázali se ho, řkouce: Sluší-li v den sváteční uzdravovati? aby jej obžalovali.</span> <span class="verse"><a name="11">11</a>On pak dí jim: Který bude z vás člověk, ješto by měl ovci jednu, a kdyby ta upadla do jámy v den sváteční, i zdaliž dosáhna nevytáhne jí?</span> <span class="verse"><a name="12">12</a>A čím lepší jest člověk nežli ovce? A protož slušíť v den sváteční dobře činiti.</span> <span class="verse"><a name="13">13</a>Tedy řekl člověku tomu: Vztáhni ruku svou. I vztáhl, a učiněna jest zdravá jako i druhá.</span> <span class="verse"><a name="14">14</a>Farizeové pak vyšedše, drželi radu proti němu, kterak by jej zahladili.</span> <span class="verse"><a name="15">15</a>A věda to Ježíš, šel odtud. I šli za ním zástupové mnozí, a uzdravil je všecky.</span> <span class="verse"><a name="16">16</a>A s pohrůžkou přikázal jim, aby ho nezjevovali,</span> <span class="verse"><a name="17">17</a>Aby se naplnilo povědění skrze Izaiáše proroka, řkoucího:</span> <span class="verse"><a name="18">18</a>Aj, služebník můj, kteréhož jsem vyvolil, milý můj, v němž se dobře zalíbilo duši mé. Položím Ducha svého na něj, a soud národům zvěstovati bude.</span> <span class="verse"><a name="19">19</a>Nebude se vaditi, ani křičeti, ani kdo na ulicích uslyší hlas jeho.</span> <span class="verse"><a name="20">20</a>Třtiny nalomené nedolomí, a lnu kouřícího se neuhasí, až i vypoví soud k vítězství.</span> <span class="verse"><a name="21">21</a>A ve jménu jeho národové doufati budou.</span> <span class="verse"><a name="22">22</a>Tedy podán jemu ďábelstvím posedlý, slepý a němý. I uzdravil jej, takže ten byv slepý a němý, i mluvil i viděl.</span> <span class="verse"><a name="23">23</a>I divili se všickni zástupové a pravili: Není-liž tento Syn Davidův?</span> <span class="verse"><a name="24">24</a>Ale farizeové to uslyševše, řekli: Tento nevymítá ďáblů než Belzebubem, knížetem ďábelským.</span> <span class="verse"><a name="25">25</a>Ježíš pak znaje myšlení jejich, dí jim: Každé království rozdělené samo v sobě zpustne, a každé město neb dům proti sobě rozdělený nestane.</span> <span class="verse"><a name="26">26</a>A jestližeť satan satana vymítá, proti sobě rozdělen jest. Kterak tedy stane království jeho?</span> <span class="verse"><a name="27">27</a>A vymítám-liť já ďábly v Belzebubu, synové vaši v kom vymítají? Protož oni soudcové vaši budou.</span> <span class="verse"><a name="28">28</a>Pakliť já Duchem Božím ďábly vymítám, jistě přišlo jest mezi vás království Boží.</span> <span class="verse"><a name="29">29</a>Aneb kterak kdo může do domu silného reka vjíti a jeho nádobí pobrati, leč by prve svázal toho silného, a teprvť by dům jeho obloupiti mohl?</span> <span class="verse"><a name="30">30</a>Kdož není se mnou, proti mně jest; a kdo neshromažďuje se mnou, rozptylujeť.</span> <span class="verse"><a name="31">31</a>Protož pravím vám: Všeliký hřích i rouhání bude lidem odpuštěno, ale rouhání proti Duchu svatému nebude odpuštěno lidem.</span> <span class="verse"><a name="32">32</a>A kdyby kdo řekl slovo proti Synu člověka, bude jemu odpuštěno, ale kdož by mluvil proti Duchu svatému, nebude jemu odpuštěno, ani na tomto světě, ani na budoucím.</span> <span class="verse"><a name="33">33</a>A protož nebo čiňte strom dobrý, a ovoce jeho dobré; anebo čiňte strom zlý, a ovoce jeho zlé. Neboť po ovoci strom bývá poznán.</span> <span class="verse"><a name="34">34</a>Pokolení ještěrčí, kterakž můžete dobré věci mluviti, jsouce zlí? Nebo z hojnosti srdce ústa mluví.</span> <span class="verse"><a name="35">35</a>Dobrý člověk z dobrého pokladu srdce vynáší dobré, a zlý člověk ze zlého pokladu vynáší zlé.</span> <span class="verse"><a name="36">36</a>Ale pravím vám, že z každého slova prázdného, kteréž mluviti budou lidé, vydadí počet v den soudný.</span> <span class="verse"><a name="37">37</a>Nebo z slov svých spravedliv budeš učiněn, a z řečí tvých budeš odsouzen.</span> <span class="verse"><a name="38">38</a>Tehdy odpověděli někteří z zákoníků a farizeů, řkouce: Mistře, chceme od tebe znamení viděti.</span> <span class="verse"><a name="39">39</a>On pak odpovídaje, dí jim: Pokolení zlé a cizoložné znamení hledá, a znamení nebude jemu dáno, jediné znamení Jonáše proroka.</span> <span class="verse"><a name="40">40</a>Nebo jakož byl Jonáš v břiše velryba tři dni a tři noci, takť bude Syn člověka v srdci země tři dni a tři noci.</span> <span class="verse"><a name="41">41</a>Muži Ninivitští stanou na soudu s pokolením tímto, a odsoudí je, protože pokání činili k Jonášovu kázání, a aj, víceť jest nežli Jonáš tuto.</span> <span class="verse"><a name="42">42</a>Královna od poledne povstane k soudu s pokolením tímto, a odsoudí je; nebo přijela od končin země, aby slyšela moudrost Šalomounovu, a aj, víceť jest tuto nežli Šalomoun.</span> <span class="verse"><a name="43">43</a>Když pak nečistý duch vyjde od člověka, chodí po místech suchých, hledaje odpočinutí, ale nenalézaje, dí:</span> <span class="verse"><a name="44">44</a>Navrátím se do domu svého, odkudž jsem vyšel. A přijda, nalezne prázdný, vyčištěný a ozdobený.</span> <span class="verse"><a name="45">45</a>Tedy jde a vezme s sebou sedm jiných duchů horších, a vejdouce, přebývají tam, i bývají poslední věci člověka toho horší nežli první. Takť bude i tomuto zlému pokolení.</span> <span class="verse"><a name="46">46</a>A když on ještě mluvil k zástupům, aj, matka a bratří jeho stáli vně, žádajíce s ním promluviti.</span> <span class="verse"><a name="47">47</a>I řekl jemu jeden: Aj, matka tvá i bratří tvoji stojí vně, chtíce s tebou mluviti.</span> <span class="verse"><a name="48">48</a>On pak odpovídaje, řekl tomu, kterýž k němu byl promluvil: Kdo jest matka má? A kdo jsou bratří moji?</span> <span class="verse"><a name="49">49</a>A vztáhna ruku svou na učedlníky své, i řekl: Aj, matka má i bratří moji.</span> <span class="verse"><a name="50">50</a>Nebo kdož by činil vůli Otce mého nebeského, tenť jest bratr můj, i sestra má, i matka má.</span> </p></div</div></div></body></html>