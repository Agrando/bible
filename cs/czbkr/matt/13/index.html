<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 13</strong></div><p><span class="verse"><a name="1">1</a>A v ten den vyšed Ježíš z domu, sedl podle moře.</span> <span class="verse"><a name="2">2</a>I sešli se k němu zástupové mnozí, takže vstoupiv na lodí, seděl, všecken pak zástup stál na břehu.</span> <span class="verse"><a name="3">3</a>I mluvil jim mnoho v podobenstvích, řka: Aj, vyšel rozsevač, aby rozsíval.</span> <span class="verse"><a name="4">4</a>A když on rozsíval, některá seménka padla podle cesty, a přiletěli ptáci, i szobali je.</span> <span class="verse"><a name="5">5</a>Jiná pak padla na místa skalnatá, kdežto neměla mnoho země; a rychle vzešla, protože neměla hlubokosti země.</span> <span class="verse"><a name="6">6</a>Ale když slunce vzešlo, uvadla, a že neměla kořene, uschla.</span> <span class="verse"><a name="7">7</a>Jiná pak padla v trní; i vzrostlo trní, a udusilo je.</span> <span class="verse"><a name="8">8</a>A jiná padla v zemi dobrou; i vydalo užitek, některé stý, jiné šedesátý a jiné třidcátý.</span> <span class="verse"><a name="9">9</a>Kdo má uši k slyšení, slyš.</span> <span class="verse"><a name="10">10</a>Tedy přistoupivše učedlníci, řekli jemu: Proč jim v podobenstvích mluvíš?</span> <span class="verse"><a name="11">11</a>On pak odpověděv, řekl jim: Nebo vám dáno jest znáti tajemství království nebeského, ale jim není dáno.</span> <span class="verse"><a name="12">12</a>(Nebo kdož má, bude jemu dáno a rozhojníť se; ale kdož nemá, i to, což má, bude od něho odjato.)</span> <span class="verse"><a name="13">13</a>Protoť v podobenstvích mluvím jim, že vidouce nevidí, a slyšíce neslyší, ani rozumějí.</span> <span class="verse"><a name="14">14</a>A plní se na nich proroctví Izaiáše, řkoucí: Ušima uslyšíte, ale nesrozumíte; a hledíce, hleděti budete, ale neuzříte.</span> <span class="verse"><a name="15">15</a>Nebo ztučnělo jest srdce lidu tohoto, a ušima těžce slyšeli a oči své zamhouřili, aby snad někdy neuzřeli očima a ušima neslyšeli a srdcem nesrozuměli, a neobrátili se, a já abych jich neuzdravil.</span> <span class="verse"><a name="16">16</a>Ale oči vaše blahoslavené jsou, že vidí, i uši vaše, že slyší.</span> <span class="verse"><a name="17">17</a>Amen zajisté pravím vám, že mnozí proroci a spravedliví žádali viděti to, což vy vidíte, a neviděli, a slyšeti to, což vy slyšíte, a neslyšeli.</span> <span class="verse"><a name="18">18</a>Vy tedy slyšte podobenství rozsevače.</span> <span class="verse"><a name="19">19</a>Každý, kdož slyší slovo království a nerozumí, přichází ten zlý a uchvacuje to, což jest vsáto v srdce jeho. To jest ten, kterýž podle cesty vsát jest.</span> <span class="verse"><a name="20">20</a>Ale v skalnatou zemi vsátý, ten jest, kterýž slyší slovo, a hned je s radostí přijímá.</span> <span class="verse"><a name="21">21</a>Než nemá v sobě kořene, ale jest časný, a když přichází soužení nebo protivenství pro slovo, hned se horší.</span> <span class="verse"><a name="22">22</a>Ale mezi trní vsátý, ten jest, kterýž slyší slovo Boží, ale pečování tohoto světa a oklamání zboží udušuje slovo, i bývá učiněno bez užitku.</span> <span class="verse"><a name="23">23</a>V dobrou pak zemi vsátý, ten jest, kterýž slyší slovo a rozumí, i ovoce nese a vydává, některé zajisté stý, a jiné šedesátý, jiné pak třidcátý.</span> <span class="verse"><a name="24">24</a>Jiné podobenství předložil jim, řka: Podobno jest království nebeské člověku, rozsívajícímu dobré semeno na poli svém.</span> <span class="verse"><a name="25">25</a>Když pak lidé zesnuli, přišel nepřítel jeho a nasál koukole mezi pšenici a odšel.</span> <span class="verse"><a name="26">26</a>A když vzrostla bylina a užitek přinesla, tedy ukázal se i koukol.</span> <span class="verse"><a name="27">27</a>I přistoupivše služebníci hospodáře toho, řekli jemu: Pane, všaks dobrého semene nasál na poli svém, kdeže se pak vzal koukol?</span> <span class="verse"><a name="28">28</a>A on řekl jim: Nepřítel člověk to učinil. Služebníci pak řekli mu: Chceš-liž, tedy půjdeme a vytrháme jej?</span> <span class="verse"><a name="29">29</a>On pak odpověděl: Nikoli, abyste trhajíce koukol, spolu s ním nevytrhali pšenice.</span> <span class="verse"><a name="30">30</a>Nechte, ať obé spolu roste až do žni. A v čas žni dím žencům: Vytrhejte nejprv koukol a svažte jej v snopky k spálení, ale pšenici shromažďte do stodoly mé.</span> <span class="verse"><a name="31">31</a>Jiné podobenství předložil jim, řka: Podobno jest království nebeské zrnu horčičnému, kteréž vzav člověk, vsál na poli svém.</span> <span class="verse"><a name="32">32</a>Kteréžto zajisté nejmenší jest mezi všemi semeny, když pak vzroste, větší jest všech bylin, a bývá strom, takže ptactvo nebeské přiletíce, hnízda sobě dělají na ratolestech jeho.</span> <span class="verse"><a name="33">33</a>Jiné podobenství mluvil jim, řka: Podobno jest království nebeské kvasu, kterýž vzavši žena, zadělala ve třech měřicích mouky, až by zkysalo všecko.</span> <span class="verse"><a name="34">34</a>Toto všecko mluvil Ježíš v podobenstvích k zástupům, a bez podobenství nemluvil jim,</span> <span class="verse"><a name="35">35</a>Aby se naplnilo povědění skrze proroka, řkoucího: Otevru v podobenstvích ústa svá, vypravovati budu skryté věci od založení světa.</span> <span class="verse"><a name="36">36</a>Tedy rozpustiv zástupy, šel do domu Ježíš. I přistoupili k němu učedlníci jeho, řkouce: Vylož nám podobenství o koukoli toho pole.</span> <span class="verse"><a name="37">37</a>On pak odpovídaje, řekl jim: Rozsevač dobrého semene jestiť Syn člověka.</span> <span class="verse"><a name="38">38</a>A pole jest tento svět, dobré pak símě jsouť synové království, ale koukol jsou synové toho zlostníka.</span> <span class="verse"><a name="39">39</a>A nepřítel, kterýž jej rozsívá, jestiť ďábel, ale žeň jest skonání světa, a ženci jsou andělé.</span> <span class="verse"><a name="40">40</a>Protož jakož vytrhávají koukol a ohněm spalují, takť bude při skonání světa tohoto.</span> <span class="verse"><a name="41">41</a>Pošle Syn člověka anděly své, i vyberouť z království jeho všecka pohoršení, i ty, kteříž činí nepravost,</span> <span class="verse"><a name="42">42</a>A uvrhouť je do peci ohnivé. Tamť bude pláč a škřipení zubů.</span> <span class="verse"><a name="43">43</a>A tehdážť spravedliví stkvíti se budou jako slunce v království Otce svého. Kdo má uši k slyšení, slyš.</span> <span class="verse"><a name="44">44</a>Opět podobno jest království nebeské pokladu skrytému v poli, kterýž nalezna člověk, skrývá, a radostí pro něj odejde a prodá všecko, což má, a koupí pole to.</span> <span class="verse"><a name="45">45</a>Opět podobno jest království nebeské člověku kupci, hledajícímu dobrých perel.</span> <span class="verse"><a name="46">46</a>Kterýž nalezna jednu velmi drahou perlu, odšel a prodal všecko, což měl, a koupil ji.</span> <span class="verse"><a name="47">47</a>Opět podobno jest království nebeské vrši puštěné do moře a ze všelikého plodu shromažďující;</span> <span class="verse"><a name="48">48</a>Kteroužto, když naplněna byla, vytáhše na břeh a sedíce, vybírali, což dobrého bylo, v nádoby své, a což bylo zlého, preč zamítali.</span> <span class="verse"><a name="49">49</a>Takť bude při skonání světa. Vyjdou andělé a oddělí zlé z prostředku spravedlivých,</span> <span class="verse"><a name="50">50</a>A uvrhou je do peci ohnivé. Tamť bude pláč a škřipení zubů.</span> <span class="verse"><a name="51">51</a>Potom dí jim Ježíš: Srozuměli-li jste tomuto všemu? Řekli jemu: I ovšem, Pane.</span> <span class="verse"><a name="52">52</a>On pak řekl jim: Protož každý učitel umělý v království nebeském podoben jest člověku hospodáři, kterýž vynáší z pokladu svého nové i staré věci.</span> <span class="verse"><a name="53">53</a>I stalo se, když dokonal Ježíš podobenství tato, bral se odtud.</span> <span class="verse"><a name="54">54</a>A přišed do vlasti své, učil je v školách jejich, takže se velmi divili, řkouce: Odkud má tento moudrost tuto a moc tuto?</span> <span class="verse"><a name="55">55</a>Zdaliž tento není syn tesařův? a zdaliž matka jeho neslove Maria a bratří jeho Jakub a Jozes a Šimon a Judas?</span> <span class="verse"><a name="56">56</a>A sestry jeho zdaliž také všecky u nás nejsou? Odkudž tedy má tyto všecky věci?</span> <span class="verse"><a name="57">57</a>I zhoršili se na něm. A Ježíš řekl: Není prorok beze cti, než v své vlasti a v domu svém.</span> <span class="verse"><a name="58">58</a>I neučinil tu mnoho divů, pro nevěru jejich.</span> </p></div</div></div></body></html>