<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 28</strong></div><p><span class="verse"><a name="1">1</a>Na skonání pak soboty, když již svitalo na první den toho téhodne, přišla Maria Magdaléna a druhá Maria, aby pohleděly na hrob.</span> <span class="verse"><a name="2">2</a>A aj, zemětřesení stalo se veliké. Nebo anděl Páně sstoupiv s nebe a přistoupiv, odvalil kámen ode dveří hrobových, a posadil se na něm.</span> <span class="verse"><a name="3">3</a>A byl obličej jeho jako blesk, a roucho jeho bílé jako sníh.</span> <span class="verse"><a name="4">4</a>A pro strach jeho zděsili se strážní a učiněni jsou jako mrtví.</span> <span class="verse"><a name="5">5</a>I odpověděv anděl, řekl ženám: Nebojte se vy, neboť vím, že Ježíše ukřižovaného hledáte.</span> <span class="verse"><a name="6">6</a>Neníť ho tuto; nebo vstalť jest, jakož předpověděl. Pojďte, a vizte místo, kdež ležel Pán.</span> <span class="verse"><a name="7">7</a>A rychle jdouce, povězte učedlníkům jeho, že vstal z mrtvých. A aj, předchází vás do Galilee, tam jej uzříte. Aj, pověděl jsem vám.</span> <span class="verse"><a name="8">8</a>I vyšedše rychle z hrobu s bázní a s radostí velikou, běžely, aby učedlníkům jeho zvěstovaly.</span> <span class="verse"><a name="9">9</a>Když pak šly zvěstovati učedlníkům jeho, aj, Ježíš potkal se s nimi, řka: Zdrávy buďte. A ony přistoupivše, chopily se noh jeho, a klaněly se jemu.</span> <span class="verse"><a name="10">10</a>Tedy dí jim Ježíš: Nebojtež se. Jděte, zvěstujte bratřím mým, ať jdou do Galilee, a tamť mne uzří.</span> <span class="verse"><a name="11">11</a>Když pak ony odešly, aj, někteří z stráže přišedše do města, oznámili předním kněžím všecko, co se stalo.</span> <span class="verse"><a name="12">12</a>Kteřížto shromáždivše se s staršími a uradivše se, mnoho peněz dali žoldnéřům,</span> <span class="verse"><a name="13">13</a>Řkouce: Pravte, že učedlníci jeho nočně přišedše, ukradli jej, když jsme my spali.</span> <span class="verse"><a name="14">14</a>A uslyší-liť o tom hejtman, myť ho spokojíme a vás bezpečny učiníme.</span> <span class="verse"><a name="15">15</a>A oni vzavše peníze, učinili, jakž naučeni byli. I rozhlášeno jest slovo to u Židů až do dnešního dne.</span> <span class="verse"><a name="16">16</a>Jedenácte pak učedlníků šli do Galilee na horu, kdežto jim byl uložil Ježíš.</span> <span class="verse"><a name="17">17</a>A uzřevše ho, klaněli se jemu. Ale někteří pochybovali.</span> <span class="verse"><a name="18">18</a>A přistoupiv Ježíš, mluvil jim, řka: Dána jest mi všeliká moc na nebi i na zemi.</span> <span class="verse"><a name="19">19</a>Protož jdouce, učte všecky národy, křtíce je ve jméno Otce i Syna i Ducha svatého,</span> <span class="verse"><a name="20">20</a>Učíce je zachovávati všecko, což jsem koli přikázal vám. A aj, já s vámi jsem po všecky dny, až do skonání světa. Amen.</span> </p></div</div></div></body></html>