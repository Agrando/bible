<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 24</strong></div><p><span class="verse"><a name="1">1</a>A vyšed Ježíš, bral se z chrámu; i přistoupili učedlníci jeho, aby ukázali jemu stavení chrámové.</span> <span class="verse"><a name="2">2</a>Ježíš pak řekl jim: Vidíte-liž tyto všecky věci? Amen pravím vám: Nebude zůstaven tuto kámen na kameni, kterýž by nebyl zbořen.</span> <span class="verse"><a name="3">3</a>A když se posadil na hoře Olivetské, přistoupili k němu učedlníci jeho soukromí, řkouce: Pověz nám, kdy to bude, a která znamení budou příchodu tvého a skonání světa?</span> <span class="verse"><a name="4">4</a>I odpověděv Ježíš, řekl jim: Vizte, aby vás žádný nesvedl.</span> <span class="verse"><a name="5">5</a>Nebo mnozí přijdou ve jménu mém, řkouce: Jáť jsem Kristus, a svedouť mnohé.</span> <span class="verse"><a name="6">6</a>Budete slyšeti zajisté boje a pověsti bojů. Hleďtež, abyste se nekormoutili; nebo musí to všecko býti; ale ne ihned bude konec.</span> <span class="verse"><a name="7">7</a>Nebo povstane národ proti národu a království proti království, a budou morové a hladové a zemětřesení po místech.</span> <span class="verse"><a name="8">8</a>Ale tyto všecky věci jsou počátkové bolestí.</span> <span class="verse"><a name="9">9</a>A tehdy vy budete souženi, a budou vás mordovati, a budete v nenávisti u všech národů pro jméno mé.</span> <span class="verse"><a name="10">10</a>A tehdyť se zhorší mnozí a vespolek se budou zrazovati a nenáviděti.</span> <span class="verse"><a name="11">11</a>A mnozí falešní proroci povstanou, a svedou mnohé.</span> <span class="verse"><a name="12">12</a>A že rozmnožena bude nepravost, ustydneť láska mnohých.</span> <span class="verse"><a name="13">13</a>Ale kdož by setrval až do konce, tenť spasen bude.</span> <span class="verse"><a name="14">14</a>A budeť kázáno toto evangelium království po všem světě, na svědectví všem národům, a tehdážť přijde skonání.</span> <span class="verse"><a name="15">15</a>Protož když uzříte ohavnost zpuštění, předpověděnou od Daniele proroka, ana stojí na místě svatém, (kdo čte, rozuměj,)</span> <span class="verse"><a name="16">16</a>Tehdáž ti, kteříž by byli v Judstvu, nechť utekou k horám.</span> <span class="verse"><a name="17">17</a>A kdo na střeše, nesstupuj dolů, aby něco vzal z domu svého.</span> <span class="verse"><a name="18">18</a>A kdo na poli, nevracuj se zase, aby vzal roucha svá.</span> <span class="verse"><a name="19">19</a>Běda pak těhotným a těm, kteréž kojí, v těch dnech.</span> <span class="verse"><a name="20">20</a>Protož modlte se, aby utíkání vaše nebylo v zimě anebo v svátek.</span> <span class="verse"><a name="21">21</a>Nebo bude tehdáž soužení veliké, jakéž nebylo od počátku světa až dosavad, aniž kdy potom bude.</span> <span class="verse"><a name="22">22</a>A byť nebyli ukráceni dnové ti, nebyl by spasen nižádný člověk. Ale pro vyvolené ukráceni budou dnové ti.</span> <span class="verse"><a name="23">23</a>Tehdy řekl-li by vám kdo: Aj, tutoť jest Kristus, anebo tamto, nevěřte.</span> <span class="verse"><a name="24">24</a>Nebo povstanou falešní Kristové a falešní proroci, a činiti budou divy veliké a zázraky, tak aby v blud uvedli, (by možné bylo,) také i vyvolené.</span> <span class="verse"><a name="25">25</a>Aj, předpověděl jsem vám.</span> <span class="verse"><a name="26">26</a>Protož řeknou-liť vám: Aj, na poušti jest, nevycházejte. Aj, v skrýších, nevěřte.</span> <span class="verse"><a name="27">27</a>Neb jakož blesk vychází od východu slunce, a ukazuje se až na západ, takť bude i příchod Syna člověka.</span> <span class="verse"><a name="28">28</a>Neboť kdežkoli bude tělo, tuť se sletí i orlice.</span> <span class="verse"><a name="29">29</a>A hned po soužení, kteréž bude těch dnů, slunce se zatmí a měsíc nedá světla svého a hvězdy budou padati s nebe a moci nebeské budou se pohybovati.</span> <span class="verse"><a name="30">30</a>A tehdyť se ukáže znamení Syna člověka na nebi, a tuť budou kvíliti všecka pokolení země, a uzříť Syna člověka přicházejícího na oblacích nebeských s mocí a slavou velikou.</span> <span class="verse"><a name="31">31</a>Kterýž pošle anděly své s hlasem velikým trouby, a shromáždíť vyvolené jeho ode čtyř větrů, od končin nebes až do končin jejich.</span> <span class="verse"><a name="32">32</a>Od stromu pak fíkového naučte se podobenství: Když již ratolest jeho odmladne a listí se pučí, porozumíváte, že blízko jest léto.</span> <span class="verse"><a name="33">33</a>Takéž i vy, když uzřeli byste toto všecko, vězte, žeť blízko jest a ve dveřích království Boží.</span> <span class="verse"><a name="34">34</a>Amen pravím vám, že nepomine věk tento, až se tyto všecky věci stanou.</span> <span class="verse"><a name="35">35</a>Nebe a země pominou, ale slova má nepominou.</span> <span class="verse"><a name="36">36</a>O tom pak dni a hodině té nižádný neví, ani andělé nebeští, jediné sám Otec můj.</span> <span class="verse"><a name="37">37</a>Ale jakož bylo za dnů Noé, takť bude i příchod Syna člověka.</span> <span class="verse"><a name="38">38</a>Nebo jakož jsou za dnů těch před potopou žrali a pili, ženili se a vdávaly se, až do toho dne, když Noé všel do korábu,</span> <span class="verse"><a name="39">39</a>A nezvěděli, až přišla potopa, a zachvátila všecky, takť bude i příští Syna člověka.</span> <span class="verse"><a name="40">40</a>Tehdyť dva budou na poli; jeden bude vzat, a druhý zanechán.</span> <span class="verse"><a name="41">41</a>Dvě budou ve mlýně při žernovu; jedna bude vzata, a druhá zanechána.</span> <span class="verse"><a name="42">42</a>Bdětež tedy, poněvadž nevíte, v kterou hodinu Pán váš přijíti má.</span> <span class="verse"><a name="43">43</a>Toto pak vězte, že byť věděl hospodář, v které by bdění zloděj měl přijíti, bděl by zajisté, a nedalť by podkopati domu svého.</span> <span class="verse"><a name="44">44</a>Protož i vy buďte hotovi; nebo v tu hodinu, v kterouž se nenadějete, Syn člověka přijde.</span> <span class="verse"><a name="45">45</a>Kdoť tedy jest služebník věrný a opatrný, kteréhož ustanovil pán jeho nad čeledí svou, aby jim dával pokrm v čas?</span> <span class="verse"><a name="46">46</a>Blahoslavený služebník ten, kteréhož, přijda pán jeho, nalezl by, an tak činí.</span> <span class="verse"><a name="47">47</a>Amen pravím vám, že nade vším statkem svým ustanoví jej.</span> <span class="verse"><a name="48">48</a>Jestliže by pak řekl zlý služebník ten v srdci svém: Prodlévá pán můj přijíti,</span> <span class="verse"><a name="49">49</a>I počal by bíti spoluslužebníky, jísti a píti s opilci,</span> <span class="verse"><a name="50">50</a>Přijdeť pán služebníka toho v den, v kterýž se nenaděje, a v hodinu, v kterouž neví.</span> <span class="verse"><a name="51">51</a>I oddělíť jej, a díl jeho položí s pokrytci. Tamť bude pláč a škřipení zubů.</span> </p></div</div></div></body></html>