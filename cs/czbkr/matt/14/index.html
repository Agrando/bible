<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 14</strong></div><p><span class="verse"><a name="1">1</a>V tom čase uslyšel Herodes čtvrták pověst o Ježíšovi.</span> <span class="verse"><a name="2">2</a>I řekl služebníkům svým: To jest Jan Křtitel. Onť jest vstal z mrtvých, a protož se divové dějí skrze něho.</span> <span class="verse"><a name="3">3</a>Nebo Herodes byl jal Jana a svázal jej a dal do žaláře pro Herodiadu manželku Filipa bratra svého.</span> <span class="verse"><a name="4">4</a>Nebo byl řekl jemu Jan: Nesluší tobě míti jí.</span> <span class="verse"><a name="5">5</a>A chtěv zabíti jej, bál se lidu; nebo za proroka jej měli.</span> <span class="verse"><a name="6">6</a>Když pak slaven byl den narození Herodesova, tancovala dcera Herodiady uprostřed hodovníků, i líbilo se to Herodesovi,</span> <span class="verse"><a name="7">7</a>Tak že s přísahou zaslíbil jí dáti, zač by ho prosila.</span> <span class="verse"><a name="8">8</a>A ona jsuci prve navedena od mateře své, řekla: Dej mi zde na míse hlavu Jana Křtitele.</span> <span class="verse"><a name="9">9</a>I zarmoutil se král, ale pro přísahu a pro ty, kteříž spolu s ním stolili, rozkázal jí dáti.</span> <span class="verse"><a name="10">10</a>A poslav kata, sťal Jana v žaláři.</span> <span class="verse"><a name="11">11</a>I přinesena jest hlava jeho na míse, a dána děvečce. A ona nesla ji mateři své.</span> <span class="verse"><a name="12">12</a>A přišedše učedlníci jeho, vzali tělo jeho a pochovali je; a šedše, pověděli to Ježíšovi.</span> <span class="verse"><a name="13">13</a>A uslyšev to Ježíš, plavil se odtud na lodičce na místo pusté soukromí. A uslyševše o tom zástupové, šli za ním pěšky z měst.</span> <span class="verse"><a name="14">14</a>A vyšed Ježíš, uzřel zástup mnohý. I slitovalo mu se jich, a uzdravoval nemocné jejich.</span> <span class="verse"><a name="15">15</a>A když bylo k večerou, přistoupili k němu učedlníci jeho, řkouce: Pusté jest místo toto, a čas již pominul. Rozpusť zástupy, ať jdouce do městeček, nakoupí sobě pokrmů.</span> <span class="verse"><a name="16">16</a>Ježíš pak řekl jim: Není potřebí odcházeti, dejte vy jim jísti.</span> <span class="verse"><a name="17">17</a>A oni řkou jemu: Nemáme zde, než pět chlebů a dvě rybě.</span> <span class="verse"><a name="18">18</a>Kterýžto dí jim: Přinestež mi je sem.</span> <span class="verse"><a name="19">19</a>A rozkázav zástupu posaditi se na trávě a vzav pět chlebů a dvě rybě, vzhléd v nebe, požehnal, a lámaje, dal učedlníkům chleby, a učedlníci zástupům.</span> <span class="verse"><a name="20">20</a>I jedli všickni a nasyceni jsou. I sebrali pozůstalých drobtů, dvanácte košů plných.</span> <span class="verse"><a name="21">21</a>Těch pak, kteříž jedli, bylo okolo pěti tisíců mužů, kromě žen a dětí.</span> <span class="verse"><a name="22">22</a>A ihned přinutil učedlníky své, aby vstoupili na lodí a předešli jej za moře, dokudž by nerozpustil zástupů.</span> <span class="verse"><a name="23">23</a>A rozpustiv zástupy, vstoupil na horu soukromí, aby se modlil. A když byl večer, sám byl tam.</span> <span class="verse"><a name="24">24</a>Lodí pak již byla uprostřed moře, zmítající se vlnami, nebo byl vítr odporný jim.</span> <span class="verse"><a name="25">25</a>Při čtvrtém pak bdění nočním bral se k nim Ježíš, jda po moři.</span> <span class="verse"><a name="26">26</a>A vidouce jej učedlníci po moři jdoucího, zarmoutili se, řkouce: Obluda jest. A strachem křičeli.</span> <span class="verse"><a name="27">27</a>Ale ihned Ježíš promluvil k nim, řka: Doufejtež, jáť jsem, nebojte se.</span> <span class="verse"><a name="28">28</a>I odpověděv Petr, řekl: Pane, jsi-li ty, rozkažiž mi k sobě přijíti po vodě.</span> <span class="verse"><a name="29">29</a>A on řekl: Pojď. A vystoupiv Petr z lodí, šel po vodě, aby přišel k Ježíšovi.</span> <span class="verse"><a name="30">30</a>Ale vida vítr tuhý, bál se. A počav tonouti, zkřikl, řka: Pane, pomoz mi.</span> <span class="verse"><a name="31">31</a>A ihned Ježíš vztáh ruku, ujal jej a řekl jemu: Malé víry, pročežs pochyboval?</span> <span class="verse"><a name="32">32</a>A jakž oni vstoupili na lodí, přestal vítr.</span> <span class="verse"><a name="33">33</a>Ti pak, kteříž na lodí byli, přistoupivše, klaněli se jemu, řkouce: Jistě Syn Boží jsi.</span> <span class="verse"><a name="34">34</a>A přeplavivše se, přišli do země Genezaretské.</span> <span class="verse"><a name="35">35</a>A poznavše jej muži místa toho, rozeslali po vší té krajině vůkol, a shromáždili k němu všecky neduživé.</span> <span class="verse"><a name="36">36</a>A prosili ho, aby se aspoň podolka roucha jeho dotkli. A kteřížkoli dotkli se, uzdraveni jsou.</span> </p></div</div></div></body></html>