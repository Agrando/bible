<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/matt/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/matt">Matthew</a> &gt <strong>Chapter 6</strong></div><p><span class="verse"><a name="1">1</a>Pilně se varujte, abyste almužny vaší nedávali před lidmi, proto abyste byli vidíni od nich, jinak nebudete míti odplaty u Otce vašeho, jenž jest v nebesích.</span> <span class="verse"><a name="2">2</a>Protož když dáváš almužnu, netrub před sebou, jako pokrytci činí v školách a na ulicech, aby chváleni byli od lidí. Amen pravím vám, majíť odplatu svou.</span> <span class="verse"><a name="3">3</a>Ale ty když dáváš almužnu, tak čiň, ať neví levice tvá, co činí pravice tvá,</span> <span class="verse"><a name="4">4</a>Aby almužna tvá byla v skrytě, a Otec tvůj, kterýž vidí v skrytě, odplatí tobě zjevně.</span> <span class="verse"><a name="5">5</a>A když bys se chtěl modliti, nebývejž jako pokrytci, kteříž obyčej mají, v školách a na úhlech rynku stojíce, modliti se, aby byli vidíni od lidí. Amen pravím vám, žeť mají odplatu svou.</span> <span class="verse"><a name="6">6</a>Ale ty když bys se modliti chtěl, vejdi do pokojíka svého, a zavra dveře své, modliž se Otci svému, jenž jest v skrytě, a Otec tvůj, kterýž vidí v skrytě, odplatí tobě zjevně.</span> <span class="verse"><a name="7">7</a>Modléce se pak, nebuďtež marnomluvní jako pohané; nebo se domnívají, že mnohomluvností svou to způsobí, aby byli uslyšáni.</span> <span class="verse"><a name="8">8</a>Nepřirovnávejtež se tedy jim, neboť ví Otec váš, čeho jest vám potřebí, prve nežli byste vy ho prosili.</span> <span class="verse"><a name="9">9</a>A protož vy takto se modlte: Otče náš, jenž jsi v nebesích, posvěť se jméno tvé.</span> <span class="verse"><a name="10">10</a>Přijď království tvé. Buď vůle tvá jako v nebi tak i na zemi.</span> <span class="verse"><a name="11">11</a>Chléb náš vezdejší dej nám dnes.</span> <span class="verse"><a name="12">12</a>A odpusť nám viny naše, jakož i my odpouštíme vinníkům našim.</span> <span class="verse"><a name="13">13</a>I neuvoď nás v pokušení, ale zbav nás od zlého. Nebo tvé jest království, i moc, i sláva, na věky, Amen.</span> <span class="verse"><a name="14">14</a>Nebo budete-li odpouštěti lidem viny jejich, odpustíť i vám nebeský Otec váš.</span> <span class="verse"><a name="15">15</a>Jestliže pak neodpustíte lidem vin jejich, aniž Otec váš odpustí vám hříchů vašich.</span> <span class="verse"><a name="16">16</a>Když byste se pak postili, nebývejtež jako pokrytci zasmušilí; neboť pošmuřují tváří svých, aby vědomé bylo lidem, že se postí. Amen pravím vám, vzaliť jsou odplatu svou.</span> <span class="verse"><a name="17">17</a>Ty pak, když se postíš, pomaž hlavy své a tvář svou umej,</span> <span class="verse"><a name="18">18</a>Aby nebylo zjevné lidem, že se postíš, ale Otci tvému, kterýž jest v skrytě. A Otec tvůj, kterýž vidí v skrytosti, odplatí tobě zjevně.</span> <span class="verse"><a name="19">19</a>Neskládejte sobě pokladů na zemi, kdežto mol a rez kazí, a kdež zloději vykopávají a kradou.</span> <span class="verse"><a name="20">20</a>Ale skládejte sobě poklady v nebi, kdežto ani mol ani rez kazí, a kdežto zloději nevykopávají ani kradou.</span> <span class="verse"><a name="21">21</a>Nebo kdežť jest poklad váš, tuť jest i srdce vaše.</span> <span class="verse"><a name="22">22</a>Svíce těla jestiť oko; jestliže oko tvé sprostné bylo by, všecko tělo tvé světlé bude.</span> <span class="verse"><a name="23">23</a>Pakliť by oko tvé bylo nešlechetné, všecko tělo tvé tmavé bude. Protož jestliže světlo, kteréž jest v tobě, jest tma, co pak sama tma, jaká bude?</span> <span class="verse"><a name="24">24</a>Žádný nemůže dvěma pánům sloužiti. Nebo zajisté jednoho nenáviděti bude, a druhého milovati, aneb jednoho přídržeti se bude, a druhým pohrdne. Nemůžte Bohu sloužiti i mamoně.</span> <span class="verse"><a name="25">25</a>Protož pravím vám: Nepečujte o život váš, co byste jedli a co pili, ani o tělo vaše, čím byste je odívali. Zdaliž není život více nežli pokrm, a tělo více nežli oděv?</span> <span class="verse"><a name="26">26</a>Hleďte na ptactvo nebeské, žeť nesejí ani žnou, ani shromažďují do stodol, avšak Otec váš nebeský krmí je. I zdaliž vy jich mnohem nepřevyšujete?</span> <span class="verse"><a name="27">27</a>A kdo z vás pečlivě mysle, může přidati ku postavě své loket jeden?</span> <span class="verse"><a name="28">28</a>A o oděv proč pečujete? Poučte se na kvítí polním, kterak roste, nepracuje ani přede.</span> <span class="verse"><a name="29">29</a>A aj, pravím vám, že ani Šalomoun ve vší slávě své tak odín nebyl, jako jedno z nich.</span> <span class="verse"><a name="30">30</a>Poněvadž tedy trávu polní, ješto dnes jest, a zítra do peci bývá vložena, Bůh tak odívá, i zdaliž mnohem více vám toho nečiní, ó malé víry?</span> <span class="verse"><a name="31">31</a>Nepečujtež tedy, říkajíce: Co budeme jísti? anebo: Co budeme píti? anebo: Čím se budeme odívati?</span> <span class="verse"><a name="32">32</a>Nebo toho všeho pohané hledají. Víť zajisté Otec váš nebeský, že toho všeho potřebujete.</span> <span class="verse"><a name="33">33</a>Ale hledejte vy nejprv království Božího a spravedlnosti jeho, a toto vše bude vám přidáno.</span> <span class="verse"><a name="34">34</a>Protož nepečujte o zítřejší den, nebo zítřejší den pečovati bude o své věci. Dostiť má den na svém trápení.</span> </p></div</div></div></body></html>