<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/joel/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/joel">Joel</a> &gt <strong>Chapter 2</strong></div><p><span class="verse"><a name="1">1</a>Trubte trubou na Sionu, a křičte na hoře svaté mé, nechť se třesou všickni obyvatelé této země, nebo přichází den Hospodinův, nebo blízký jest,</span> <span class="verse"><a name="2">2</a>Den temnosti a mračna, den oblaku a mrákoty, jako záře jitřní rozprostřená po horách: Lid mnohý a silný, jemuž rovného nebylo od věků, aniž po něm kdy bude až do let národů i pronárodů.</span> <span class="verse"><a name="3">3</a>Před tváří jeho oheň zžírati bude, a za ním plamen plápolati; před ním země tato jako zahrada Eden, ale po něm bude poušť přehrozná, a aniž bude, což by ušlo před ním.</span> <span class="verse"><a name="4">4</a>Způsob jeho bude jako způsob koní, a jako jízdní, tak poběhnou.</span> <span class="verse"><a name="5">5</a>Jako s hřmotem vozů po vrších hor skákati budou, jako hluk plamene ohně zžírajícího strniště, jako lid silný zšikovaný k bitvě.</span> <span class="verse"><a name="6">6</a>Tváři jeho děsiti se budou lidé, všecky tváře zčernají jako hrnec.</span> <span class="verse"><a name="7">7</a>Jako rekové poběhnou, jako muži váleční vstoupí na zed, a jeden každý cestou svou půjde, aniž se uchýlí z stezek svých.</span> <span class="verse"><a name="8">8</a>Jeden druhého nebude tlačiti, každý silnicí svou půjde, a byť i na meč upadli, nebudou raněni.</span> <span class="verse"><a name="9">9</a>Po městě těkati budou, po zdech běhati, na domy vstupovati, a okny polezou jako zloděj.</span> <span class="verse"><a name="10">10</a>Před tváří jeho třásti se bude země, pohnou se nebesa, slunce i měsíc se zatmí, a hvězdy potratí blesk svůj.</span> <span class="verse"><a name="11">11</a>Hospodin pak sám vydá hlas svůj před vojskem svým, proto že velmi veliký bude tábor jeho, proto že silný ten, kdož vykoná slovo jeho. (Nebo veliký bude den Hospodinův a hrozný náramně), i kdož jej bude moci snésti?</span> <span class="verse"><a name="12">12</a>A protož ještě nyní dí Hospodin: Obraťte se ke mně samému celým srdcem svým, a to s postem a s pláčem i s kvílením.</span> <span class="verse"><a name="13">13</a>A roztrhněte srdce vaše, a ne roucha vaše, a navraťte se k Hospodinu Bohu vašemu; neboť jest on milostivý a lítostivý, dlouhočekající a hojný v milosrdenství, a kterýž lituje zlého.</span> <span class="verse"><a name="14">14</a>Kdo ví, neobrátí-li se a nebude-li želeti, a nezůstaví-li po něm požehnání, oběti suché a mokré Hospodinu Bohu vašemu.</span> <span class="verse"><a name="15">15</a>Trubte trubou na Sionu, uložte půst, svolejte shromáždění.</span> <span class="verse"><a name="16">16</a>Shromažďte lid, posvěťte shromáždění, shromažďte starce, shromažďte maličké i ty, jenž prsí požívají; nechť vyjde ženich z pokojíka svého a nevěsta z schrany své.</span> <span class="verse"><a name="17">17</a>Kněží, služebníci Hospodinovi, ať plačí mezi síňcí a oltářem, a řeknou: Odpusť, ó Hospodine, lidu svému, a nevydávej dědictví svého v pohanění, tak aby nad nimi panovati měli pohané. Proč mají říkati mezi národy: Kde jest Bůh jejich?</span> <span class="verse"><a name="18">18</a>I bude horlivou milostí zažžen Hospodin k zemi své, a slituje se nad lidem svým.</span> <span class="verse"><a name="19">19</a>A ohlásí se Hospodin, a řekne lidu svému: Aj, já pošli vám obilé, mest a olej, i budete jím nasyceni, aniž vás vydám více v pohanění mezi pohany.</span> <span class="verse"><a name="20">20</a>Nebo půlnoční vojsko vzdálím od vás, a zaženu je do země vyprahlé a pusté, přední houf jeho k moři východnímu, konec pak jeho k moři nejdalšímu; i vzejde z něho smrad a puch, jakžkoli sobě mocně počíná.</span> <span class="verse"><a name="21">21</a>Neboj se země, plésej a vesel se; neboť mocně dělati bude Hospodin dílo své.</span> <span class="verse"><a name="22">22</a>Nebojtež se zvířátka polí mých; neboť se zotaví pastviska na poušti, a stromoví přinese ovoce své, fík i vinný kmen vydadí moc svou.</span> <span class="verse"><a name="23">23</a>I vy, synové Sionští, plésejte a veselte se v Hospodinu Bohu vašem; nebo vám dá déšť příhodný, a sešle vám déšť hojný, podzimní i jarní, v čas.</span> <span class="verse"><a name="24">24</a>I budou naplněny stodoly obilím, a oplývati budou presové mstem a olejem.</span> <span class="verse"><a name="25">25</a>A tak nahradím vám léta, kteráž sežraly kobylky, brouci, chroustové a housenky, vojsko mé veliké, kteréž jsem posílal na vás.</span> <span class="verse"><a name="26">26</a>Budete zajisté míti co jísti, a nasyceni jsouce, chváliti budete jméno Hospodina Boha svého, kterýž učinil s vámi divné věci, aniž zahanben bude lid můj na věky.</span> <span class="verse"><a name="27">27</a>A poznáte, že já jsem u prostřed Izraele, a že já Hospodin jsem Bohem vaším, a že není žádného jiného; neboť nebude zahanben lid můj na věky.</span> <span class="verse"><a name="28">28</a>I stane se potom, že vyleji Ducha svého na všeliké tělo, a budou prorokovati synové vaši i dcery vaše; starci vaši sny mívati budou, mládenci vaši vidění vídati budou.</span> <span class="verse"><a name="29">29</a>Nýbrž i na služebníky a na služebnice v těch dnech vyleji Ducha svého,</span> <span class="verse"><a name="30">30</a>A ukáži zázraky na nebi i na zemi, krev a oheň a sloupy dymové.</span> <span class="verse"><a name="31">31</a>Slunce obrátí se v tmu a měsíc v krev, prvé než přijde den Hospodinův veliký a hrozný,</span> <span class="verse"><a name="32">32</a>A však stane se, že kdož by koli vzýval jméno Hospodinovo, vysvobozen bude; nebo na hoře Sion a v Jeruzalémě bude vysvobození, jakož pověděl Hospodin, totiž v ostatcích, kterýchž povolá Hospodin.</span> </p></div</div></div></body></html>