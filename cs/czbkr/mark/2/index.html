<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 2</strong></div><p><span class="verse"><a name="1">1</a>A opět všel do Kafarnaum po několika dnech. I uslyšáno jest, že by doma byl.</span> <span class="verse"><a name="2">2</a>A hned sešlo se jich množství, takže již nemohli ani ke dveřům. I mluvil jim slovo.</span> <span class="verse"><a name="3">3</a>Tedy přijdou k němu někteří, nesouce šlakem poraženého, kterýžto ode čtyř nesen byl.</span> <span class="verse"><a name="4">4</a>A když k němu nemohli pro zástupy, loupali střechu, kdež byl Ježíš, a probořivše půdu, spustili po provazích dolů ložce, na němž ležel šlakem poražený.</span> <span class="verse"><a name="5">5</a>A vida Ježíš víru jejich, dí šlakem poraženému: Synu, odpouštějí se tobě hříchové tvoji.</span> <span class="verse"><a name="6">6</a>A byli tu někteří z zákoníků, sedíce a myslíce v srdcích svých:</span> <span class="verse"><a name="7">7</a>Co tento tak mluví rouhavě? Kdo můž odpustiti hříchy, jediné sám Bůh?</span> <span class="verse"><a name="8">8</a>To hned poznav Ježíš duchem svým, že by tak přemyšlovali sami v sobě, řekl jim: Proč o tom přemyšlujete v srdcích svých?</span> <span class="verse"><a name="9">9</a>Co jest snáze říci šlakem poraženému: Odpouštějí se tobě hříchové, čili říci: Vstaň a vezmi lože své a choď?</span> <span class="verse"><a name="10">10</a>Ale abyste věděli, že Syn člověka má moc na zemi odpouštěti hříchy, dí šlakem poraženému:</span> <span class="verse"><a name="11">11</a>Toběť pravím: Vstaň, a vezmi lože své, a jdi do domu svého.</span> <span class="verse"><a name="12">12</a>I vstal hned, a vzav lože své přede všemi, odšel, takže se děsili všickni, a chválili Boha, řkouce: Nikdy jsme toho neviděli.</span> <span class="verse"><a name="13">13</a>I vyšel opět k moři, a všecken zástup přicházel k němu, i učil je.</span> <span class="verse"><a name="14">14</a>A pomíjeje Ježíš, uzřel Léví syna Alfeova, sedícího na cle. I dí jemu: Pojď za mnou. A on vstav, šel za ním.</span> <span class="verse"><a name="15">15</a>I stalo se, když seděl za stolem v domu jeho, že i publikáni mnozí a hříšníci seděli spolu s Ježíšem a s učedlníky jeho; neb mnoho jich bylo, a šlo za ním.</span> <span class="verse"><a name="16">16</a>Zákoníci pak a farizeové vidouce, že jedl s publikány a s hříšníky, řekli učedlníkům jeho: Což jest toho, že s publikány a hříšníky jí a pije Mistr váš?</span> <span class="verse"><a name="17">17</a>To uslyšav Ježíš, dí jim: Nepotřebují zdraví lékaře, ale nemocní. Nepřišelť jsem volati spravedlivých, ale hříšných ku pokání.</span> <span class="verse"><a name="18">18</a>Učedlníci pak Janovi a farizejští postívali se. I přišli a řekli jemu: Proč učedlníci Janovi a farizejští postí se, a tvoji učedlníci se nepostí?</span> <span class="verse"><a name="19">19</a>I řekl jim Ježíš: Kterakž mohou synové Ženichovi postiti se, když jest s nimi Ženich? Dokavadž mají s sebou Ženicha, nemohouť se postiti.</span> <span class="verse"><a name="20">20</a>Ale přijdouť dnové, když od nich odjat bude Ženich, a tehdáž se budou postiti v těch dnech.</span> <span class="verse"><a name="21">21</a>Ano nižádný záplaty sukna nového nepřišívá k rouchu starému; jinak odtrhne ta záplata nová od starého ještě něco, i bývá větší díra.</span> <span class="verse"><a name="22">22</a>A žádný nevlévá vína nového do nádob starých; jinak rozpučí nové víno nádoby, a tak víno se vyleje, a nádoby se pokazí. Ale víno nové má lito býti do nádob nových.</span> <span class="verse"><a name="23">23</a>I stalo se, že šel Ježíš v sobotu skrze obilí, i počali učedlníci jeho jdouce vymínati klasy.</span> <span class="verse"><a name="24">24</a>Tedy farizeové řekli jemu: Pohleď, coť činí učedlníci tvoji, čehož nesluší činiti v sobotu.</span> <span class="verse"><a name="25">25</a>I řekl jim: Nikdy-liž jste nečtli, co učinil David, když nouze byla, a lačněl, on i ti, kteříž s ním byli?</span> <span class="verse"><a name="26">26</a>Kterak všel do domu Božího za Abiatara nejvyššího kněze, a jedl chleby posvátné, (jichžto neslušelo jísti než samým kněžím,) a dal i těm, kteříž s ním byli?</span> <span class="verse"><a name="27">27</a>I pravil jim: Sobota pro člověka učiněna jest, a ne člověk pro sobotu.</span> <span class="verse"><a name="28">28</a>Protož Syn člověka jest pánem také i soboty.</span> </p></div</div></div></body></html>