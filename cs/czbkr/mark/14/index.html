<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 14</strong></div><p><span class="verse"><a name="1">1</a>Po dvou pak dnech byl hod beránka a přesnic; i hledali přední kněží a zákoníci, kterak by jej lstivě jmouce, zamordovali.</span> <span class="verse"><a name="2">2</a>Ale pravili: Ne v svátek, aby snad nebyl rozbroj v lidu.</span> <span class="verse"><a name="3">3</a>A když byl v Betany, v domu Šimona malomocného, a seděl za stolem, přišla žena, mající nádobu alabastrovou masti velmi drahé, z nardového koření. A rozbivši nádobu, vylila ji na hlavu jeho.</span> <span class="verse"><a name="4">4</a>I hněvali se někteří mezi sebou, řkouce: I proč ztráta masti této stala se?</span> <span class="verse"><a name="5">5</a>Nebo mohlo jest toto prodáno býti dráže než za tři sta peněz, a dáno býti chudým. I škřipěli zubami na ni.</span> <span class="verse"><a name="6">6</a>Ale Ježíš řekl: Nechtež jí. Proč ji rmoutíte? Dobrýť jest skutek učinila nade mnou.</span> <span class="verse"><a name="7">7</a>Však chudé máte vždycky s sebou, a když budete chtíti, můžete jim dobře činiti, ale mne ne vždy míti budete.</span> <span class="verse"><a name="8">8</a>Ona což mohla, to učinila; předešlať jest, aby těla mého pomazala ku pohřebu.</span> <span class="verse"><a name="9">9</a>Amen pravím vám: Kdežkoli bude kázáno toto evangelium po všem světě, také i to, což učinila tato, bude vypravováno na památku její.</span> <span class="verse"><a name="10">10</a>Tedy Jidáš Iškariotský, jeden ze dvanácti, odšel k předním kněžím, aby ho jim zradil.</span> <span class="verse"><a name="11">11</a>Oni pak uslyševše to, zradovali se, a slíbili mu peníze dáti. I hledal, kterak by ho příhodně zradil.</span> <span class="verse"><a name="12">12</a>Prvního pak dne přesnic, když velikonoční beránek zabíjín býval, řkou jemu učedlníci jeho: Kde chceš, ať jdouce, připravíme, abys jedl beránka?</span> <span class="verse"><a name="13">13</a>I poslal dva z učedlníků svých, a řekl jim: Jděte do města, a potkáť vás člověk dčbán vody nesa. Jdětež za ním.</span> <span class="verse"><a name="14">14</a>A kamžkoli vejde, rcete k hospodáři domu toho: Mistrť praví: Kde jest večeřadlo, v němž bych jedl beránka s učedlníky svými?</span> <span class="verse"><a name="15">15</a>A on vám ukáže večeřadlo veliké, podlážené a připravené. Tu nám připravte.</span> <span class="verse"><a name="16">16</a>I odešli učedlníci jeho, a přišli do města, a nalezli tak, jakož jim byl pověděl. I připravili beránka.</span> <span class="verse"><a name="17">17</a>Když pak byl večer, přišel se dvanácti.</span> <span class="verse"><a name="18">18</a>A když seděli za stolem a jedli, řekl Ježíš: Amen pravím vám, že jeden z vás mne zradí, kterýž jí se mnou.</span> <span class="verse"><a name="19">19</a>A oni počali se rmoutiti a praviti jemu jeden každý obzvláštně: Zdali já jsem? A jiný: Zdali já?</span> <span class="verse"><a name="20">20</a>On pak odpověděv, řekl jim: Jeden ze dvanácti, kterýž omáčí se mnou v míse.</span> <span class="verse"><a name="21">21</a>Syn zajisté člověka jde, jakož jest psáno o něm, ale běda člověku tomu, skrze něhož Syn člověka bude zrazen. Dobré by bylo jemu, aby se byl nenarodil člověk ten.</span> <span class="verse"><a name="22">22</a>A když oni jedli, vzav Ježíš chléb, a dobrořečiv, lámal a dával jim, řka: Vezměte, jezte, to jest tělo mé.</span> <span class="verse"><a name="23">23</a>A vzav kalich, a díky učiniv, dal jim. A pili z něho všickni.</span> <span class="verse"><a name="24">24</a>I řekl jim: To jest krev má nového Zákona, kteráž se za mnohé vylévá.</span> <span class="verse"><a name="25">25</a>Amen pravím vám, žeť již více nebudu píti z plodu vinného kořene, až do onoho dne, když jej píti budu nový v království Božím.</span> <span class="verse"><a name="26">26</a>A sezpívavše písničku, vyšli na horu Olivetskou.</span> <span class="verse"><a name="27">27</a>Potom řekl jim Ježíš: Všickni vy zhoršíte se nade mnou této noci. Nebo psáno jest: Bíti budu pastýře, a rozprchnou se ovce.</span> <span class="verse"><a name="28">28</a>Ale když z mrtvých vstanu, předejduť vás do Galilee.</span> <span class="verse"><a name="29">29</a>Tedy Petr řekl jemu: Byť se pak všickni zhoršili, ale já nic.</span> <span class="verse"><a name="30">30</a>Řekl jemu Ježíš: Amen pravím tobě, že dnes této noci, prve než kohout po dvakrát zazpívá, třikrát mne zapříš.</span> <span class="verse"><a name="31">31</a>On pak mnohem více mluvil: Bychť pak měl s tebou i umříti, nezapřímť tebe. A takž také i všickni mluvili.</span> <span class="verse"><a name="32">32</a>I přišli na místo, kterémuž jméno Getsemany. Tedy řekl učedlníkům svým: Seďtež tuto, ažť se pomodlím.</span> <span class="verse"><a name="33">33</a>A pojav s sebou Petra a Jakuba a Jana, počal se lekati a velmi teskliv býti.</span> <span class="verse"><a name="34">34</a>I dí jim: Smutnáť jest duše má až k smrti. Počekejtež tuto a bděte.</span> <span class="verse"><a name="35">35</a>A poodšed maličko, padl na zemi a modlil se, aby, bylo-li by možné, odešla od něho hodina ta.</span> <span class="verse"><a name="36">36</a>I řekl: Abba, Otče, všecko jest možné tobě. Přenes kalich tento ode mne, ale však ne, což já chci, ale co ty.</span> <span class="verse"><a name="37">37</a>I přišel k učedlníkům a nalezl je, ani spí. I řekl Petrovi: Šimone, spíš? Nemohl-lis jediné hodiny bdíti?</span> <span class="verse"><a name="38">38</a>Bděte a modlte se, abyste nevešli v pokušení. Duchť zajisté hotov jest, ale tělo nemocno.</span> <span class="verse"><a name="39">39</a>A opět odšed, modlil se, táž slova mluvě.</span> <span class="verse"><a name="40">40</a>A navrátiv se, nalezl je, ani opět spí; nebo oči jejich byly obtíženy; aniž věděli, co by jemu odpověděli.</span> <span class="verse"><a name="41">41</a>I přišel po třetí, a řekl jim: Spětež již a odpočívejte; dostiť jest. Přišla hodina; aj, Syna člověka zrazují v ruce hříšných.</span> <span class="verse"><a name="42">42</a>Vstaňte, pojďme. Aj, kterýž mne zrazuje, blízkoť jest.</span> <span class="verse"><a name="43">43</a>A hned, když on ještě mluvil, přišel Jidáš, jenž byl jeden ze dvanácti, a s ním zástup veliký s meči a s kyjmi, poslaných od předních kněží a od zákoníků a starších.</span> <span class="verse"><a name="44">44</a>Zrádce pak byl jim dal znamení, řka: Kteréhožkoli políbím, tenť jest, jmětež ho a veďte opatrně.</span> <span class="verse"><a name="45">45</a>A přišed, hned přistoupiv k němu, řekl: Mistře, Mistře, a políbil ho.</span> <span class="verse"><a name="46">46</a>Tedy oni vztáhli naň ruce své a jali jej.</span> <span class="verse"><a name="47">47</a>Jeden pak z těch, kteříž tu okolo stáli, vytrh meč, udeřil služebníka nejvyššího kněze, a uťal jemu ucho.</span> <span class="verse"><a name="48">48</a>I odpověděv Ježíš, řekl jim: Jako na lotra vyšli jste s meči a s kyjmi, abyste mne jali?</span> <span class="verse"><a name="49">49</a>Na každý den býval jsem u vás, uče v chrámě, a nejali jste mne. Ale toť se děje, aby se naplnila písma.</span> <span class="verse"><a name="50">50</a>Tedy učedlníci opustivše jej, všickni utekli.</span> <span class="verse"><a name="51">51</a>Jeden pak mládenček šel za ním, odín jsa rouchem lněným po nahém těle. I popadli jej mládenci.</span> <span class="verse"><a name="52">52</a>On pak opustiv roucho, nahý utekl od nich.</span> <span class="verse"><a name="53">53</a>I přivedli Ježíše k nejvyššímu knězi, a sešli se k němu všickni přední kněží i starší i zákoníci.</span> <span class="verse"><a name="54">54</a>Petr pak šel za ním zdaleka až na dvůr nejvyššího kněze; i seděl s služebníky, zhřívaje se u ohně.</span> <span class="verse"><a name="55">55</a>Ale nejvyšší kněz i všecka ta rada hledali proti Ježíšovi svědectví, aby jej na smrt vydali, avšak nenalezli.</span> <span class="verse"><a name="56">56</a>Nebo ač mnozí křivé svědectví mluvili proti němu, ale svědectví jejich nebyla jednostejná.</span> <span class="verse"><a name="57">57</a>Tedy někteří povstavše, křivé svědectví dávali proti němu, řkouce:</span> <span class="verse"><a name="58">58</a>My jsme slyšeli tohoto, že řekl: Já zbořím chrám tento rukou udělaný, a ve třech dnech jiný ne rukou udělaný postavím.</span> <span class="verse"><a name="59">59</a>Ale ani to jejich svědectví nebylo jednostejné.</span> <span class="verse"><a name="60">60</a>Tedy povstav nejvyšší kněz uprostřed, otázal se Ježíše, řka: Neodpovídáš ničehož, což tito na tebe svědčí?</span> <span class="verse"><a name="61">61</a>Ale on mlčel, a nic neodpověděl. Opět nejvyšší kněz otázal se ho a řekl jemu: Jsi-liž ty Kristus, Syn Boha Požehnaného?</span> <span class="verse"><a name="62">62</a>A Ježíš řekl: Jáť jsem, a uzříte Syna člověka, an sedí na pravici moci Boží, a přichází s oblaky nebeskými.</span> <span class="verse"><a name="63">63</a>Tedy nejvyšší kněz roztrh roucho své, řekl: I což ještě potřebujeme svědků?</span> <span class="verse"><a name="64">64</a>Slyšeli jste rouhání. Co se vám zdá? Oni pak všickni odsoudili jej, že jest hoden smrti.</span> <span class="verse"><a name="65">65</a>I počali někteří naň plvati, a tvář jeho zakrývati, a poličkovati, a říkati jemu: Prorokuj nám. A služebníci kyji jej bili.</span> <span class="verse"><a name="66">66</a>A když byl Petr v síni dole, přišla jedna z děveček nejvyššího kněze.</span> <span class="verse"><a name="67">67</a>A uzřevši Petra, an se ohřívá, a popatřivši naň, dí: I ty s Ježíšem Nazaretským byl jsi.</span> <span class="verse"><a name="68">68</a>Ale on zapřel, řka: Aniž vím, ani rozumím, co ty pravíš. I vyšel ven před síň, a kohout zazpíval.</span> <span class="verse"><a name="69">69</a>Tedy děvečka, uzřevši jej opět, počala praviti těm, kteříž tu okolo stáli, že tento z nich jest.</span> <span class="verse"><a name="70">70</a>A on opět zapřel. A po malé chvíli opět ti, kteříž tu stáli, řekli Petrovi: Jistě z nich jsi, nebo i Galilejský jsi, i řeč tvá podobná jest.</span> <span class="verse"><a name="71">71</a>On pak počal se proklínati a přisahati, pravě: Neznám člověka toho, o němž vy pravíte.</span> <span class="verse"><a name="72">72</a>A hned po druhé kohout zazpíval. I rozpomenul se Petr na slovo, kteréž byl řekl jemu Ježíš: Že prve než kohout dvakrát zazpívá, třikrát mne zapříš. A vyšed, plakal.</span> </p></div</div></div></body></html>