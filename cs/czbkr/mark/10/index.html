<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 10</strong></div><p><span class="verse"><a name="1">1</a>A vstav odtud, přišel do končin Judských skrze krajinu za Jordánem ležící. I sešli se k němu zase zástupové, a jakž obyčej měl, opět je učil.</span> <span class="verse"><a name="2">2</a>Tedy přistoupivše farizeové, otázali se ho: Sluší-li muži ženu propustiti? pokoušejíce ho.</span> <span class="verse"><a name="3">3</a>On pak odpovídaje, řekl jim: Co vám přikázal Mojžíš?</span> <span class="verse"><a name="4">4</a>Kteřížto řekli: Mojžíš dopustil lístek zapuzení napsati a propustiti.</span> <span class="verse"><a name="5">5</a>I odpověděv Ježíš, řekl jim: Pro tvrdost srdce vašeho napsal vám Mojžíš to přikázání.</span> <span class="verse"><a name="6">6</a>Ale od počátku stvoření muže a ženu učinil je Bůh.</span> <span class="verse"><a name="7">7</a>Protoť opustí člověk otce svého i matku, a přídržeti se bude ženy své.</span> <span class="verse"><a name="8">8</a>I budou dva jedno tělo. A tak již nejsou dva, ale jedno tělo.</span> <span class="verse"><a name="9">9</a>Protož což Bůh spojil, člověk nerozlučuj.</span> <span class="verse"><a name="10">10</a>A v domu opět učedlníci jeho otázali se ho o též věci.</span> <span class="verse"><a name="11">11</a>I dí jim: Kdož by koli propustil manželku svou a jinou pojal, cizoloží a hřeší proti ní.</span> <span class="verse"><a name="12">12</a>A jestliže by žena propustila muže svého a za jiného se vdala, cizoloží.</span> <span class="verse"><a name="13">13</a>Tedy přinášeli k němu dítky, aby se jich dotýkal. Ale učedlníci přimlouvali těm, kteříž je nesli.</span> <span class="verse"><a name="14">14</a>To viděv Ježíš, nelibě to nesl, a řekl jim: Nechtež dítek jíti ke mně a nebraňtež jim, nebo takovýchť jest království Boží.</span> <span class="verse"><a name="15">15</a>Amen pravím vám: Kdož by koli nepřijal království Božího jako dítě, nikoliť do něho nevejde.</span> <span class="verse"><a name="16">16</a>A bera je na lokty své a vzkládaje na ně ruce, požehnání jim dával.</span> <span class="verse"><a name="17">17</a>Potom když vyšel na cestu, přiběhl jeden, a poklekna před ním, otázal se ho, řka: Mistře dobrý, co učiním, abych života věčného dědičně došel?</span> <span class="verse"><a name="18">18</a>I řekl mu Ježíš: Co mne nazýváš dobrým? Žádný není dobrý, než sám toliko Bůh.</span> <span class="verse"><a name="19">19</a>Přikázání umíš: Nezcizoložíš, nezabiješ, neukradneš, nevydáš falešného svědectví, neoklamáš, cti otce svého i matku.</span> <span class="verse"><a name="20">20</a>A on odpověděv, řekl jemu: Mistře, toho všeho jsem ostříhal od své mladosti.</span> <span class="verse"><a name="21">21</a>Tedy Ježíš pohleděv na něj, zamiloval ho, a řekl mu: Jednohoť se nedostává. Jdi, a cožkoli máš, prodej, a dej chudým, a budeš míti poklad v nebi; a pojď, následuj mne, vezma kříž svůj.</span> <span class="verse"><a name="22">22</a>On pak zarmoutiv se pro to slovo, odšel, truchliv jsa; nebo měl mnohá zboží.</span> <span class="verse"><a name="23">23</a>A pohleděv vůkol Ježíš, dí učedlníkům svým: Aj jak nesnadně ti, jenž statky mají, vejdou do království Božího.</span> <span class="verse"><a name="24">24</a>Tedy učedlníci užasli se nad řečmi jeho. Ježíš pak zase odpověděv, dí jim: Synáčkové, kterak nesnadné jest doufajícím v statek do království Božího vjíti.</span> <span class="verse"><a name="25">25</a>Snáze jest velbloudu skrze jehelní ucho projíti, nežli bohatému vjíti do království Božího.</span> <span class="verse"><a name="26">26</a>Oni pak více se děsili, řkouce mezi sebou: I kdož může spasen býti?</span> <span class="verse"><a name="27">27</a>A pohleděv na ně Ježíš, dí: U lidíť jest nemožné, ale ne u Boha; nebo u Boha všecko možné jest.</span> <span class="verse"><a name="28">28</a>I počal Petr mluviti k němu: Aj, my opustili jsme všecko a šli jsme za tebou.</span> <span class="verse"><a name="29">29</a>Odpověděv pak Ježíš, řekl: Amen pravím vám, žádného není, ješto by opustil dům, neb bratří, nebo sestry, neb otce, nebo matku, nebo manželku, nebo syny, nebo rolí pro mne a pro evangelium,</span> <span class="verse"><a name="30">30</a>Aby nevzal stokrát tolik nyní v času tomto domů a bratrů a sestr a matek a synů a rolí s protivenstvím, a v budoucím věku život věčný.</span> <span class="verse"><a name="31">31</a>Mnozíť zajisté byvše první, budou poslední, a poslední první.</span> <span class="verse"><a name="32">32</a>Byli pak na cestě, jdouce do Jeruzaléma, a Ježíš šel napřed. I byli předěšeni, a jdouce za ním, báli se. Tedy pojav Ježíš opět dvanácte, počal jim praviti, co se jemu má státi,</span> <span class="verse"><a name="33">33</a>Řka: Aj, vstupujeme do Jeruzaléma, a Syn člověka vydán bude předním kněžím a zákoníkům, i odsoudí jej na smrt, a vydadí jej pohanům.</span> <span class="verse"><a name="34">34</a>Kteřížto posmívati se budou jemu, a ubičují ho, a uplijí a zabijí jej, ale třetího dne z mrtvých vstane.</span> <span class="verse"><a name="35">35</a>Tedy přistoupili k němu Jakub a Jan, synové Zebedeovi, řkouce: Mistře, chceme, zač bychom koli prosili tebe, abys učinil nám.</span> <span class="verse"><a name="36">36</a>On pak řekl jim: Co chcete, abych vám učinil?</span> <span class="verse"><a name="37">37</a>I řekli jemu: Dej nám, abychom jeden na pravici tvé a druhý na levici tvé seděli v slávě tvé.</span> <span class="verse"><a name="38">38</a>Ježíš pak řekl jim: Nevíte, zač prosíte. Můžete-li píti kalich, kterýž já piji, a křtíti se křtem, kterýmž já se křtím?</span> <span class="verse"><a name="39">39</a>A oni řekli jemu: Můžeme. A Ježíš řekl jim: Kalich zajisté, kterýž já piji, píti budete, a křtem, kterýmž já se křtím, křtěni budete,</span> <span class="verse"><a name="40">40</a>Ale seděti na pravici mé, nebo na levici mé, neníť má věc dáti vám, ale dánoť bude, kterýmž připraveno jest.</span> <span class="verse"><a name="41">41</a>A uslyšavše to jiných deset, počali se hněvati na Jakuba a na Jana.</span> <span class="verse"><a name="42">42</a>Ale Ježíš povolav jich, řekl jim: Víte, že ti, kteříž sobě zalibují vládnouti nad národy, panujíť nad nimi; a kteříž velicí u nich jsou, moc provozují nad nimi.</span> <span class="verse"><a name="43">43</a>Ne takť bude mezi vámi. Ale kdožkoli chtěl by mezi vámi býti veliký, budiž váš služebník.</span> <span class="verse"><a name="44">44</a>A kdožkoli z vás chtěl by býti přední, budiž služebník všech.</span> <span class="verse"><a name="45">45</a>Nebo i Syn člověka nepřišel, aby mu sloužili, ale aby on sloužil, a aby dal duši svou na vykoupení za mnohé.</span> <span class="verse"><a name="46">46</a>Tedy přišli do Jericho, a když vycházel on z Jericha, i učedlníci jeho a zástup mnohý, Timeův syn, Bartimeus slepý, seděl podle cesty, žebře.</span> <span class="verse"><a name="47">47</a>A když uslyšel, že by to byl Ježíš Nazaretský, počal volati a říci: Ježíši, synu Davidův, smiluj se nade mnou.</span> <span class="verse"><a name="48">48</a>I přimlouvali mu mnozí, aby mlčel. Ale on mnohem více volal: Synu Davidův, smiluj se nade mnou.</span> <span class="verse"><a name="49">49</a>Tedy zastaviv se Ježíš, kázal ho zavolati. I zavolali toho slepého, řkouce jemu: Dobré mysli buď, vstaň, volá tě.</span> <span class="verse"><a name="50">50</a>On pak povrh plášť svůj, a zchopiv se, šel k Ježíšovi.</span> <span class="verse"><a name="51">51</a>I odpověděv Ježíš, dí jemu: Co chceš, ať učiním? A slepý řekl jemu: Mistře, ať vidím.</span> <span class="verse"><a name="52">52</a>Tedy Ježíš řekl mu: Jdi, víra tvá tě uzdravila. A on hned prohlédl, a šel cestou za Ježíšem.</span> </p></div</div></div></body></html>