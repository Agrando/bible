<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 8</strong></div><p><span class="verse"><a name="1">1</a>V těch dnech když opět velmi veliký zástup byl s ním, a neměli, co by jedli, svolav Ježíš učedlníky své, řekl jim:</span> <span class="verse"><a name="2">2</a>Lítost mám nad zástupy; nebo již tři dni trvají se mnou a nemají, co by jedli.</span> <span class="verse"><a name="3">3</a>A rozpustím-li je lačné do domů jejich, zhynou na cestě; nebo někteří z nich zdaleka přišli.</span> <span class="verse"><a name="4">4</a>Odpověděli mu učedlníci jeho: I odkud bude moci kdo tyto nakrmiti chleby zde na poušti?</span> <span class="verse"><a name="5">5</a>I otázal se jich: Kolik chlebů máte? A oni řekli: Sedm.</span> <span class="verse"><a name="6">6</a>I kázal zástupu posaditi se na zemi. A vzav sedm chlebů, díky učiniv, lámal a dával učedlníkům svým, aby předkládali. I kladli před zástup.</span> <span class="verse"><a name="7">7</a>A měli také rybiček maličko. Jichž požehnav, kázal i ty před ně klásti.</span> <span class="verse"><a name="8">8</a>I jedli a nasyceni jsou; a sebrali, což pozůstalo drobtů, sedm košů.</span> <span class="verse"><a name="9">9</a>Těch pak, kteříž jedli, bylo okolo čtyř tisíců. I rozpustil je.</span> <span class="verse"><a name="10">10</a>Potom hned vstoupiv na lodí s učedlníky svými, přeplavil se do krajin Dalmanutských.</span> <span class="verse"><a name="11">11</a>I vyšli farizeové a počali se s ním hádati, hledajíce od něho znamení s nebe, pokoušejíce ho.</span> <span class="verse"><a name="12">12</a>A on vzdech duchem svým, dí: Co pokolení toto znamení hledá? Amen pravím vám: Nebude dáno znamení pokolení tomuto.</span> <span class="verse"><a name="13">13</a>A opustiv je, vstoupil zase na lodí, i plavil se přes moře.</span> <span class="verse"><a name="14">14</a>I zapomenuli s sebou vzíti chlebů, a neměli než jeden chléb s sebou na lodí.</span> <span class="verse"><a name="15">15</a>Tedy přikazoval jim, řka: Vizte a pilně se šetřte kvasu farizejského a kvasu Herodesova.</span> <span class="verse"><a name="16">16</a>I přemyšlovali, řkouce jeden k druhému: Chleba nemáme.</span> <span class="verse"><a name="17">17</a>A znaje to Ježíš, řekl jim: Co přemyšlujete o tom, že chleba nemáte? Ještě neznáte, ani rozumíte? Ještě máte oslepené srdce vaše?</span> <span class="verse"><a name="18">18</a>Oči majíce, nevidíte? A uši majíce, neslyšíte? A nepomníte,</span> <span class="verse"><a name="19">19</a>Že jsem pět chlebů lámal mezi pět tisíců? A kolik jste plných košů drobtů sebrali? Řekli jemu: Dvanácte.</span> <span class="verse"><a name="20">20</a>A když také sedm chlebů lámal jsem mezi čtyři tisíce, kolik jste plných košů drobtů vzali? I řkou jemu: Sedm.</span> <span class="verse"><a name="21">21</a>I řekl jim: Kterakž tedy ještě nerozumíte?</span> <span class="verse"><a name="22">22</a>I přišel do Betsaidy, a přivedli k němu slepého, prosíce ho, aby se ho dotekl.</span> <span class="verse"><a name="23">23</a>I ujav slepého za ruku, vyvedl jej ven z městečka, a plinuv na oči jeho a vloživ na něj ruce, otázal se ho, viděl-li by co.</span> <span class="verse"><a name="24">24</a>A on pohleděv, řekl: Znamenám lidi; nebo vidím, že chodí jako stromové.</span> <span class="verse"><a name="25">25</a>Potom opět vložil ruce na oči jeho, a kázal mu hleděti. I uzdraven jest, takže i zdaleka jasně viděl všecky.</span> <span class="verse"><a name="26">26</a>I odeslal jej do domu jeho, řka: Aniž do toho městečka choď, aniž komu z městečka co o tom prav.</span> <span class="verse"><a name="27">27</a>Tedy vyšel Ježíš a učedlníci jeho do městeček Cesaree Filipovy. A na cestě tázal se učedlníků svých, řka jim: Kým mne praví býti lidé?</span> <span class="verse"><a name="28">28</a>Kteřížto odpověděli: Janem Křtitelem, a jiní Eliášem, jiní pak jedním z proroků.</span> <span class="verse"><a name="29">29</a>Tedy on řekl jim: Vy pak kým mne býti pravíte? Odpověděv Petr, řekl jemu: Ty jsi Kristus.</span> <span class="verse"><a name="30">30</a>I přikázal jim, aby toho o něm žádnému nepravili.</span> <span class="verse"><a name="31">31</a>I počal učiti je, že Syn člověka musí mnoho trpěti, a potupen býti od starších a předních kněží a zákoníků, a zabit býti, a ve třech dnech z mrtvých vstáti.</span> <span class="verse"><a name="32">32</a>Zjevně to slovo mluvil. A chytiv jej Petr, počal mu domlouvati.</span> <span class="verse"><a name="33">33</a>Kterýžto obrátiv se a pohleděv na učedlníky své, přimluvil Petrovi, řka: Jdiž za mnou, satane; nebo nechápáš, co jest Božího, ale co lidského.</span> <span class="verse"><a name="34">34</a>A svolav zástup s učedlníky svými, řekl jim: Chce-li kdo za mnou přijíti, zapři sebe sám, a vezmi kříž svůj, a následujž mne.</span> <span class="verse"><a name="35">35</a>Nebo chtěl-li by kdo duši svou zachovati, ztratíť ji; pakli by kdo ztratil duši svou pro mne a pro evangelium, tenť ji zachová.</span> <span class="verse"><a name="36">36</a>Nebo co prospěje člověku, by všecken svět získal, a své duši škodu učinil?</span> <span class="verse"><a name="37">37</a>Aneb jakou dá člověk odměnu za duši svou?</span> <span class="verse"><a name="38">38</a>Nebo kdož by se koli za mne styděl a za má slova v tomto pokolení cizoložném a hříšném, i Syn člověka styděti se bude za něj, když přijde v slávě Otce svého s anděly svatými.</span> </p></div</div></div></body></html>