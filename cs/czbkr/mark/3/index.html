<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 3</strong></div><p><span class="verse"><a name="1">1</a>I všel opět do školy, a byl tu člověk, maje ruku uschlou.</span> <span class="verse"><a name="2">2</a>I šetřili ho, uzdraví-li jej v sobotu, aby ho obžalovali.</span> <span class="verse"><a name="3">3</a>I řekl tomu člověku, kterýž měl uschlou ruku: Vstaň a pojď sem do prostředku.</span> <span class="verse"><a name="4">4</a>I dí jim: Sluší-li v sobotu dobře činiti, čili zle, život zachovati, čili zamordovati? Ale oni mlčeli.</span> <span class="verse"><a name="5">5</a>A pohleděv na ně vůkol hněvivě, zarmoutiv se nad tvrdostí srdce jejich, řekl člověku: Vztáhni ruku svou. I vztáhl, a učiněna jest ruka jeho zdravá, jako i druhá.</span> <span class="verse"><a name="6">6</a>A vyšedše farizeové, hned s herodiány radu učinili proti Ježíšovi, kterak by ho zahubili.</span> <span class="verse"><a name="7">7</a>Ježíš pak s učedlníky svými poodšel k moři, a veliké množství od Galilee šlo za ním, i z Judstva,</span> <span class="verse"><a name="8">8</a>I od Jeruzaléma, i od Idumee, i z Zajordání; i ti, kteříž byli okolo Týru a Sidonu, množství veliké, slyšíce, kteraké věci činí, přišli k němu.</span> <span class="verse"><a name="9">9</a>I rozkázal učedlníkům svým, aby lodičku ustavičně nahotově měli, pro zástup, aby ho tak netiskli.</span> <span class="verse"><a name="10">10</a>Nebo mnohé uzdravoval, takže naň padali, aby se ho dotýkali, kteřížkoli měli jaké neduhy.</span> <span class="verse"><a name="11">11</a>A duchové nečistí, jakž ho zazřeli, padali před ním a křičeli, řkouce: Ty jsi Syn Boží.</span> <span class="verse"><a name="12">12</a>A on velmi jim přimlouval, aby ho nezjevovali.</span> <span class="verse"><a name="13">13</a>I vstoupil na horu, a povolal k sobě těch, kterýchž se jemu vidělo; i přišli k němu.</span> <span class="verse"><a name="14">14</a>I ustanovil jich dvanácte, aby s ním byli, aby je poslal kázati,</span> <span class="verse"><a name="15">15</a>A aby měli moc uzdravovati nemoci a vymítati ďábelství:</span> <span class="verse"><a name="16">16</a>A nejprve Šimona, jemuž dal jméno Petr,</span> <span class="verse"><a name="17">17</a>A Jakuba Zebedeova, a Jana bratra Jakubova, (a dal jim jméno Boanerges, to jest synové hromovi,)</span> <span class="verse"><a name="18">18</a>A Ondřeje, a Filipa, a Bartoloměje, a Matouše, a Tomáše, a Jakuba Alfeova, a Taddea, a Šimona Kananejského,</span> <span class="verse"><a name="19">19</a>A Jidáše Iškariotského, kterýž i zradil jej. I šli s ním domů.</span> <span class="verse"><a name="20">20</a>A vtom opět sšel se zástup, takže nemohli ani chleba pojísti.</span> <span class="verse"><a name="21">21</a>A slyšavše o tom příbuzní jeho, přišli, aby jej vzali; nebo pravili, že by se smyslem pominul.</span> <span class="verse"><a name="22">22</a>Zákoníci pak, kteříž byli přišli od Jeruzaléma, pravili, že Belzebuba má a že v knížeti ďábelském vymítá ďábly.</span> <span class="verse"><a name="23">23</a>A povolav jich, mluvil k nim v podobenstvích: Kterak může satan satana vymítati?</span> <span class="verse"><a name="24">24</a>A jestliže království v sobě se rozdvojí, nemůže státi království to.</span> <span class="verse"><a name="25">25</a>A rozdvojí-li se dům proti sobě, nebude moci dům ten státi.</span> <span class="verse"><a name="26">26</a>Tak jestliže jest povstal satan sám proti sobě, a rozdvojen jest, nemůže státi, ale konec béře.</span> <span class="verse"><a name="27">27</a>Nižádný nemůže nádobí silného reka, vejda do domu jeho, rozebrati, leč by prve silného toho svázal; a tehdyť dům jeho zloupí.</span> <span class="verse"><a name="28">28</a>Amen pravím vám, že všickni hříchové odpuštěni budou synům lidským, i rouhání, jímž by se rouhali,</span> <span class="verse"><a name="29">29</a>Ale kdo by se rouhal proti Duchu svatému, nemá odpuštění na věky, ale hoden jest věčného odsouzení.</span> <span class="verse"><a name="30">30</a>Nebo pravili: Že ducha nečistého má.</span> <span class="verse"><a name="31">31</a>Tedy přišla matka jeho a bratří, a stojíce vně, poslali k němu, aby ho vyvolali.</span> <span class="verse"><a name="32">32</a>A seděl okolo něho zástup. I řekli jemu: Aj, matka tvá a bratří tvoji vně hledají tebe.</span> <span class="verse"><a name="33">33</a>Ale on odpověděl jim, řka: Kdo jest matka má a bratří moji?</span> <span class="verse"><a name="34">34</a>A obezřev učedlníky vůkol sedící, řekl: Aj, matka má a bratří moji.</span> <span class="verse"><a name="35">35</a>Nebo kdož by koli činil vůli Boží, tenť jest bratr můj, i sestra, i matka má.</span> </p></div</div></div></body></html>