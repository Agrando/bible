<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 12</strong></div><p><span class="verse"><a name="1">1</a>Tedy počal jim mluviti v podobenstvích: Vinici štípil jeden člověk, a opletl ji plotem, a vkopal pres, a ustavěl věži, a najal ji vinařům, i odšel na cestu.</span> <span class="verse"><a name="2">2</a>A v čas užitků poslal k vinařům služebníka, aby od vinařů vzal ovoce z vinice.</span> <span class="verse"><a name="3">3</a>Oni pak javše jej, zmrskali ho a odeslali prázdného.</span> <span class="verse"><a name="4">4</a>I poslal k nim zase jiného služebníka. I toho též kamenovavše, ranili v hlavu a odeslali zohaveného.</span> <span class="verse"><a name="5">5</a>I poslal opět jiného. I toho zabili, a mnoho jiných, z nichž některé zmrskali a jiné zmordovali.</span> <span class="verse"><a name="6">6</a>Ještě pak maje jediného syna nejmilejšího, i toho poslal k nim naposledy, řka: Ostýchati se budou syna mého.</span> <span class="verse"><a name="7">7</a>Ale vinaři řekli jedni k druhým: Tentoť jest dědic; pojďte, zabijme jej, a budeť naše dědictví.</span> <span class="verse"><a name="8">8</a>Tedy javše jej, zabili ho a vyvrhli ven z vinice.</span> <span class="verse"><a name="9">9</a>Což tedy učiní pán vinice? Přijde, a zatratí vinaře ty, a dá vinici jiným.</span> <span class="verse"><a name="10">10</a>Zdaliž jste písma toho nečtli? Kámen, kterýž zavrhli dělníci, ten učiněn jest hlavou úhlovou.</span> <span class="verse"><a name="11">11</a>Ode Pána stalo se toto, a jest divné před očima našima.</span> <span class="verse"><a name="12">12</a>I hledali ho jíti, ale báli se zástupu; nebo poznali, že podobenství to proti nim pověděl. A nechavše ho, odešli pryč.</span> <span class="verse"><a name="13">13</a>Potom poslali k němu některé z farizeů a herodiánů, aby jej polapili v řeči.</span> <span class="verse"><a name="14">14</a>Kteřížto přišedše, řekli jemu: Mistře, víme, že jsi pravdomluvný, a nedbáš na žádného; nebo nepatříš na osobu lidskou, ale v pravdě cestě Boží učíš. Sluší-li daň dávati císaři, čili nic? Dáme-liž, čili nedáme?</span> <span class="verse"><a name="15">15</a>On pak znaje pokrytství jejich, řekl jim: Co mne pokoušíte? Přineste mi peníz, ať pohledím.</span> <span class="verse"><a name="16">16</a>A oni podali mu. Tedy řekl jim: Čí jest tento obraz a nápis? A oni řekli mu: Císařův.</span> <span class="verse"><a name="17">17</a>I odpověděv Ježíš, řekl jim: Dávejtež tedy, což jest císařova, císaři, a což jest Božího, Bohu. I podivili se tomu.</span> <span class="verse"><a name="18">18</a>Potom přišli k němu saduceové, kteříž praví, že není z mrtvých vstání. I otázali se ho, řkouce:</span> <span class="verse"><a name="19">19</a>Mistře, Mojžíš nám napsal: Kdyby čí bratr umřel, a ostavil po sobě manželku, a synů by neměl, aby bratr jeho pojal manželku jeho a vzbudil símě bratru svému.</span> <span class="verse"><a name="20">20</a>I bylo sedm bratrů. A první pojav ženu, umřel, neostaviv semene.</span> <span class="verse"><a name="21">21</a>A druhý pojav ji, také umřel, a aniž ten ostavil semene. A třetí tolikéž.</span> <span class="verse"><a name="22">22</a>A tak ji pojalo všech sedm, a nezůstavili po sobě semene. Nejposléze pak po všech umřela i žena.</span> <span class="verse"><a name="23">23</a>Protož při vzkříšení, když z mrtvých vstanou, čí z těch bude manželka? Neb jich sedm mělo ji za manželku.</span> <span class="verse"><a name="24">24</a>A odpovídaje Ježíš, řekl jim: Zdaliž ne proto bloudíte, že neznáte Písem ani moci Boží?</span> <span class="verse"><a name="25">25</a>Nebo když vstanou z mrtvých, nebudou se ženiti ani vdávati, ale budou jako andělé nebeští.</span> <span class="verse"><a name="26">26</a>O mrtvých pak, že mají vstáti, zdaliž jste nečtli v knihách Mojžíšových, kterak ve kři promluvil k němu Bůh, řka: Já jsem Bůh Abrahamův a Bůh Izákův a Bůh Jákobův?</span> <span class="verse"><a name="27">27</a>Neníť Bůh mrtvých, ale Bůh živých. Protož vy velmi bloudíte.</span> <span class="verse"><a name="28">28</a>Tedy přistoupil k němu jeden z zákoníků, slyšev je hádající se, a vida, že jim dobře odpověděl, otázal se ho, které by bylo přikázání první ze všech.</span> <span class="verse"><a name="29">29</a>A Ježíš odpověděl jemu, že první ze všech přikázání jest: Slyš, Izraeli, Pán Bůh náš Pán jeden jest.</span> <span class="verse"><a name="30">30</a>Protož milovati budeš Pána Boha svého ze všeho srdce svého, a ze vší duše své, a ze vší mysli své, i ze všech mocí svých. To jest první přikázání.</span> <span class="verse"><a name="31">31</a>Druhé pak jest podobné tomu: Milovati budeš bližního svého jako sebe samého. Většího přikázání jiného nad tato není.</span> <span class="verse"><a name="32">32</a>I řekl jemu ten zákoník: Mistře, dobře jsi vpravdě pověděl. Nebo jeden jest Bůh, a není jiného kromě něho;</span> <span class="verse"><a name="33">33</a>A milovati ho ze všeho srdce, a ze vší mysli, a ze vší duše, i ze všech mocí, a milovati bližního jako sebe samého, toť jest větší nade všecky zápalné i vítězné oběti.</span> <span class="verse"><a name="34">34</a>A viděv Ježíš, že by moudře odpověděl, dí jemu: Nejsi daleko od království Božího. A žádný více neodvážil se ho o nic tázati.</span> <span class="verse"><a name="35">35</a>I odpovídaje Ježíš, řekl, uče v chrámě: Kterak praví zákoníci, že Kristus jest syn Davidův?</span> <span class="verse"><a name="36">36</a>Nebo David praví v Duchu svatém: Řekl Pán Pánu mému: Seď na pravici mé, ažť i položím nepřátely tvé podnože noh tvých.</span> <span class="verse"><a name="37">37</a>Poněvadž sám David nazývá jej Pánem, kterakž syn jeho jest? A mnohý zástup rád ho poslouchal.</span> <span class="verse"><a name="38">38</a>I mluvil jim v učení svém: Varujte se zákoníků, kteříž rádi v krásném rouše chodí, a chtějí pozdravováni býti na trhu,</span> <span class="verse"><a name="39">39</a>A na předních stolicích seděti v školách, a přední místa míti na večeřech,</span> <span class="verse"><a name="40">40</a>Kteřížto zžírají domy vdovské pod zámyslem dlouhých modliteb. Tiť vezmou soud těžší.</span> <span class="verse"><a name="41">41</a>A posadiv se Ježíš proti pokladnici, díval se, kterak zástup metal peníze do pokladnice. A mnozí bohatí metali mnoho.</span> <span class="verse"><a name="42">42</a>A přišedši jedna chudá vdova, i vrhla dva šarty, jenž jest čtvrtá částka peníze tehdejšího.</span> <span class="verse"><a name="43">43</a>I svolav učedlníky své, dí jim: Amen pravím vám, že tato chudá vdova více uvrhla, než tito všickni, kteříž metali do pokladnice.</span> <span class="verse"><a name="44">44</a>Nebo všickni z toho, což jim zbývalo, metali, ale tato z své chudoby, všecko, což měla, uvrhla, všecku živnost svou.</span> </p></div</div></div></body></html>