<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 1</strong></div><p><span class="verse"><a name="1">1</a>Počátek evangelium Ježíše Krista, Syna Božího;</span> <span class="verse"><a name="2">2</a>Jakož psáno jest v Prorocích: Aj, já posílám anděla svého před tváří tvou, kterýž připraví cestu tvou před tebou.</span> <span class="verse"><a name="3">3</a>Hlas volajícího na poušti: Připravujte cestu Páně, přímé čiňte stezky jeho.</span> <span class="verse"><a name="4">4</a>Křtil Jan na poušti a kázal křest pokání na odpuštění hříchů.</span> <span class="verse"><a name="5">5</a>I vycházeli k němu ze vší krajiny Židovské i Jeruzalémští, a křtili se od něho všickni v Jordáně řece, vyznávajíce hříchy své.</span> <span class="verse"><a name="6">6</a>Byl pak Jan odín srstmi velbloudovými, a pás kožený na bedrách jeho, a jídal kobylky a med lesní.</span> <span class="verse"><a name="7">7</a>A kázal, řka: Za mnou jde silnější mne, kteréhožto nejsem hoden, sehna se, rozvázati řeménka u obuvi jeho.</span> <span class="verse"><a name="8">8</a>Já zajisté křtil jsem vás vodou, ale onť vás křtíti bude Duchem svatým.</span> <span class="verse"><a name="9">9</a>I stalo se v těch dnech, přišel Ježíš z Nazarétu Galilejského, a pokřtěn jest v Jordáně od Jana.</span> <span class="verse"><a name="10">10</a>A hned vystoupě z vody, uzřel nebesa otevřená a Ducha jakožto holubici, sstupujícího na něj.</span> <span class="verse"><a name="11">11</a>A hlas stal se s nebe: Ty jsi ten můj milý Syn, v němž mi se dobře zalíbilo.</span> <span class="verse"><a name="12">12</a>A ihned ho Duch vypudil na poušť.</span> <span class="verse"><a name="13">13</a>I byl tam na poušti čtyřidceti dnů, a pokoušín byl od satana; a byl s zvěří, a andělé přisluhovali jemu.</span> <span class="verse"><a name="14">14</a>Když pak byl vsazen Jan do žaláře, přišel Ježíš do Galilee, zvěstuje evangelium království Božího,</span> <span class="verse"><a name="15">15</a>Pravě: Že se naplnil čas, a přiblížilo se království Boží. Čiňte pokání, a věřte evangelium.</span> <span class="verse"><a name="16">16</a>A chodě podle moře Galilejského, uzřel Šimona a Ondřeje bratra jeho, ani pouštějí síti do moře, nebo rybáři byli.</span> <span class="verse"><a name="17">17</a>I řekl jim Ježíš: Pojďte za mnou, a učiním vás rybáře lidí.</span> <span class="verse"><a name="18">18</a>A oni hned opustivše síti své, šli za ním.</span> <span class="verse"><a name="19">19</a>A pošed odtud maličko, uzřel Jakuba Zebedeova, a Jana bratra jeho, kteříž také byli na lodí tvrdíce síti své;</span> <span class="verse"><a name="20">20</a>A hned povolal jich. A oni opustivše otce svého Zebedea na lodí s pacholky, šli za ním.</span> <span class="verse"><a name="21">21</a>I vešli do Kafarnaum. A hned v sobotu šel Ježíš do školy, a učil.</span> <span class="verse"><a name="22">22</a>I divili se náramně učení jeho; nebo učil je, jako moc maje, a ne jako zákoníci.</span> <span class="verse"><a name="23">23</a>I byl v škole jejich člověk, posedlý duchem nečistým. I zvolal,</span> <span class="verse"><a name="24">24</a>Řka: Ale což jest tobě do nás, Ježíši Nazaretský? Přišel jsi zatratiti nás; znám tě, kdo jsi, a vím, že jsi ten svatý Boží.</span> <span class="verse"><a name="25">25</a>I přimluvil mu Ježíš, řka: Umlkniž a vyjdi z něho.</span> <span class="verse"><a name="26">26</a>I polomcovav jím duch nečistý a křiče hlasem velikým, vyšel z něho.</span> <span class="verse"><a name="27">27</a>I lekli se všickni, takže se tázali mezi sebou, řkouce: I co jest toto? Jakéž jest toto nové učení, že tento mocně duchům nečistým rozkazuje, a poslouchají ho?</span> <span class="verse"><a name="28">28</a>I roznesla se pověst o něm hned po vší krajině Galilejské.</span> <span class="verse"><a name="29">29</a>A hned vyšedše ze školy, přišli do domu Šimonova a Ondřejova s Jakubem a s Janem.</span> <span class="verse"><a name="30">30</a>Šimonova pak svegruše ležela, majíc zimnici. A hned jemu pověděli o ní.</span> <span class="verse"><a name="31">31</a>A přistoupiv, pozdvihl jí, ujav ji za ruku její, a hned přestala jí zimnice. I posluhovala jim.</span> <span class="verse"><a name="32">32</a>Večer pak již při západu slunce, nosili k němu všecky nemocné i ďábelníky.</span> <span class="verse"><a name="33">33</a>A bylo se všecko město sběhlo ke dveřům.</span> <span class="verse"><a name="34">34</a>I uzdravoval mnohé ztrápené rozličnými neduhy, a ďábelství mnohá vymítal, a nedopustil mluviti ďáblům; nebo znali ho.</span> <span class="verse"><a name="35">35</a>A přede dnem velmi ráno vstav Ježíš, vyšel, a šel na pusté místo, a tam se modlil.</span> <span class="verse"><a name="36">36</a>I šel za ním Šimon i ti, kteříž s ním byli.</span> <span class="verse"><a name="37">37</a>A když jej nalezli, řekli jemu: Všickni tě hledají.</span> <span class="verse"><a name="38">38</a>I dí jim: Pojďmež do okolních městeček, abych i tam kázal. Nebo na to jsem přišel.</span> <span class="verse"><a name="39">39</a>I kázal v školách jejich ve vší Galileji, a ďábelství vymítal.</span> <span class="verse"><a name="40">40</a>Tedy přišel k němu malomocný, prose ho, a klekna před ním, řekl jemu: Pane, chceš-li, můžeš mne očistiti.</span> <span class="verse"><a name="41">41</a>Ježíš pak slitovav se, vztáhl ruku, dotekl se ho a řekl jemu: Chci, buď čist.</span> <span class="verse"><a name="42">42</a>A když to řekl, hned odstoupilo od něho malomocenství, a očištěn jest.</span> <span class="verse"><a name="43">43</a>I pohroziv mu, hned ho odbyl,</span> <span class="verse"><a name="44">44</a>A řekl mu: Viziž, abys nižádnému nic nepravil. Ale jdi, ukaž se knězi, a obětuj za očištění své to, což přikázal Mojžíš, na svědectví jim.</span> <span class="verse"><a name="45">45</a>On pak vyšed, počal vypravovati mnoho a ohlašovati tu věc, takže již nemohl Ježíš do města zjevně vjíti, ale vně na místech pustých byl. I scházeli se k němu odevšad.</span> </p></div</div></div></body></html>