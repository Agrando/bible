<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 7</strong></div><p><span class="verse"><a name="1">1</a>I sešli se k němu farizeové a někteří z zákoníků, kteříž byli přišli z Jeruzaléma.</span> <span class="verse"><a name="2">2</a>A uzřevše některé z učedlníků jeho obecnýma rukama (to jest neumytýma) jísti chleby, reptali o to.</span> <span class="verse"><a name="3">3</a>Nebo farizeové i všickni Židé nejedí, leč by ruce umyli, držíce ustanovení starších.</span> <span class="verse"><a name="4">4</a>A z trhu přijdouce nejedí, leč se umyjí. A jiné mnohé věci jsou, kteréž přijali, aby zachovávali, jako umývání koflíků, žejdlíků a medenic i stolů.</span> <span class="verse"><a name="5">5</a>Potom otázali se ho farizeové a zákoníci: Proč učedlníci tvoji nezachovávají ustanovení starších, ale neumytýma rukama jedí chléb?</span> <span class="verse"><a name="6">6</a>On pak odpověděv, řekl jim: Dobře o vás pokrytcích prorokoval Izaiáš, jakož psáno jest: Lid tento rty mne ctí, srdce pak jejich daleko jest ode mne.</span> <span class="verse"><a name="7">7</a>Ale nadarmoť mne ctí, učíce učení, kterážto nejsou než ustanovení lidská.</span> <span class="verse"><a name="8">8</a>Nebo opustivše přikázání Boží, držíte ustanovení lidská, totiž umývání žejdlíků a koflíků; a jiné mnohé věci těm podobné činíte.</span> <span class="verse"><a name="9">9</a>I pravil jim: Čistě vy rušíte přikázání Boží, abyste ustanovení své zachovali.</span> <span class="verse"><a name="10">10</a>Nebo Mojžíš pověděl: Cti otce svého i matku svou, a kdož by zlořečil otci nebo mateři, ať smrtí umře.</span> <span class="verse"><a name="11">11</a>Ale vy pravíte: Řekl-li by člověk otci neb mateři: Korban, to jest, dar, kterýžkoli jest ode mne, toběť prospěje,</span> <span class="verse"><a name="12">12</a>A nedopustíte mu nic více učiniti otci svému nebo mateři své,</span> <span class="verse"><a name="13">13</a>Rušíce přikázání Boží ustanoveními vašimi, kteráž jste ustanovili. A mnohé těm podobné věci činíte.</span> <span class="verse"><a name="14">14</a>I svolav všecken zástup, pravil jim: Slyšte mne všickni a rozumějte.</span> <span class="verse"><a name="15">15</a>Nic není z zevnitřku vcházejícího do člověka, což by jej poskvrniti mohlo; ale to, což pochází z něho, toť jest, což poskvrňuje člověka.</span> <span class="verse"><a name="16">16</a>Má-li kdo uši k slyšení, slyš.</span> <span class="verse"><a name="17">17</a>A když všel do domu od zástupu, tázali se ho učedlníci jeho o tom podobenství.</span> <span class="verse"><a name="18">18</a>I řekl jim: Tak jste i vy nerozumní? Což nerozumíte, že všecko, což z zevnitřku do člověka vchází, nemůže ho poskvrniti?</span> <span class="verse"><a name="19">19</a>Nebo nevchází v srdce jeho, ale v břicho, a potom ven vychází, čistěci všeliké pokrmy.</span> <span class="verse"><a name="20">20</a>Ale pravil, že to, což pochází z člověka, to poskvrňuje člověka.</span> <span class="verse"><a name="21">21</a>Nebo z vnitřku z srdce lidského zlá myšlení pocházejí, cizoložstva, smilstva, vraždy,</span> <span class="verse"><a name="22">22</a>Krádeže, lakomství, nešlechetnosti, lest, nestydatost, oko zlé, rouhání, pýcha, bláznovství.</span> <span class="verse"><a name="23">23</a>Všecky tyto zlé věci pocházejí z vnitřku a poskvrňují člověka.</span> <span class="verse"><a name="24">24</a>A vstav odtud, odšel do končin Týru a Sidonu, a všed do domu, nechtěl, aby kdo o něm věděl, ale nemohl se tajiti.</span> <span class="verse"><a name="25">25</a>Nebo uslyševši o něm žena, jejížto dcerka měla ducha nečistého, přišla a padla k nohám jeho.</span> <span class="verse"><a name="26">26</a>(Byla pak ta žena pohanka, Syrofenitská rodem.) I prosila ho, aby ďábelství vyvrhl z její dcery.</span> <span class="verse"><a name="27">27</a>Ale Ježíš řekl jí: Nechať se prve nasytí synové; nebť není slušné vzíti chléb synů a vrci štěňatům.</span> <span class="verse"><a name="28">28</a>A ona odpověděla a řekla mu: Ovšem, Pane, nebo štěňátka jedí pod stolem drobty synů.</span> <span class="verse"><a name="29">29</a>I řekl jí: Pro tu řeč jdi, vyšloť jest ďábelství z tvé dcery.</span> <span class="verse"><a name="30">30</a>I odšedši do domu svého, nalezla děvečku, ana leží na loži, a ďábelství z ní vyšlo.</span> <span class="verse"><a name="31">31</a>Tedy odšed zase z končin Tyrských a Sidonských, přišel k moři Galilejskému, prostředkem krajin Desíti měst.</span> <span class="verse"><a name="32">32</a>I přivedli jemu hluchého a němého, a prosili ho, aby na něj ruku vzložil.</span> <span class="verse"><a name="33">33</a>A pojav jej soukromí ven z zástupu, vložil prsty své v uši jeho, a plinuv, dotekl se jazyka jeho.</span> <span class="verse"><a name="34">34</a>A vzezřev k nebi, vzdechl, a řekl jemu: Effeta, to jest, otevři se.</span> <span class="verse"><a name="35">35</a>A hned otevříny jsou uši jeho, a rozvázán jest svazek jazyka jeho, i mluvil právě.</span> <span class="verse"><a name="36">36</a>I přikázal jim, aby žádnému nepravili. Ale jakžkoli on jim přikazoval, předce oni mnohem více ohlašovali.</span> <span class="verse"><a name="37">37</a>A převelmi se divili, řkouce: Dobře všecky věci učinil. I hluchým rozkázal slyšeti, i němým mluviti.</span> </p></div</div></div></body></html>