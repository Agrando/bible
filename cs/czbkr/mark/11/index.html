<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 11</strong></div><p><span class="verse"><a name="1">1</a>A když se přiblížili k Jeruzalému a Betfagi i Betany při hoře Olivetské, poslal dva z učedlníků svých,</span> <span class="verse"><a name="2">2</a>A řekl jim: Jděte do hrádku, kterýž proti vám jest, a hned vejdouce tam, naleznete oslátko přivázané, na kterémž ještě nižádný z lidí neseděl. Odvížíce, přiveďte ke mně.</span> <span class="verse"><a name="3">3</a>A řekl-liť by vám kdo: Co to činíte? rcete: Že ho Pán potřebuje. A hned je propustí sem.</span> <span class="verse"><a name="4">4</a>I odešli, a nalezli oslátko přivázané vně u dveří na rozcestí. I odvázali je.</span> <span class="verse"><a name="5">5</a>Tedy někteří z těch, kteříž tu stáli, řekli jim: Co činíte, odvazujíce oslátko?</span> <span class="verse"><a name="6">6</a>Oni pak řekli jim, jakož byl přikázal Ježíš. I nechali jich.</span> <span class="verse"><a name="7">7</a>Protož přivedli oslátko k Ježíšovi, a vložili na ně roucha svá. I vsedl na ně.</span> <span class="verse"><a name="8">8</a>Mnozí pak stlali roucha svá na cestě, a jiní ratolesti sekali z stromů, a metali na cestu.</span> <span class="verse"><a name="9">9</a>A kteříž napřed šli, i ti, kteříž za ním šli, volali, řkouce: Spas nás. Požehnaný, jenž se béře ve jménu Páně.</span> <span class="verse"><a name="10">10</a>Požehnané, kteréž jest přišlo ve jménu Páně, království otce našeho Davida! Spas nás na výsostech.</span> <span class="verse"><a name="11">11</a>I všel do Jeruzaléma Ježíš, i do chrámu. A spatřiv tu všecko, když již byla večerní hodina, vyšel do Betany se dvanácti.</span> <span class="verse"><a name="12">12</a>A druhého dne, když vycházel z Betany, zlačněl.</span> <span class="verse"><a name="13">13</a>A uzřev zdaleka fík, an má listí, šel, zda by co nalezl na něm. A když přišel k němu, nic nenalezl kromě listí; nebo nebyl čas fíků.</span> <span class="verse"><a name="14">14</a>Tedy odpověděv Ježíš, řekl jemu: Již více na věky nižádný z tebe ovoce nejez. A slyšeli to učedlníci jeho.</span> <span class="verse"><a name="15">15</a>I přišli do Jeruzaléma. A všed Ježíš do chrámu, počal vymítati ty, jenž prodávali a kupovali v chrámě, a stoly penězoměnců a stolice prodávajících holuby převracel.</span> <span class="verse"><a name="16">16</a>A nedopustil, aby kdo jakou nádobu nesl skrze chrám.</span> <span class="verse"><a name="17">17</a>I učil je, řka jim: Zdaliž není psáno, že dům můj dům modlitby slouti bude u všech národů? Vy pak učinili jste jej peleší lotrů.</span> <span class="verse"><a name="18">18</a>Slyšeli pak to zákoníci i přední kněží, a hledali, kterak by jej zahubili; nebo se ho báli, protože všecken zástup divil se učení jeho.</span> <span class="verse"><a name="19">19</a>A když byl večer, vyšel Ježíš z města.</span> <span class="verse"><a name="20">20</a>A učedlníci ráno jdouce, uzřeli fík, an usechl hned z kořene.</span> <span class="verse"><a name="21">21</a>Tedy zpomenuv Petr, řekl jemu: Mistře, aj fík, kterémuž jsi zlořečil, usechl.</span> <span class="verse"><a name="22">22</a>I odpověděv Ježíš, řekl jim: Mějte víru Boží.</span> <span class="verse"><a name="23">23</a>Nebo amen pravím vám, že kdož by koli řekl hoře této: Zdvihni se a vrz sebou do moře, a nepochyboval by v srdci svém, ale věřil by, že se stane, cožkoli dí, budeť jemu tak, což by koli řekl.</span> <span class="verse"><a name="24">24</a>Protož pravím vám: Začež byste koli, modléce se, prosili, věřte, že vezmete, a staneť se vám.</span> <span class="verse"><a name="25">25</a>A když se postavíte k modlení, odpouštějte, máte-li co proti komu, aby i Otec váš nebeský odpustil vám hříchy vaše.</span> <span class="verse"><a name="26">26</a>Nebo jestliže vy neodpustíte, ani Otec váš, kterýž v nebesích jest, odpustí vám hříchů vašich.</span> <span class="verse"><a name="27">27</a>I přišli zase do Jeruzaléma. A když on chodil v chrámě, přistoupili k němu přední kněží a zákoníci a starší.</span> <span class="verse"><a name="28">28</a>I řekli jemu: Jakou mocí to činíš? A kdo jest tobě dal tu moc, abys tyto věci činil?</span> <span class="verse"><a name="29">29</a>Tedy odpovídaje Ježíš, řekl jim: Otížiť se i já vás na jednu věc. Odpovězte mi, a povím vám, jakou mocí to činím.</span> <span class="verse"><a name="30">30</a>Křest Janův s nebe-li byl, čili z lidí? Odpovězte mi.</span> <span class="verse"><a name="31">31</a>I rozvažovali to sami mezi sebou, řkouce: Díme-li: S nebe, díť nám: Pročež jste tedy neuvěřili jemu?</span> <span class="verse"><a name="32">32</a>Pakli díme: Z lidí, bojíme se lidu. Nebo všickni o Janovi smyslili, že jest právě byl prorok.</span> <span class="verse"><a name="33">33</a>I odpověděvše, řekli Ježíšovi: Nevíme. A Ježíš odpovídaje, řekl jim: Aniž já vám povím, jakou mocí to činím.</span> </p></div</div></div></body></html>