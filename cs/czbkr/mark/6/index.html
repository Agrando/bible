<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 6</strong></div><p><span class="verse"><a name="1">1</a>I vyšel odtud a přišel do vlasti své, a šli za ním učedlníci jeho.</span> <span class="verse"><a name="2">2</a>A když bylo v sobotu, počal učiti v škole, a mnozí slyšíce, divili se, řkouce: Odkud tento má tyto věci? A jaká jest to moudrost, kteráž jest jemu dána, že i takové moci dějí se skrze ruce jeho?</span> <span class="verse"><a name="3">3</a>Zdaliž tento není tesař, syn Marie, bratr Jakubův a Jozesův a Judův a Šimonův? A zdaliž nejsou i sestry jeho zde u nás? I zhoršili se na něm.</span> <span class="verse"><a name="4">4</a>I řekl jim Ježíš: Není prorok beze cti, jediné v vlasti své a v rodině své a v domu svém.</span> <span class="verse"><a name="5">5</a>I nemohl tu znamení žádného učiniti, jediné málo nemocných, vzkládaje na ně ruce, uzdravil.</span> <span class="verse"><a name="6">6</a>I podivil se jejich nevěře, a obcházel vůkol po městečkách, uče.</span> <span class="verse"><a name="7">7</a>A svolav dvanácte, počal je posílati po dvou a dvou, a dal jim moc nad duchy nečistými.</span> <span class="verse"><a name="8">8</a>A přikázal jim, aby ničehož nebrali na cestu, jediné toliko hůl, ani mošny, ani chleba, ani na pase peněz,</span> <span class="verse"><a name="9">9</a>Ale jen obuté míti nohy v střevíce, a aby neobláčeli dvou sukní.</span> <span class="verse"><a name="10">10</a>A pravil jim: Kdežkoli vešli byste do domu, tu ostaňte, dokudž nevyšli byste odtud.</span> <span class="verse"><a name="11">11</a>A kdož by koli vás nepřijali, ani vás slyšeli, vyjdouce odtud, vyrazte prach z noh vašich na svědectví jim. Amen pravím vám: Lehčeji bude Sodomským a Gomorským v den soudný nežli městu tomu.</span> <span class="verse"><a name="12">12</a>Tedy oni vyšedše, kázali, aby pokání činili.</span> <span class="verse"><a name="13">13</a>A ďábelství mnohá vymítali, a mazali olejem mnohé nemocné, a uzdravovali je.</span> <span class="verse"><a name="14">14</a>A uslyšev o tom Herodes král, (neb zjevné učiněno bylo jméno jeho,) i pravil, že Jan Křtitel vstal z mrtvých, a protož se dějí divové skrze něho.</span> <span class="verse"><a name="15">15</a>Jiní pak pravili, že jest Eliáš; a jiní pravili, že jest prorok, aneb jako jeden z proroků.</span> <span class="verse"><a name="16">16</a>To uslyšev Herodes, řekl: Kteréhož jsem já sťal, Jana, tenť jest. Ontě z mrtvých vstal.</span> <span class="verse"><a name="17">17</a>Ten zajisté Herodes byl poslal a jal Jana a vsadil jej do žaláře pro Herodiadu manželku Filipa bratra svého, že ji byl za manželku pojal.</span> <span class="verse"><a name="18">18</a>Nebo pravil Jan Herodesovi: Neslušíť tobě míti manželky bratra svého.</span> <span class="verse"><a name="19">19</a>Herodias pak lest skládala proti němu, a chtěla jej o hrdlo připraviti, ale nemohla.</span> <span class="verse"><a name="20">20</a>Nebo Herodes ostýchal se Jana, věda jej býti muže spravedlivého a svatého. I šetřil ho, a slýchaje jej, mnoho i činil, a rád ho poslouchal.</span> <span class="verse"><a name="21">21</a>A když přišel den příhodný, že Herodes, pamatuje den svého narození, učinil večeři knížatům svým a hejtmanům a předním mužům z Galilee,</span> <span class="verse"><a name="22">22</a>A dcera té Herodiady tam vešla a tancovala, zalíbilo se Herodesovi i spoluhodovníkům, i řekl král děvečce: Pros mne, zač chceš, a dámť.</span> <span class="verse"><a name="23">23</a>I přisáhl jí: Že začkoli prositi budeš, dám tobě, by pak bylo až do polovice království mého.</span> <span class="verse"><a name="24">24</a>Ona pak vyšedši, řekla mateři své: Zač budu prositi? A ona řekla: Za hlavu Jana Křtitele.</span> <span class="verse"><a name="25">25</a>A všedši hned s chvátáním k králi, prosila ho, řkuci: Chci, abys mi dal hned na míse hlavu Jana Křtitele.</span> <span class="verse"><a name="26">26</a>Král pak zarmoutiv se velmi, pro přísahu a pro spoluhodovníky nechtěl jí oslyšeti.</span> <span class="verse"><a name="27">27</a>I poslav hned kata, rozkázal přinésti hlavu Janovu.</span> <span class="verse"><a name="28">28</a>A on odšed, sťal jej v žaláři, a přinesl hlavu jeho na míse, a dal ji děvečce, a děvečka dala mateři své.</span> <span class="verse"><a name="29">29</a>To uslyšavše učedlníci jeho, přišli a vzali tělo jeho, a pochovali je v hrobě.</span> <span class="verse"><a name="30">30</a>Tedy sšedše se apoštolé k Ježíšovi, zvěstovali jemu všecko, i to, co činili, i co učili.</span> <span class="verse"><a name="31">31</a>I řekl jim: Pojďte vy sami obzvláštně na pusté místo, a odpočiňte maličko. Nebo bylo množství těch, kteříž přicházeli a odcházeli, takže jsou ani k jídlu chvíle neměli.</span> <span class="verse"><a name="32">32</a>I plavili se až na pusté místo soukromí.</span> <span class="verse"><a name="33">33</a>A vidouce je zástupové, že jdou pryč, poznali jej mnozí. I sběhli se tam ze všech měst pěšky, a předešli je, a shromáždili se k němu.</span> <span class="verse"><a name="34">34</a>Tedy vyšed Ježíš, uzřel zástup mnohý, a slitovalo mu se jich, že byli jako ovce, nemající pastýře. I počal je učiti mnohým věcem.</span> <span class="verse"><a name="35">35</a>A když se již prodlilo, přistoupivše k němu učedlníci jeho, řekli: Pustéť jest toto místo, a již se prodlilo,</span> <span class="verse"><a name="36">36</a>Rozpusť je, ať jdouce do okolních vesnic a městeček, nakoupí sobě chleba; nebo nemají, co by jedli.</span> <span class="verse"><a name="37">37</a>On pak odpověděv, řekl jim: Dejte vy jim jísti. I řkou jemu: Co tedy, jdouce koupíme za dvě stě grošů chleba, a dáme jim jísti?</span> <span class="verse"><a name="38">38</a>I dí jim: Kolik chlebů máte? Jděte a zvězte. A když zvěděli, řekli: Pět, a dvě rybě.</span> <span class="verse"><a name="39">39</a>I rozkázal jim, aby se kázali posaditi všechněm po houfích na zelené trávě.</span> <span class="verse"><a name="40">40</a>I usadili se rozdílně, místy po stu a místy po padesáti.</span> <span class="verse"><a name="41">41</a>A vzav těch pět chlebů a ty dvě rybě, popatřiv do nebe, dobrořečil, i lámal chleby, a dal učedlníkům svým, aby kladli před ně. A dvě rybě rozdělil též mezi všecky.</span> <span class="verse"><a name="42">42</a>I jedli všickni, a nasyceni jsou.</span> <span class="verse"><a name="43">43</a>Potom sebrali drobtů dvanácte košů plných, i z ryb.</span> <span class="verse"><a name="44">44</a>A bylo těch, kteříž jedli ty chleby, okolo pět tisíců mužů.</span> <span class="verse"><a name="45">45</a>A hned přinutil učedlníky své vstoupiti na lodí, aby jej předešli přes moře do Betsaidy, až by on rozpustil zástup.</span> <span class="verse"><a name="46">46</a>A rozpustiv je, šel na horu, aby se modlil.</span> <span class="verse"><a name="47">47</a>A když bylo večer, byla lodí uprostřed moře, a on sám na zemi.</span> <span class="verse"><a name="48">48</a>A viděl je, a oni se s těžkostí plavili; (nebo byl vítr odporný jim.) A při čtvrtém bdění nočním přišel k nim, chodě po moři, a chtěl je pominouti.</span> <span class="verse"><a name="49">49</a>Oni pak uzřevše jej, an chodí po moři, domnívali se, že by obluda byla, i zkřikli.</span> <span class="verse"><a name="50">50</a>(Nebo jej všickni viděli, a zstrašili se.) A hned promluvil k nim a řekl jim: Doufejtež, jáť jsem, nebojte se.</span> <span class="verse"><a name="51">51</a>I vstoupil k nim na lodí, a utišil se vítr; a oni náramně sami v sobě se děsili a divili.</span> <span class="verse"><a name="52">52</a>Nebo nerozuměli byli, co se stalo při chlebích; bylo zajisté srdce jejich zhrublo.</span> <span class="verse"><a name="53">53</a>A když se přeplavili, přišli do země Genezaretské, a tu lodí přistavili.</span> <span class="verse"><a name="54">54</a>A když vyšli z lodí, hned jej poznali.</span> <span class="verse"><a name="55">55</a>A běhajíce po vší krajině té, počali na ložcích k němu nositi nemocné, kdežkoli zvěděli o něm, že by byl.</span> <span class="verse"><a name="56">56</a>A kamžkoli vcházel do městeček neb do měst nebo do vsí, na ulicech kladli neduživé, a prosili ho, aby se aspoň podolka roucha jeho dotkli. A kolikož jich koli se jeho dotkli, uzdraveni byli.</span> </p></div</div></div></body></html>