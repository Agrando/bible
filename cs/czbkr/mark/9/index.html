<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 9</strong></div><p><span class="verse"><a name="1">1</a>I pravil jim: Amen pravím vám, žeť jsou někteří z stojících tuto, kteříž neokusí smrti, až i uzří království Boží přicházející v moci.</span> <span class="verse"><a name="2">2</a>A po šesti dnech pojal Ježíš Petra a Jakuba a Jana, i uvedl je na horu vysokou soukromí samy, a proměnil se před nimi.</span> <span class="verse"><a name="3">3</a>A učiněno jest roucho jeho stkvoucí a bílé velmi jako sníh, ješto tak bílého žádný bělič na zemi učiniti nemůže.</span> <span class="verse"><a name="4">4</a>I uzřeli Eliáše s Mojžíšem, ani s Ježíšem mluví.</span> <span class="verse"><a name="5">5</a>A odpověděv Petr, řekl k Ježíšovi: Mistře, dobréť jest nám tuto býti. Protož udělejme tři stánky, tobě jeden, Mojžíšovi jeden a Eliášovi jeden.</span> <span class="verse"><a name="6">6</a>Nebo nevěděl, co mluví; byli zajisté přestrašeni.</span> <span class="verse"><a name="7">7</a>I stal se oblak zastěňující je, a přišel hlas z oblaku, řkoucí: Tentoť jest ten Syn můj milý, jeho poslouchejte.</span> <span class="verse"><a name="8">8</a>A hned obezřevše se, žádného víc neviděli než samého Ježíše s sebou.</span> <span class="verse"><a name="9">9</a>A když sstupovali s hory, přikázal jim, aby toho žádnému nevypravovali, co viděli, než až Syn člověka z mrtvých vstane.</span> <span class="verse"><a name="10">10</a>I zachovali tu věc u sebe, tížíce mezi sebou, co by to bylo z mrtvých vstáti?</span> <span class="verse"><a name="11">11</a>I otázali se ho, řkouce: Což pak zákoníci praví, že Eliáš musí přijíti prve?</span> <span class="verse"><a name="12">12</a>On pak odpověděv, řekl jim: Eliáš přijda nejprve, napraví všecky věci, a jakož psáno jest o Synu člověka, že má mnoho trpěti a za nic položen býti.</span> <span class="verse"><a name="13">13</a>Ale pravím vám, že Eliáš již přišel, a učinili mu, což jsou chtěli, jakož psáno jest o něm.</span> <span class="verse"><a name="14">14</a>Tedy přišed k učedlníkům, uzřel zástup veliký okolo nich a zákoníky, an se hádají s nimi.</span> <span class="verse"><a name="15">15</a>A hned všecken zástup uzřev jej, ulekli se; a sběhše se, přivítali ho.</span> <span class="verse"><a name="16">16</a>I otázal se zákoníků: Co se hádáte spolu?</span> <span class="verse"><a name="17">17</a>A odpovídaje jeden z zástupu, řekl: Mistře, přivedl jsem syna svého k tobě, kterýž má ducha němého.</span> <span class="verse"><a name="18">18</a>Ten kdyžkoli jej pochopí, lomcuje jím, a on se sliní, a škřipí zubami, a svadne. I řekl jsem učedlníkům tvým, aby jej vyvrhli, a nemohli.</span> <span class="verse"><a name="19">19</a>A on odpovídaje jemu, řekl: Ó národe nevěrný! Ale dokudž s vámi budu? A dokudž vás trpěti budu? Přiveďte jej ke mně.</span> <span class="verse"><a name="20">20</a>I přivedli ho k němu. A jakž jej uzřel, hned jím duch lomcoval; a padna na zemi, válel se a slinil.</span> <span class="verse"><a name="21">21</a>I otázal se otce jeho: Dávno-li se jemu to stalo? A on řekl: Hned od dětinství.</span> <span class="verse"><a name="22">22</a>A často jím metal i na oheň i do vody, aby jej zahubil. Ale můžeš-li co, spomoz nám, slituje se nad námi.</span> <span class="verse"><a name="23">23</a>A Ježíš řekl jemu: Můžeš-li tomu věřiti; všeckoť jest možné věřícímu.</span> <span class="verse"><a name="24">24</a>A ihned zvolav otec mládence toho s slzami, řekl: Věřím, Pane, spomoz nedověře mé.</span> <span class="verse"><a name="25">25</a>Uzřev pak Ježíš, že se zástup sbíhá, přimluvil duchu tomu nečistému, řka jemu: Hluchý a němý duše, já tobě přikazuji, vyjdi z něho, a nevcházej více do něho.</span> <span class="verse"><a name="26">26</a>Tedy křiče a velmi jím lomcuje, vyšel z něho. I učiněn jest člověk ten jako mrtvý, takže mnozí pravili, že umřel.</span> <span class="verse"><a name="27">27</a>Ale Ježíš ujav jej za ruku, pozdvihl ho, a on vstal.</span> <span class="verse"><a name="28">28</a>A když všel do domu, učedlníci jeho otázali ho soukromí: Pročež jsme my ho nemohli vyvrci?</span> <span class="verse"><a name="29">29</a>I řekl jim: Toto pokolení nijakž nemůž vyhnáno býti, jediné modlitbou a postem.</span> <span class="verse"><a name="30">30</a>A jdouce odtud, šli skrze Galilei, a nechtěl, aby kdo o tom věděl.</span> <span class="verse"><a name="31">31</a>Nebo učil učedlníky své a pravil jim: Že Syn člověka dán bude v ruce lidské, a zamordujíť jej, ale zamordován jsa, třetí den z mrtvých vstane.</span> <span class="verse"><a name="32">32</a>Oni pak nesrozuměli tomu povědění, a ostýchali se ho otázati.</span> <span class="verse"><a name="33">33</a>I přišel do Kafarnaum, a v domě byv, otázal se jich: Co jste na cestě mezi sebou rozjímali?</span> <span class="verse"><a name="34">34</a>A oni mlčeli. Nebo hádali se byli na cestě mezi sebou, kdo by z nich byl větší.</span> <span class="verse"><a name="35">35</a>A posadiv se, zavolal dvanácti, a dí jim: Chce-li kdo první býti, budeť všech nejposlednější a všech služebník.</span> <span class="verse"><a name="36">36</a>A vzav pacholátko, postavil je uprostřed nich, a vzav je na lokty své, řekl jim:</span> <span class="verse"><a name="37">37</a>Kdož by koli jedno z takových dítek přijal ve jménu mém, mneť přijímá; a kdož by mne koli přijal, ne mneť přijímá, ale toho, kterýž mne poslal.</span> <span class="verse"><a name="38">38</a>I odpověděl mu Jan, řka: Mistře, viděli jsme tam jednoho, an ve jménu tvém ďábly vymítá, kterýž nechodí s námi; i bránili jsme mu, protože s námi nechodí.</span> <span class="verse"><a name="39">39</a>Ježíš pak řekl: Nebraňtež mu. Nebť není žádného, kterýž by divy činil ve jménu mém, ať by mohl snadně zle mluviti o mně.</span> <span class="verse"><a name="40">40</a>Nebo kdož není proti nám, s námiť jest.</span> <span class="verse"><a name="41">41</a>Kdož by koli zajisté dal vám píti číši vody ve jménu mém, protože jste Kristovi, amen pravím vám, neztratíť nikoli odplaty své.</span> <span class="verse"><a name="42">42</a>A kdožť by koli pohoršil jednoho z těchto maličkých, věřících ve mne, mnohem by lépe mu bylo, aby byl zavěšen na hrdlo jeho žernov mlýnský a vržen byl do moře.</span> <span class="verse"><a name="43">43</a>A horšila-li by tě ruka tvá, utni ji. Lépeť jest tobě bezrukému vjíti do života, raději nežli obě ruce majícímu jíti do pekla, v oheň neuhasitelný,</span> <span class="verse"><a name="44">44</a>Kdež červ jejich neumírá a oheň nehasne.</span> <span class="verse"><a name="45">45</a>A pakli noha tvá horšila by tě, utniž ji. Lépeť jest tobě kulhavému vjíti do života, nežli obě noze majícímu uvrženu býti do pekla, v oheň neuhasitelný,</span> <span class="verse"><a name="46">46</a>Kdežto červ jejich neumírá a oheň nehasne.</span> <span class="verse"><a name="47">47</a>Pakli by tě oko tvé horšilo, vylup je. Lépeť jest tobě jednookému vjíti do království Božího, nežli obě oči majícímu uvrženu býti do ohně pekelného,</span> <span class="verse"><a name="48">48</a>Kdežto červ jejich neumírá a oheň nehasne.</span> <span class="verse"><a name="49">49</a>Nebo každý člověk ohněm bude solen, a všeliká obět solí bude osolena.</span> <span class="verse"><a name="50">50</a>Dobráť jest sůl. Pakli sůl bude neslaná, čím ji osolíte? Mějte sůl v sobě sami, a pokoj mějte mezi sebou.</span> </p></div</div></div></body></html>