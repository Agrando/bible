<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 5</strong></div><p><span class="verse"><a name="1">1</a>Tedy přeplavili se přes moře do krajiny Gadarenských.</span> <span class="verse"><a name="2">2</a>A jakž vyšel z lodí, hned se s ním potkal člověk z hrobů, maje ducha nečistého.</span> <span class="verse"><a name="3">3</a>Kterýž bydlil v hrobích, a aniž ho kdo již mohl řetězy svázati,</span> <span class="verse"><a name="4">4</a>Nebo často jsa pouty a řetězy okován, polámal řetězy a pouta roztrhal, a žádný nemohl ho zkrotiti.</span> <span class="verse"><a name="5">5</a>A vždycky ve dne i v noci na horách a v hrobích byl, křiče a tepa se kamením.</span> <span class="verse"><a name="6">6</a>Uzřev pak Ježíše zdaleka, běžel a poklonil se jemu,</span> <span class="verse"><a name="7">7</a>A křiče hlasem velikým, řekl: Co jest tobě do mne, Ježíši, Synu Boha nejvyššího? Zaklínám tě skrze Boha, abys mne netrápil.</span> <span class="verse"><a name="8">8</a>(Nebo pravil jemu: Vyjdiž, duchu nečistý, z člověka tohoto.)</span> <span class="verse"><a name="9">9</a>I otázal se ho: Jakť říkají? A on odpovídaje, řekl: Množství jméno mé jest, neb jest nás mnoho.</span> <span class="verse"><a name="10">10</a>I prosil ho velmi, aby jich nevyháněl z té krajiny.</span> <span class="verse"><a name="11">11</a>Bylo pak tu při horách stádo vepřů veliké pasoucích se.</span> <span class="verse"><a name="12">12</a>I prosili ho všickni ti ďáblové, řkouce: Pusť nás do vepřů, ať do nich vejdeme.</span> <span class="verse"><a name="13">13</a>I povolil jim hned Ježíš. A vyšedše duchové nečistí, vešli do vepřů. I běželo to stádo s vrchu dolů do moře, (a bylo jich ke dvěma tisícům,) i ztonuli v moři.</span> <span class="verse"><a name="14">14</a>Ti pak, kteříž ty vepře pásli, utekli a oznámili to v městě i ve vsech. I vyšli lidé, aby viděli, co je se to stalo.</span> <span class="verse"><a name="15">15</a>I přišli k Ježíšovi, a uzřeli toho, kterýž byl trápen od ďábelství, an sedí, odín jsa a maje zdravý rozum, toho totiž, kterýž měl tmu ďáblů. I báli se.</span> <span class="verse"><a name="16">16</a>A kteříž to viděli, vypravovali jim, kterak se stalo tomu, kterýž měl ďábelství, i o vepřích.</span> <span class="verse"><a name="17">17</a>Tedy počali ho prositi, aby odšel z krajin jejich.</span> <span class="verse"><a name="18">18</a>A když vstoupil na lodí, prosil ho ten, kterýž trápen byl od ďábelství, aby byl s ním.</span> <span class="verse"><a name="19">19</a>Ježíš pak nedopustil mu, ale řekl jemu: Jdi k svým do domu svého, a zvěstuj jim, kterak jest veliké věci učinil tobě Hospodin, a slitoval se nad tebou.</span> <span class="verse"><a name="20">20</a>I odšel, a počal ohlašovati v krajině Desíti měst, kterak veliké věci učinil mu Ježíš. I divili se všickni.</span> <span class="verse"><a name="21">21</a>A když se přeplavil Ježíš na lodí zase na druhou stranu, sšel se k němu zástup mnohý. A on byl u moře.</span> <span class="verse"><a name="22">22</a>A aj, přišel jeden z knížat školy Židovské, jménem Jairus, a uzřev jej, padl k nohám jeho,</span> <span class="verse"><a name="23">23</a>A velmi ho prosil, řka: Dcerka má skonává. Prosím, pojď, vlož na ni ruce, aby uzdravena byla, a budeť živa.</span> <span class="verse"><a name="24">24</a>I šel s ním, a zástup mnohý šel za ním, i tiskli jej.</span> <span class="verse"><a name="25">25</a>(Tedy žena jedna, kteráž tok krve měla dvanácte let,</span> <span class="verse"><a name="26">26</a>A mnoho byla trápena od mnohých lékařů, a vynaložila všecken statek svůj, a nic jí bylo neprospělo, ale vždy se hůře měla,</span> <span class="verse"><a name="27">27</a>Uslyšavši o Ježíšovi, přišla v zástupu pozadu, a dotkla se roucha jeho.</span> <span class="verse"><a name="28">28</a>Neb řekla byla: Dotknu-li se jen roucha jeho, uzdravena budu.</span> <span class="verse"><a name="29">29</a>A hned přestal jest krvotok její, a pocítila na těle, že by uzdravena byla od neduhu svého.</span> <span class="verse"><a name="30">30</a>A hned Ježíš poznav sám v sobě, že jest moc vyšla z něho k uzdravení, obrátiv se v zástupu, řekl: Kdo se dotekl roucha mého?</span> <span class="verse"><a name="31">31</a>I řekli mu učedlníci jeho: Vidíš, že tě zástup tiskne, a pravíš: Kdo se mne dotekl?</span> <span class="verse"><a name="32">32</a>I hleděl vůkol, aby ji uzřel, která jest to učinila.</span> <span class="verse"><a name="33">33</a>Ta pak žena s bázní a s třesením, věduci, co se stalo při ní, přistoupila a padla před ním, a pověděla mu všecku pravdu.</span> <span class="verse"><a name="34">34</a>On pak řekl jí: Dcero, víra tvá tě uzdravila, jdiž u pokoji, a buď zproštěna od trápení svého.)</span> <span class="verse"><a name="35">35</a>A když on ještě mluvil, přišli někteří z domu knížete školy, řkouce: Dcera tvá umřela, proč již zaměstknáváš Mistra?</span> <span class="verse"><a name="36">36</a>Ježíš pak, hned jakž uslyšel to, což oni mluvili, řekl knížeti školy: Neboj se, toliko věř.</span> <span class="verse"><a name="37">37</a>I nedal žádnému za sebou jíti, jediné Petrovi, Jakubovi a Janovi, bratru Jakubovu.</span> <span class="verse"><a name="38">38</a>I přišel do domu knížete školy, a viděl tam hluk, ano plačí a kvílí velmi.</span> <span class="verse"><a name="39">39</a>I všed tam, řekl jim: Co se bouříte a plačete? Neumřelať jest děvečka, ale spí.</span> <span class="verse"><a name="40">40</a>I posmívali se jemu. On pak vyhnav všecky, pojal toliko otce a matku děvečky, a ty, kteříž s ním byli, i všel tam, kdež děvečka ležela.</span> <span class="verse"><a name="41">41</a>A vzav ruku děvečky, řekl jí: Talitha kumi, jenž se vykládá: Děvečko, (toběť pravím,) vstaň.</span> <span class="verse"><a name="42">42</a>A hned vstala děvečka, a chodila; nebo byla ve dvanácti letech. I zděsili se divením převelikým.</span> <span class="verse"><a name="43">43</a>A přikázal jim pilně, aby žádný o tom nezvěděl. I rozkázal jí dáti jísti.</span> </p></div</div></div></body></html>