<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/mark/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/mark">Mark</a> &gt <strong>Chapter 16</strong></div><p><span class="verse"><a name="1">1</a>A když pominula sobota, Maria Magdaléna a Maria Jakubova a Salome nakoupily vonných věcí, aby přijdouce, pomazaly Ježíše.</span> <span class="verse"><a name="2">2</a>A velmi ráno vyšedše první den po sobotě, přišly k hrobu, an již slunce vzešlo.</span> <span class="verse"><a name="3">3</a>I pravily vespolek: Kdo nám odvalí kámen ode dveří hrobových?</span> <span class="verse"><a name="4">4</a>(A vzhlédše, uzřely odvalený kámen.) Byl zajisté veliký velmi.</span> <span class="verse"><a name="5">5</a>A všedše do hrobu, uzřely mládence, an sedí na pravici, oděného rouchem bílým. I ulekly se.</span> <span class="verse"><a name="6">6</a>Kterýžto řekl jim: Nebojte se. Ježíše hledáte Nazaretského ukřižovaného. Vstalť jest, neníť ho tuto; aj, místo, kdež jej byli položili.</span> <span class="verse"><a name="7">7</a>Ale jděte, povězte učedlníkům jeho i Petrovi, žeť vás předejde do Galilee. Tam jej uzříte, jakož jest pověděl vám.</span> <span class="verse"><a name="8">8</a>A ony vyšedše rychle, utekly od hrobu; nebo přišel na ně strach a hrůza. A aniž komu co řekly, nebo se bály.</span> <span class="verse"><a name="9">9</a>Vstav pak Ježíš z mrtvých ráno v neděli, ukázal se nejprv Mariji Magdaléně, z nížto byl vyvrhl sedm ďáblů.</span> <span class="verse"><a name="10">10</a>Ona pak šedši, zvěstovala těm, kteříž s ním bývali, lkajícím a plačícím.</span> <span class="verse"><a name="11">11</a>A oni slyšavše, že by živ byl a vidín od ní, nevěřili.</span> <span class="verse"><a name="12">12</a>Potom pak dvěma z nich jdoucím ukázal se v jiné způsobě, když šli přes pole.</span> <span class="verse"><a name="13">13</a>A ti šedše, pověděli jiným. Ani těm nevěřili.</span> <span class="verse"><a name="14">14</a>Nejposléze sedícím spolu jedenácti ukázal se, a trestal nedověru jejich a tvrdost srdce, že těm, kteříž jej viděli vzkříšeného, nevěřili.</span> <span class="verse"><a name="15">15</a>A řekl jim: Jdouce po všem světě, kažte evangelium všemu stvoření.</span> <span class="verse"><a name="16">16</a>Kdož uvěří a pokřtí se, spasen bude; kdož pak neuvěří, budeť zatracen.</span> <span class="verse"><a name="17">17</a>Znamení pak ti, kteříž uvěří, tato míti budou: Ve jménu mém ďábly budou vymítati, jazyky novými mluviti.</span> <span class="verse"><a name="18">18</a>Hady bráti; a jestliže by co jedovatého pili, neuškodíť jim; na nemocné ruce vzkládati budou, a dobře se míti budou.</span> <span class="verse"><a name="19">19</a>Když pak jim odmluvil Pán, vzhůru vzat jest do nebe, a sedí na pravici Boží.</span> <span class="verse"><a name="20">20</a>A oni šedše, kázali všudy, a Pán jim pomáhal, a slov jejich potvrzoval činěním divů.</span> </p></div</div></div></body></html>