<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 1</strong></div><p><span class="verse"><a name="1">1</a>Tato jsou slova, kteráž mluvil Mojžíš ke všemu lidu Izraelskému před Jordánem na poušti, na rovinách proti moři Rudému, mezi Fáran a Tofel a Lában a Hazerot a Dizahab.</span> <span class="verse"><a name="2">2</a>Jedenácte dní cesty jest od Oréb přes hory Seir až do Kádesbarne.</span> <span class="verse"><a name="3">3</a>Stalo se pak čtyřidcátého léta, jedenáctého měsíce, v první den téhož měsíce, že mluvil Mojžíš synům Izraelským všecky věci, kteréž jemu byl přikázal Hospodin oznámiti jim,</span> <span class="verse"><a name="4">4</a>Kdyžto již byl zabil Seona, krále Amorejského, kterýž bydlil v Ezebon, a Oga, krále Bázan, kterýž bydlil v Astarot, zabil v Edrei.</span> <span class="verse"><a name="5">5</a>Před Jordánem, v zemi Moábské, počal Mojžíš vysvětlovati zákona tohoto, řka:</span> <span class="verse"><a name="6">6</a>Hospodin Bůh náš mluvil k nám na Orébě, řka: Dosti jste již na hoře této bydlili.</span> <span class="verse"><a name="7">7</a>Obraťte se, táhněte a jděte k hoře Amorejských, na všecko vůkolí její, buď na roviny, na hory, na údolí, na poledne, i na břehy mořské, k zemi Kananejské a k Libánu, až k řece veliké, k řece Eufrates.</span> <span class="verse"><a name="8">8</a>Ej, ukázal jsem vám tu zemi; vejdětež do ní, a dědičně vládněte jí, kterouž s přísahou zaslíbil dáti Hospodin otcům vašim, Abrahamovi, Izákovi a Jákobovi, i semeni jejich po nich.</span> <span class="verse"><a name="9">9</a>A mluvil jsem k vám toho času, řka: Nemohuť sám nésti vás.</span> <span class="verse"><a name="10">10</a>Hospodin Bůh váš rozmnožil vás, a hle, rozmnoženi jste dnes jako hvězdy nebeské.</span> <span class="verse"><a name="11">11</a>(Hospodin Bůh otců vašich rozmnožiž vás nad to, jakž jste nyní, tisíckrát více, a požehnej vám, jakož jest mluvil vám.)</span> <span class="verse"><a name="12">12</a>Kterak bych nesl sám práci vaši, břímě vaše a nesnáze vaše?</span> <span class="verse"><a name="13">13</a>Vydejte z sebe muže moudré a opatrné, a zkušené z pokolení svých, abych je vám představil.</span> <span class="verse"><a name="14">14</a>I odpověděli jste mi a řekli jste: Dobráť jest ta věc, kterouž jsi učiniti rozkázal.</span> <span class="verse"><a name="15">15</a>Vzav tedy přední z pokolení vašich, muže moudré a zkušené, ustanovil jsem je knížaty nad vámi, hejtmany nad tisíci, setníky, padesátníky, desátníky a správce v pokoleních vašich.</span> <span class="verse"><a name="16">16</a>Přikázal jsem také soudcům vašim toho času, řka: Vyslýchejte pře mezi bratřími svými, a suďte spravedlivě mezi mužem a bratrem jeho, i mezi příchozím jeho.</span> <span class="verse"><a name="17">17</a>Nebudete přijímati osoby v soudu; jakž malého tak i velikého slyšeti budete, nebudete se báti žádného, nebo Boží soud jest. Jestliže byste pak měli jakou věc nesnadnou, vznesete na mne, a vyslyším ji.</span> <span class="verse"><a name="18">18</a>Přikázal jsem vám, pravím, toho času všecko, co byste činiti měli.</span> <span class="verse"><a name="19">19</a>Potom pak hnuvše se z Oréb, přešli jsme všecku poušť tuto velikou a hroznou, kterouž jste viděli, jdouce cestou k hoře Amorejských, jakož nám byl přikázal Hospodin Bůh náš, a přišli jsme až do Kádesbarne.</span> <span class="verse"><a name="20">20</a>I řekl jsem vám: Přišli jste až k hoře Amorejské, kterouž Hospodin Bůh náš dává nám.</span> <span class="verse"><a name="21">21</a>Ej, dal Hospodin Bůh tvůj tu zemi tobě; vstupiž a vládni jí, jakož řekl Hospodin Bůh otců tvých tobě; neboj se, aniž se strachuj.</span> <span class="verse"><a name="22">22</a>Vy pak všickni přistoupili jste ke mně a řekli jste: Pošleme muže před sebou, kteříž by nám shlédli zemi, a oznámili by nám něco o cestě, kterouž bychom vstoupiti měli, i města, do nichž bychom přijíti měli.</span> <span class="verse"><a name="23">23</a>Kterážto řeč líbila se mně, a vzal jsem z vás dvanácte mužů, jednoho muže z každého pokolení.</span> <span class="verse"><a name="24">24</a>A oni obrátivše se a vstoupivše na horu, přišli až k údolí Eškol a shlédli zemi.</span> <span class="verse"><a name="25">25</a>Nabrali také s sebou ovoce země té, a přinesli nám, a oznámili nám o těch věcech, řkouce: Dobráť jest země, kterouž Hospodin Bůh náš dává nám.</span> <span class="verse"><a name="26">26</a>A však jste nechtěli jíti, ale odpírali jste řeči Hospodina Boha svého.</span> <span class="verse"><a name="27">27</a>A reptali jste v staních svých, řkouce: Proto že nás v nenávisti měl Hospodin, vyvedl nás z země Egyptské, aby nás vydal v ruce Amorejského, a zahladil nás.</span> <span class="verse"><a name="28">28</a>Kam bychom šli? Bratří naši zstrašili srdce naše, pravíce: Lid ten jest větší a vyšší nežli my, města veliká a hrazená až k nebi, ano i syny Enakovy tam jsme viděli.</span> <span class="verse"><a name="29">29</a>I řekl jsem vám: Nebojte se, ani se strachujte jich.</span> <span class="verse"><a name="30">30</a>Hospodin Bůh váš, kterýž jde před vámi, onť bojovati bude za vás rovně tak, jakž učinil s vámi v Egyptě, před očima vašima.</span> <span class="verse"><a name="31">31</a>Ano i na poušti viděl jsi, kterak nesl tebe Hospodin Bůh tvůj, jako nosí člověk syna svého, a to po vší cestě, kterouž jste šli, až jste přišli na toto místo.</span> <span class="verse"><a name="32">32</a>A ani tak uvěřili jste Hospodinu Bohu svému,</span> <span class="verse"><a name="33">33</a>Kterýž k vyhledání vám místa, na kterémž byste se klásti měli, v noci předcházel vás cestou v ohni, aby vám ukázal cestu, kterouž byste měli jíti, a v oblace ve dne.</span> <span class="verse"><a name="34">34</a>Uslyšel pak Hospodin hlas řečí vašich, a rozhněval se, a přisáhl, řka:</span> <span class="verse"><a name="35">35</a>Jistě že nižádný z lidí těchto pokolení zlého neuzří země té dobré, kterouž jsem s přísahou zaslíbil dáti otcům vašim,</span> <span class="verse"><a name="36">36</a>Kromě Kálefa, syna Jefonova; tenť ji uzří, a jemu dám zemi, po níž chodil, i synům jeho, proto že cele následoval Hospodina.</span> <span class="verse"><a name="37">37</a>Ano i na mne rozhněval se Hospodin příčinou vaší, řka: Také ani ty nevejdeš tam.</span> <span class="verse"><a name="38">38</a>Jozue, syn Nun, kterýž stojí před tebou, onť vejde tam, jeho posilň, nebo on rozdělí ji losem Izraelovi.</span> <span class="verse"><a name="39">39</a>A dítky vaše, o kterýchž jste pravili, že v loupež budou, a synové vaši, kteříž ještě neznají dobrého ani zlého, oni vejdou do ní, a jim dám ji; oni dědičně ji obdrží.</span> <span class="verse"><a name="40">40</a>Vy pak obrátíce se, jděte na poušť cestou k moři Rudému.</span> <span class="verse"><a name="41">41</a>A odpověděvše, řekli jste ke mně: Zhřešiliť jsme Hospodinu. My vstoupíme a budeme bojovati podlé toho všeho, jakž rozkázal nám Hospodin Bůh náš. A vzavše všickni odění svá válečná na sebe, hotovi jste byli vstoupiti na horu.</span> <span class="verse"><a name="42">42</a>Hospodin pak řekl mi: Rci jim: Nevstupujte a nebojujte, neboť nejsem u prostřed vás, abyste nebyli poraženi před nepřátely svými.</span> <span class="verse"><a name="43">43</a>A když jsem vám to mluvil, neuposlechli jste, nýbrž odporni jste byli řeči Hospodinově, a všetečně vstoupili jste na horu.</span> <span class="verse"><a name="44">44</a>Tedy vytáhl Amorejský, kterýž bydlil na té hoře, proti vám, a honili vás, jako činívají včely, a potřeli vás na hoře Seir až do Horma.</span> <span class="verse"><a name="45">45</a>A navrátivše se, plakali jste před Hospodinem, ale neuslyšel Hospodin hlasu vašeho, a uší svých nenaklonil k vám.</span> <span class="verse"><a name="46">46</a>I zůstali jste v Kádes za mnohé dny, podlé počtu dnů, v nichž jste tam byli.</span> </p></div</div></div></body></html>