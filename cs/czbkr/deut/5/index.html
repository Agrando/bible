<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 5</strong></div><p><span class="verse"><a name="1">1</a>I svolal Mojžíš všecken lid Izraelský, a řekl jim: Slyš, Izraeli, ustanovení a soudy, kteréž já dnes mluvím v uši vaše; naučte se jim, a v skutku jich ostříhejte.</span> <span class="verse"><a name="2">2</a>Hospodin Bůh náš učinil s námi smlouvu na Orébě.</span> <span class="verse"><a name="3">3</a>Ne s otci našimi učinil Hospodin tu smlouvu, ale s námi, kteříž zde jsme nyní my všickni živí.</span> <span class="verse"><a name="4">4</a>Tváří v tvář mluvil Hospodin s vámi na té hoře z prostředku ohně,</span> <span class="verse"><a name="5">5</a>(Já jsem pak stál mezi Hospodinem a mezi vámi toho času, abych oznámil vám řeč Hospodinovu; nebo jste se báli ohně, a nevstoupili jste na horu), řka:</span> <span class="verse"><a name="6">6</a>Já jsem Hospodin Bůh tvůj, kterýž jsem tě vyvedl z země Egyptské z domu služby.</span> <span class="verse"><a name="7">7</a>Nebudeš míti bohů jiných přede mnou.</span> <span class="verse"><a name="8">8</a>Neučiníš sobě rytiny , ani jakého podobenství těch věcí, kteréž jsou na nebi svrchu, ani těch, kteréž na zemi dole, ani těch, kteréž jsou u vodách pod zemí.</span> <span class="verse"><a name="9">9</a>Nebudeš se jim klaněti, ani jich ctíti. Nebo já jsem Hospodin Bůh tvůj, Bůh silný, horlivý, navštěvující nepravost otců na synech do třetího i čtvrtého pokolení těch, kteříž nenávidí mne,</span> <span class="verse"><a name="10">10</a>A činící milosrdenství nad tisíci těch, kteříž mne milují, a ostříhají přikázaní mých.</span> <span class="verse"><a name="11">11</a>Nevezmeš jména Hospodina Boha svého nadarmo, neboť nenechá bez pomsty Hospodin toho, kdož by bral jméno jeho nadarmo.</span> <span class="verse"><a name="12">12</a>Ostříhej dne sobotního, abys jej světil, jakož přikázal tobě Hospodin Bůh tvůj.</span> <span class="verse"><a name="13">13</a>Šest dní pracovati budeš, a dělati všeliké dílo své;</span> <span class="verse"><a name="14">14</a>Ale dne sedmého odpočinutí jest Hospodina Boha tvého. Nebudeš dělati žádného díla, ty i syn tvůj i dcera tvá, i služebník tvůj i děvka tvá, vůl i osel tvůj i všeliké hovado tvé, i příchozí tvůj, kterýž jest v branách tvých, aby odpočinul služebník tvůj a děvka tvá jako i ty.</span> <span class="verse"><a name="15">15</a>A pamatuj, že jsi byl služebníkem v zemi Egyptské, a vyvedl tě Hospodin Bůh tvůj odtud v ruce silné, a v rameni vztaženém. Protož přikázal tobě Hospodin Bůh tvůj, abys světil den sváteční.</span> <span class="verse"><a name="16">16</a>Cti otce svého i matku svou, jakož přikázal tobě Hospodin Bůh tvůj, aby se prodleli dnové tvoji, a aby tobě dobře bylo na zemi, kterouž Hospodin Bůh tvůj dá tobě.</span> <span class="verse"><a name="17">17</a>Nezabiješ.</span> <span class="verse"><a name="18">18</a>Nesesmilníš.</span> <span class="verse"><a name="19">19</a>Nepokradeš.</span> <span class="verse"><a name="20">20</a>Nepromluvíš proti bližnímu svému křivého svědectví.</span> <span class="verse"><a name="21">21</a>Nepožádáš manželky bližního svého, aniž požádáš domu bližního svého, pole jeho, neb služebníka jeho, aneb děvky jeho, vola jeho neb osla jeho, aneb čehokoli z těch věcí, kteréž jsou bližního tvého.</span> <span class="verse"><a name="22">22</a>Ta slova mluvil Hospodin ke všemu shromáždění vašemu na hoře z prostředku ohně, oblaku a mrákoty, hlasem velikým, a nepřidal nic více, a napsal je na dvou dskách kamenných, kteréž mně dal.</span> <span class="verse"><a name="23">23</a>Vy pak když jste uslyšeli hlas z prostředku tmy, (nebo hora ohněm hořela), přistoupili jste ke mně všickni vůdcové pokolení vašich a starší vaši,</span> <span class="verse"><a name="24">24</a>A řekli jste: Ej, ukázal nám Hospodin Bůh náš slávu svou a velikost svou, a slyšeli jsme hlas jeho z prostředku ohně; dnešního dne viděli jsme, že Bůh mluvil s člověkem, a on živ zůstal.</span> <span class="verse"><a name="25">25</a>Protož nyní proč máme zemříti? Nebo sežral by nás oheň veliký tento; jestli více slyšeti budeme hlas Hospodina Boha našeho, zemřeme.</span> <span class="verse"><a name="26">26</a>Nebo co jest všeliké tělo, aby slyše hlas Boha živého mluvícího z prostředku ohně, jako my, mělo živo býti?</span> <span class="verse"><a name="27">27</a>Přistup ty a slyš všecky věci, kteréž mluviti bude Hospodin Bůh náš; potom ty mluviti budeš nám, což by koli řekl tobě Hospodin Bůh náš, a my slyšeti i činiti budeme.</span> <span class="verse"><a name="28">28</a>Uslyšev pak Hospodin hlas řečí vašich, když jste mluvili ke mně, řekl mi Hospodin: Slyšel jsem hlas řeči lidu tohoto, kterouž mluvili tobě. Cožkoli mluvili, dobřeť jsou mluvili.</span> <span class="verse"><a name="29">29</a>Ó kdyby bylo jejich srdce takové, aby se báli mne a ostříhali přikázaní mých po všeliký čas, aby jim dobře bylo i synům jejich na věky!</span> <span class="verse"><a name="30">30</a>Jdi, rci jim: Navraťte se k stanům vašim.</span> <span class="verse"><a name="31">31</a>Ty pak stůj tuto při mně, a oznámím tobě všecka přikázaní, ustanovení i soudy, kterýmž je učiti budeš, aby je činili v zemi, kterouž já dávám jim, aby jí dědičně vládli.</span> <span class="verse"><a name="32">32</a>Hleďtež tedy, abyste činili, jakž přikázal vám Hospodin Bůh váš; neuchylujte se na pravo ani na levo.</span> <span class="verse"><a name="33">33</a>Po vší té cestě, kterouž vám přikázal Hospodin Bůh váš, choditi budete, abyste živi byli, a dobře bylo vám, a abyste prodlili dnů na zemi, kterouž dědičně obdržíte.</span> </p></div</div></div></body></html>