<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 27</strong></div><p><span class="verse"><a name="1">1</a>I přikázal Mojžíš a starší Izraelští lidu, řkouce: Ostříhejž každého přikázaní, kteréž já přikazuji vám dnes.</span> <span class="verse"><a name="2">2</a>A když přejdeš přes Jordán do země, kterouž Hospodin Bůh tvůj dává tobě, vyzdvihneš sobě kameny veliké, a obvržeš je vápnem.</span> <span class="verse"><a name="3">3</a>A napíšeš na nich všecka slova zákona tohoto, když přejdeš, abys všel do země, kterouž Hospodin Bůh tvůj dává tobě, do země oplývající mlékem a strdí, jakož jest mluvil Hospodin Bůh otců tvých tobě.</span> <span class="verse"><a name="4">4</a>Když tedy přejdeš Jordán a vyzdvihneš ty kameny, kteréž já přikazuji vám dnes, na hoře Hébal, a obvržeš je vápnem,</span> <span class="verse"><a name="5">5</a>A vzděláš tam oltář Hospodinu Bohu svému: oltář z kamenů, jichž nebudeš tesati železem,</span> <span class="verse"><a name="6">6</a>Z kamení celého vzděláš oltář Hospodinu Bohu svému, abys na něm obětoval oběti zápalné Hospodinu Bohu svému.</span> <span class="verse"><a name="7">7</a>Obětovati budeš i oběti pokojné, a jísti tu a veseliti se před Hospodinem Bohem svým.</span> <span class="verse"><a name="8">8</a>Napíšeš pak na těch kameních všecka slova zákona toho dobře a zřetelně.</span> <span class="verse"><a name="9">9</a>I mluvil Mojžíš a kněží Levítští ke všemu Izraelovi, řkouce: Pozoruj a slyš, Izraeli, dnes učiněn jsi lidem Hospodina Boha svého.</span> <span class="verse"><a name="10">10</a>Protož poslouchej hlasu Hospodina Boha svého, a zachovávej přikázaní jeho i ustanovení jeho, kteráž já tobě dnes přikazuji.</span> <span class="verse"><a name="11">11</a>I přikázal Mojžíš v ten den lidu, řka:</span> <span class="verse"><a name="12">12</a>Tito stanou, aby dobrořečili lidu na hoře Garizim, když byste přešli Jordán: Simeon, Léví, Juda, Izachar, Jozef a Beniamin.</span> <span class="verse"><a name="13">13</a>Tito pak stanou, aby zlořečili na hoře Hébal: Ruben, Gád, Asser, Zabulon, Dan a Neftalím.</span> <span class="verse"><a name="14">14</a>I budou osvědčovati Levítové, a řeknou ke všechněm mužům Izraelským vysokým hlasem:</span> <span class="verse"><a name="15">15</a>Zlořečený člověk, kterýž by udělal rytinu aneb věc slitou, ohavnost Hospodinu, dílo rukou řemeslníka, by ji pak i do skrýše odložil. I odpoví všecken lid a řekne: Amen.</span> <span class="verse"><a name="16">16</a>Zlořečený, kdož sobě zlehčuje otce svého a matku svou; i řekne všecken lid: Amen.</span> <span class="verse"><a name="17">17</a>Zlořečený, kdož přenáší mezník bližního svého; i řekne všecken lid: Amen.</span> <span class="verse"><a name="18">18</a>Zlořečený, kdož zavodí slepého, aby bloudil po cestě; i řekne všecken lid: Amen.</span> <span class="verse"><a name="19">19</a>Zlořečený, kdož převrací spravedlnost příchozího, sirotka a vdovy; a odpoví všecken lid: Amen.</span> <span class="verse"><a name="20">20</a>Zlořečený, kdož by obýval s manželkou otce svého, nebo odkryl podolek otce svého; i řekne všecken lid: Amen.</span> <span class="verse"><a name="21">21</a>Zlořečený, kdož by obýval s kterýmkoli hovadem; i dí všecken lid: Amen.</span> <span class="verse"><a name="22">22</a>Zlořečený, kdož by obýval s sestrou svou, dcerou otce svého, aneb dcerou matky své; i řekne všecken lid: Amen.</span> <span class="verse"><a name="23">23</a>Zlořečený, kdož by obýval s svegruší svou; i odpoví všecken lid: Amen.</span> <span class="verse"><a name="24">24</a>Zlořečený, kdož by zbil bližního svého tajně; i řekne všecken lid: Amen.</span> <span class="verse"><a name="25">25</a>Zlořečený, kdož by vzal dary, aby zabil člověka nevinného; i dí všecken lid: Amen.</span> <span class="verse"><a name="26">26</a>Zlořečený, kdož by nezůstal v řečech zákona tohoto a nečinil jich; a řekne všecken lid: Amen.</span> </p></div</div></div></body></html>