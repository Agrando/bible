<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 23</strong></div><p><span class="verse"><a name="1">1</a>Nevejde do shromáždění Hospodinova, kdož by měl stlučené aneb odňaté lůno.</span> <span class="verse"><a name="2">2</a>Aniž vejde do shromáždění Hospodinova syn postranní; také i desáté koleno jeho nevejde do shromáždění Hospodinova.</span> <span class="verse"><a name="3">3</a>Ammonitský tolikéž ani Moábský nevejde do shromáždění Hospodinova, ani desáté koleno jejich nevejde do shromáždění Hospodinova až na věky.</span> <span class="verse"><a name="4">4</a>Proto že proti vám nevyšli s chlebem a s vodou na cestě, když jste šli z Egypta, a že ze mzdy najal proti tobě Baláma, syna Beor, z Petor Mezopotamie Syrské, aby zlořečil tobě:</span> <span class="verse"><a name="5">5</a>(Ačkoli nechtěl Hospodin Bůh tvůj slyšeti Baláma, ale obrátil Hospodin Bůh tvůj tobě zlořečení v požehnání, nebo miloval tebe Hospodin Bůh tvůj.)</span> <span class="verse"><a name="6">6</a>Nebudeš hledati pokoje jejich ani dobrého jejich po všecky dny své na věky.</span> <span class="verse"><a name="7">7</a>Nebudeš míti v ohavnosti Idumejského, nebo bratr tvůj jest, aniž Egyptského v ohavnosti míti budeš, nebo jsi byl pohostinu v zemi jeho.</span> <span class="verse"><a name="8">8</a>Synové, kteříž se jim zrodí v třetím kolenu, vejdou do shromáždění Hospodinova.</span> <span class="verse"><a name="9">9</a>Když bys vytáhl vojensky proti nepřátelům svým, vystříhej se od všeliké zlé věci.</span> <span class="verse"><a name="10">10</a>Bude-li mezi vámi kdo, ješto by poškvrněn byl příhodou noční, vyjde ven z stanů, a nevejde do nich;</span> <span class="verse"><a name="11">11</a>Ale když bude k večerou, umyje se vodou, a po západu slunce vejde do stanů.</span> <span class="verse"><a name="12">12</a>Také místo budeš míti vně za stany, abys tam chodíval ven;</span> <span class="verse"><a name="13">13</a>A budeš míti kolík mezi jinými nástroji svými, a když bys chtěl sednouti vně, vykopáš jím důlek, a obrátě se, zahrabeš nečistotu svou.</span> <span class="verse"><a name="14">14</a>Nebo Hospodin Bůh tvůj chodí u prostřed stanů tvých, aby tě vysvobodil, a dal tobě nepřátely tvé; protož ať jest příbytek tvůj svatý, tak aby nespatřil při tobě mrzkosti nějaké, pročež by se odvrátil od tebe.</span> <span class="verse"><a name="15">15</a>Nevydáš služebníka pánu jeho, kterýž k tobě utekl od pána svého.</span> <span class="verse"><a name="16">16</a>S tebou bydliti bude u prostřed tebe na místě, kteréž by vyvolil v některém městě tvém, kdežkoli jemu se líbiti bude; nebudeš ho mocí utiskati.</span> <span class="verse"><a name="17">17</a>Nebude nevěstka žádná z dcer Izraelských, ani nečistý smilník z synů Izraelských.</span> <span class="verse"><a name="18">18</a>Nepřineseš mzdy nevěstky, a mzdy psa do domu Hospodina Boha svého z jakéhokoli slibu, nebo to obé ohavnost jest Hospodinu Bohu tvému.</span> <span class="verse"><a name="19">19</a>Nedáš na lichvu bratru svému ani peněz, ani pokrmu, ani jakékoli věci, kteráž se dává na lichvu.</span> <span class="verse"><a name="20">20</a>Cizímu půjčíš na lichvu, ale bratru svému nedáš na lichvu, aby požehnal tobě Hospodin Bůh tvůj při všech věcech, k kterýmž bys vztáhl ruku svou v zemi, do níž vejdeš, abys dědičně obdržel ji.</span> <span class="verse"><a name="21">21</a>Když bys učinil slib Hospodinu Bohu svému, neprodlévej splniti ho; nebo konečně toho vyhledávati bude Hospodin Bůh tvůj od tebe, a byl by na tobě hřích.</span> <span class="verse"><a name="22">22</a>Pakli nebudeš slibovati, nebude na tobě hříchu.</span> <span class="verse"><a name="23">23</a>Což jednou vyšlo z úst tvých, to splníš, a učiníš, jakž jsi slíbil Hospodinu Bohu svému dobrovolně, což jsi vynesl ústy svými.</span> <span class="verse"><a name="24">24</a>Všel-li bys do vinice bližního svého, jísti budeš hrozny podlé žádosti své do sytosti své, ale do nádoby své nevložíš.</span> <span class="verse"><a name="25">25</a>Všel-li bys do obilí bližního svého, natrháš sobě klasů rukou svou, ale srpem nebudeš žíti obilí bližního svého.</span> </p></div</div></div></body></html>