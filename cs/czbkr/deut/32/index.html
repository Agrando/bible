<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 32</strong></div><p><span class="verse"><a name="1">1</a>Pozorujte nebesa a mluviti budu, poslyš i země výmluvností úst mých.</span> <span class="verse"><a name="2">2</a>Sstupiž jako déšť naučení mé, spadniž jako rosa výmluvnost má, jako tichý déšť na mladistvou trávu, a jako příval na odrostlou bylinu,</span> <span class="verse"><a name="3">3</a>Nebo jméno Hospodinovo slaviti budu. Vzdejtež velebnost Bohu našemu,</span> <span class="verse"><a name="4">4</a>Skále té, jejíž skutkové jsou dokonalí, nebo všecky cesty jeho jsou spravedlivé. Bůh silný, pravdomluvný, a není nepravosti v něm, spravedlivý a přímý jest.</span> <span class="verse"><a name="5">5</a>Ale pokolení převrácené a zavilé zpronevěřilo se jemu mrzkostí vlastní svou,jakáž vzdálena jest od synů jeho.</span> <span class="verse"><a name="6">6</a>Tím-liž jste se odplacovati měli Hospodinu, lide bláznivý a nemoudrý? Zdaliž on není otec tvůj, kterýž tě sobě dobyl? On učinil tebe a utvrdil tě.</span> <span class="verse"><a name="7">7</a>Rozpomeň se na dny staré, považte let každého věku; vzeptej se otce svého, a oznámí tobě, starců svých, a povědí tobě.</span> <span class="verse"><a name="8">8</a>Když dědictví rozděloval Nejvyšší národům, když rozsadil syny Adamovy, rozměřil meze národům vedlé počtu synů Izraelských.</span> <span class="verse"><a name="9">9</a>Nebo díl Hospodinův jest lid jeho, Jákob provazec dědictví jeho.</span> <span class="verse"><a name="10">10</a>Nalezl jej v zemi pusté, a na poušti veliké a hrozné; vůkol vedl jej, vyučil jej, a ostříhal ho, jako zřítedlnice oka svého.</span> <span class="verse"><a name="11">11</a>Jako orlice ponouká orličátek svých, sedí na mladých svých, roztahuje křídla svá, béře je, a nosí je na křídlách svých:</span> <span class="verse"><a name="12">12</a>Tak Hospodin sám vedl jej, a nebylo s ním boha cizozemců.</span> <span class="verse"><a name="13">13</a>Zprovodil jej na vysoká místa země, aby jedl úrody polní, a učinil, aby ssál med z skály, a olej z kamene přetvrdého,</span> <span class="verse"><a name="14">14</a>Máslo od krav a mléko od ovcí, s nejtučnějšími beránky a skopci z Bázan a kozly s jádrem zrn pšeničných, a červené víno výborné aby pil.</span> <span class="verse"><a name="15">15</a>Takž Izrael ztučněv, zpíčil se; vytyl jsi a ztlustl, tukem jsi obrostl; i opustil Boha stvořitele svého, a zlehčil sobě Boha spasení svého.</span> <span class="verse"><a name="16">16</a>K horlení popudili ho cizími bohy, ohavnostmi zdráždili jej.</span> <span class="verse"><a name="17">17</a>Obětovali ďáblům, ne Bohu, bohům, jichž neznali, novým, kteříž z blízka přišli, jichžto se nic nestrašili otcové vaši.</span> <span class="verse"><a name="18">18</a>Na skálu, kteráž zplodila tě, zapomenul jsi; zapomněl jsi na Boha silného, stvořitele svého.</span> <span class="verse"><a name="19">19</a>To když viděl Hospodin, popudil se hněvem proti synům a dcerám svým,</span> <span class="verse"><a name="20">20</a>A řekl: Skryji před nimi tvář svou, podívám se posledním věcem jejich; nebo národ převrácený jest, synové, v nichž není žádné víry.</span> <span class="verse"><a name="21">21</a>Oniť jsou mne popudili k horlení skrze to, což není Bůh silný, rozhněvali mne svými marnostmi. I jáť popudím jich k závisti skrze ty, kteříž nejsou lid, skrze národ bláznivý k hněvu jich popudím.</span> <span class="verse"><a name="22">22</a>Nebo oheň zápalen jest v prchlivosti mé, a hořeti bude až do nejhlubšího pekla, a sžíře zemi i úrody její, a zapálí základy hor.</span> <span class="verse"><a name="23">23</a>Shromáždím na ně zlé věci, střely své vystřílím na ně.</span> <span class="verse"><a name="24">24</a>Hladem usvadnou, a neduhy pálčivými a nakažením morním přehořkým žráni budou; také zuby šelm pošli na ně s jedem hadů zemských.</span> <span class="verse"><a name="25">25</a>Meč uvede sirobu vně, a v pokojích bude strach, tak na mládenci jako panně, dítěti prsí požívajícím i muži šedivém.</span> <span class="verse"><a name="26">26</a>Ano, řekl bych:Rozptýlím je po koutech, rozkáži přestati mezi lidmi paměti jejich,</span> <span class="verse"><a name="27">27</a>Bych se pýchy nepřítele neobával, aby spatříce to nepřátelé jejich, neřekli: Ruka naše nepřemožená byla, neučinilť jest Hospodin ničeho z těch věcí.</span> <span class="verse"><a name="28">28</a>Nebo národ ten nesmyslný jest a nemající rozumnosti.</span> <span class="verse"><a name="29">29</a>Ó by moudří byli, rozuměliť by tomu, prohlédali by na poslední věci své.</span> <span class="verse"><a name="30">30</a>Jak by jich jeden honiti mohl tisíc, a dva pryč zahnati deset tisíců? Jediné že Bůh skála jejich prodal je, a Hospodin vydal je.</span> <span class="verse"><a name="31">31</a>Nebo Bůh skála naše není jako skála jejich, což nepřátelé naši sami souditi mohou.</span> <span class="verse"><a name="32">32</a>Nebo z kmene Sodomského kmen jejich, a z réví Gomorských hroznové jejich, hroznové jedovatí, zrní hořkosti plné.</span> <span class="verse"><a name="33">33</a>Jed draků víno jejich, a jed lítý nejjedovatějšího hada.</span> <span class="verse"><a name="34">34</a>Zdaliž to není schováno u mne? zapečetěno v pokladnicích mých?</span> <span class="verse"><a name="35">35</a>Máť jest pomsta a odplata, časemť svým klesne noha jejich; nebo blízko jest den zahynutí jejich, a budoucí věci zlé rychle připadnou na ně.</span> <span class="verse"><a name="36">36</a>Souditi zajisté bude Hospodin lid svůj, a nad služebníky svými lítost míti bude, když uzří, že odešla síla, a že jakož zajatý tak i zanechaný s nic býti nemůže.</span> <span class="verse"><a name="37">37</a>I dí: Kde jsou bohové jejich? skála, v níž naději měli?</span> <span class="verse"><a name="38">38</a>Z jejichžto obětí tuk jídali, a víno z obětí jejich mokrých píjeli? Nechať vstanou a spomohou vám, nechť vám skrejší jest skála ta.</span> <span class="verse"><a name="39">39</a>Pohleďtež již aspoň, že já jsem, já jsem sám, a že není Boha kromě mne. Já mohu usmrtiti i obživiti, já raniti i uzdraviti, a není žádného, kdo by vytrhl z ruky mé.</span> <span class="verse"><a name="40">40</a>Nebo já pozdvihám k nebi ruky své, a pravím: Živ jsem já na věky.</span> <span class="verse"><a name="41">41</a>Jakž nabrousím ostří meče svého, a uchopí soud ruka má, učiním pomstu nad nepřátely svými, a těm, jenž v nenávisti mne měli, odplatím.</span> <span class="verse"><a name="42">42</a>Opojím střely své krví, a meč můj sžere maso, a to krví raněných a zajatých, jakž jen začnu pomsty uvoditi na nepřátely.</span> <span class="verse"><a name="43">43</a>Veselte se pohané s lidem jeho, neboť pomstí krve služebníků svých, a uvede pomstu na nepřátely své, a očistí zemi svou a lid svůj.</span> <span class="verse"><a name="44">44</a>I přišel Mojžíš, a mluvil všecka slova písně této v uši lidu, on a Jozue, syn Nun.</span> <span class="verse"><a name="45">45</a>A když dokonal Mojžíš mluvení všech slov těch ke všemu množství Izraelskému,</span> <span class="verse"><a name="46">46</a>Řekl jim: Přiložtež srdce svá ke všechněm slovům, kteráž já dnes osvědčuji vám,a přikažte to synům svým, aby ostříhali všech slov zákona tohoto, a činili je.</span> <span class="verse"><a name="47">47</a>Nebo není daremné slovo, abyste jím pohrdnouti měli, ale jest život váš; a v slovu tom prodlíte dnů svých na zemi, kterouž abyste dědičně obdrželi, půjdete přes Jordán.</span> <span class="verse"><a name="48">48</a>Téhož dne mluvil Hospodin k Mojžíšovi, řka:</span> <span class="verse"><a name="49">49</a>Vstup na horu tuto Abarim, na vrch Nébo, kteráž jest v zemi Moábské naproti Jerichu, a spatř zemi Kananejskou, kterouž já dávám synům Izraelským právem dědičným.</span> <span class="verse"><a name="50">50</a>A umřeš na vrchu, na kterýž vejdeš, a připojen budeš k lidu svému, jako umřel Aron, bratr tvůj, na hoře řečené Hor, a připojen jest k lidu svému.</span> <span class="verse"><a name="51">51</a>Nebo jste zhřešili proti mně u prostřed synů Izraelských, při vodách odpírání v Kádes, na poušti Tsin, proto že jste neposvětili mne u prostřed synů Izraelských.</span> <span class="verse"><a name="52">52</a>Před sebou zajisté uzříš zemi tu, ale tam nevejdeš do země té, kterouž dávám synům Izraelským.</span> </p></div</div></div></body></html>