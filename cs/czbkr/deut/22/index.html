<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 22</strong></div><p><span class="verse"><a name="1">1</a>Jestliže bys uzřel vola aneb dobytče bratra svého, an bloudí, nepomineš jich, ale přivedeš je až k bratru svému.</span> <span class="verse"><a name="2">2</a>Byť pak nebyl blízký bratr tvůj a neznal bys ho, uvedeš je však do domu svého, a bude u tebe, dokudž by se po něm neptal bratr tvůj, a navrátíš mu je.</span> <span class="verse"><a name="3">3</a>Tolikéž učiníš s oslem jeho, s oděvem jeho, také i se všelikou věcí ztracenou bratra svého, kteráž by mu zhynula; když bys ji nalezl, nepomineš jí.</span> <span class="verse"><a name="4">4</a>Vida osla bratra svého aneb vola jeho pod břemenem ležící na cestě, nepomineš jich, ale i hned ho s ním pozdvihneš.</span> <span class="verse"><a name="5">5</a>Žena nebude nositi oděvu mužského, aniž se obláčeti bude muž v roucho ženské, nebo ohavnost před Hospodinem Bohem tvým jest, kdožkoli činí to.</span> <span class="verse"><a name="6">6</a>Když bys našel hnízdo ptačí před sebou na cestě, na jakémkoli stromu aneb na zemi, s mladými neb vejci, a matka seděla by na mladých aneb na vejcích: nevezmeš matky s mladými,</span> <span class="verse"><a name="7">7</a>Ale hned pustíš matku a mladé vezmeš sobě, aby tobě dobře bylo, a abys prodlil dnů svých.</span> <span class="verse"><a name="8">8</a>Když bys stavěl dům nový, udělej zabradla vůkol střechy své, abys neuvedl viny krve na dům svůj, když by kdo upadl s něho.</span> <span class="verse"><a name="9">9</a>Neposeješ vinice své směsicí rozličného semene, aby nebyl poškvrněn užitek semene, kteréž jsi vsel, i ovoce vinice.</span> <span class="verse"><a name="10">10</a>Nebudeš orati volem a oslem spolu.</span> <span class="verse"><a name="11">11</a>Neoblečeš roucha z rozdílných věcí, z vlny a lnu setkaného.</span> <span class="verse"><a name="12">12</a>Prýmy zděláš sobě na čtyřech rozích oděvu svého, jímž se odíváš.</span> <span class="verse"><a name="13">13</a>Když by pojal někdo ženu, a všel by k ní, a potom měl by ji v nenávisti,</span> <span class="verse"><a name="14">14</a>A dal by příčinu k řečem o ní, v zlou pověst ji obláčeje a mluvě: Ženu tuto vzal jsem, a všed k ní, nenalezl jsem jí pannou:</span> <span class="verse"><a name="15">15</a>Tedy otec děvečky a matka její vezmouce přinesou znamení panenství děvečky k starším města svého k bráně.</span> <span class="verse"><a name="16">16</a>A dí otec děvečky k starším: Dceru svou dal jsem muži tomuto za manželku, kterýž ji v nenávisti má.</span> <span class="verse"><a name="17">17</a>A hle, sám příčinu dal řečem o ní, mluvě: Nenalezl jsem při dceři tvé panenství, a teď hle, znamení panenství dcery mé. I roztáhnou roucho to před staršími města.</span> <span class="verse"><a name="18">18</a>Tedy starší města toho jmou muže a trestati ho budou,</span> <span class="verse"><a name="19">19</a>A uloží jemu pokutu sto lotů stříbra, kteréž dají otci děvečky, proto že vynesl zlou pověst proti panně Izraelské. I bude ji míti za manželku, kteréž nebude moci propustiti po všecky dny své.</span> <span class="verse"><a name="20">20</a>Jináč byla-li by pravá žaloba ta, a nebylo by nalezeno panenství při děvečce:</span> <span class="verse"><a name="21">21</a>Tedy vyvedou děvečku ke dveřím otce jejího, a uházejí ji lidé města toho kamením, a umře; nebo dopustila se nešlechetnosti v Izraeli, smilnivši v domě otce svého. Tak odejmeš zlé z prostředku sebe.</span> <span class="verse"><a name="22">22</a>Kdyby kdo postižen byl, že obýval s ženou manželkou cizí, tedy umrou oni oba dva, muž, kterýž obýval s tou ženou, i žena také; i odejmeš zlé z Izraele.</span> <span class="verse"><a name="23">23</a>Byla-li by děvečka panna zasnoubená muži, a nalezna ji někdo v městě, obýval by s ní:</span> <span class="verse"><a name="24">24</a>Vyvedete oba dva k bráně města toho, a uházíte je kamením, a umrou, děvečka, proto že nekřičela, jsuci v městě, a muž proto, že ponížil ženy bližního svého; a odejmeš zlé z prostředku svého.</span> <span class="verse"><a name="25">25</a>Pakli na poli nalezl by muž děvečku zasnoubenou, a násilí jí učině, obýval by s ní: smrtí umře muž ten sám,</span> <span class="verse"><a name="26">26</a>Děvečce pak nic neučiníš. Nedopustila se hříchu hodného smrti; nebo jakož povstává někdo proti bližnímu svému a morduje život jeho, tak i při této věci.</span> <span class="verse"><a name="27">27</a>Na poli zajisté nalezl ji; křičela děvečka zasnoubená, a žádný tu nebyl, kdo by ji vysvobodil.</span> <span class="verse"><a name="28">28</a>Jestliže by nalezl někdo děvečku pannu, kteráž by zasnoubena nebyla, a vezma ji, obýval by s ní, a byli by postiženi:</span> <span class="verse"><a name="29">29</a>Tedy dá muž ten, kterýž by obýval s ní, otci děvečky padesáte stříbrných, a bude jeho manželka, protože ponížil jí; nebude moci jí propustiti po všecky dny své.</span> <span class="verse"><a name="30">30</a>Nevezme žádný manželky otce svého, a neodkryje podolka otce svého.</span> </p></div</div></div></body></html>