<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 24</strong></div><p><span class="verse"><a name="1">1</a>Pojal-li by muž ženu a byl by manželem jejím, přihodilo by se pak, že by nenašla milosti před očima jeho pro nějakou mrzkost, kterouž by nalezl na ní, i napsal by jí lístek zapuzení a dal v ruku její, a vyhnal by ji z domu svého;</span> <span class="verse"><a name="2">2</a>A vyjduci z domu jeho, odešla by a vdala se za druhého muže;</span> <span class="verse"><a name="3">3</a>A ten také muž poslední v nenávisti maje ji, napsal by lístek zapuzení a dal v ruce její, a vyhnal by ji z domu svého; aneb umřel by muž její poslední, kterýž vzal ji sobě za manželku:</span> <span class="verse"><a name="4">4</a>Nebude moci manžel její první, kterýž ji vyhnal, zase ji vzíti sobě za manželku, když již příčinou jeho poškvrněna jest; nebo ohavnost jest před Hospodinem. Protož nedopouštěj hřešiti lidu země, kterouž Hospodin Bůh tvůj dává tobě v dědictví.</span> <span class="verse"><a name="5">5</a>Když by někdo v nově pojal ženu, nevyjde k boji, aniž na něj vzkládána bude jaká obecní práce; svoboden bude v domě svém za jeden rok, a veseliti se bude s manželkou svou, kterouž pojal.</span> <span class="verse"><a name="6">6</a>Žádný nevezme v zástavě svrchního i spodního žernovu, nebo takový bral by duši v základu.</span> <span class="verse"><a name="7">7</a>Byl-li by postižen někdo, že ukradl člověka z bratří svých synů Izraelských, a k zisku by sobě jej přivedl aneb prodal jej: umře zloděj ten, a odejmeš zlé z prostředku svého.</span> <span class="verse"><a name="8">8</a>Šetř se při ráně malomocenství, abys ostříhal pilně a činil všecko, jakž učiti budou vás kněží Levítové; jakož přikázal jsem jim, ostříhati toho budete a tak činiti.</span> <span class="verse"><a name="9">9</a>Pomni na ty věci, které učinil Hospodin Bůh tvůj Marii na cestě, když jste vyšli z Egypta.</span> <span class="verse"><a name="10">10</a>Půjčil-li bys bližnímu svému něčeho, nevejdeš do domu jeho, abys vzal něco v zástavě od něho.</span> <span class="verse"><a name="11">11</a>Ale vně staneš, a člověk, jemuž jsi půjčil, vynese tobě základ svůj ven.</span> <span class="verse"><a name="12">12</a>Jestliže by pak byl člověk chudý, nebudeš spáti s základem jeho.</span> <span class="verse"><a name="13">13</a>Bez prodlévání navrátíš jemu zastavenou věc jeho při západu slunce, aby leže v šatech svých, dobrořečil tobě, a bude to za spravedlnost tobě před Hospodinem Bohem tvým.</span> <span class="verse"><a name="14">14</a>Neutiskneš nájemníka chudého a nuzného, tak z bratří svých jako z příchozích, kteříž jsou v zemi tvé v branách tvých.</span> <span class="verse"><a name="15">15</a>Na každý den dáš jemu mzdu jeho, prvé nežli by slunce zapadlo; nebo chudý jest, a tím se živí, aby neúpěl proti tobě k Hospodinu, a byl by na tobě hřích.</span> <span class="verse"><a name="16">16</a>Nebudou na hrdle trestáni otcové za syny, ani synové trestáni budou na hrdle za otce, jeden každý za svůj hřích umře.</span> <span class="verse"><a name="17">17</a>Nepřevrátíš soudu příchozímu neb sirotku, ani vezmeš v základu roucha vdovy,</span> <span class="verse"><a name="18">18</a>Ale pamatuj, že jsi byl služebníkem v Egyptě, a že tě vykoupil Hospodin Bůh tvůj odtud; protož přikazujiť, abys činil toto.</span> <span class="verse"><a name="19">19</a>Když bys žal obilí své na poli svém, a zapomenul bys tam některého snopu, nenavrátíš se, abys jej vzal; příchozímu, sirotku a vdově to bude, aby požehnal tobě Hospodin Bůh tvůj při všelikém díle rukou tvých.</span> <span class="verse"><a name="20">20</a>Když bys třásl olivy své, nebudeš shledávati po každé ratolesti za sebou; příchozímu, sirotku a vdově to zůstane.</span> <span class="verse"><a name="21">21</a>Když bys sbíral víno na vinici své, nebudeš paběrovati jahodek za sebou; příchozímu, sirotku a vdově to bude.</span> <span class="verse"><a name="22">22</a>Pamatuj, že jsi byl služebníkem v zemi Egyptské; protož přikazujiť, abys to činil.</span> </p></div</div></div></body></html>