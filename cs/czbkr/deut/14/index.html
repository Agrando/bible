<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 14</strong></div><p><span class="verse"><a name="1">1</a>Synové jste Hospodina Boha vašeho, protož nebudete se řezati, aniž sobě uděláte lysiny mezi očima vašima nad mrtvým.</span> <span class="verse"><a name="2">2</a>Nebo lid svatý jsi Hospodinu Bohu svému, a tebe vyvolil Hospodin, abys jemu byl za lid zvláštní ze všech národů, kteříž jsou na tváři země.</span> <span class="verse"><a name="3">3</a>Nebudeš jísti žádné věci ohavné.</span> <span class="verse"><a name="4">4</a>Tato jsou hovada, kteráž jísti budete: Voly, ovce a kozy,</span> <span class="verse"><a name="5">5</a>Jelena, dannele, srnu, kamsíka, jezevce, bůvola a losa.</span> <span class="verse"><a name="6">6</a>Každé hovado, kteréž má kopyta rozdělená, tak aby rozdvojená byla, a přežívá mezi hovady, jísti je budete.</span> <span class="verse"><a name="7">7</a>A však ne všech přežívajících, aneb těch, kteráž kopyta rozdělená mají, budete jísti, jako velblouda, zajíce a králíka; nebo ač přežívají, však kopyta rozděleného nemají, nečistá jsou vám.</span> <span class="verse"><a name="8">8</a>Též svině, nebo rozdělené majíc kopyto, nepřežívá, nečistá vám bude; masa jejího jísti nebudete, a mrchy její se nedotknete.</span> <span class="verse"><a name="9">9</a>Ze všech pak živočichů, kteříž u vodách jsou, tyto jísti budete: Cožkoli má plejtvy a šupiny, jísti budete.</span> <span class="verse"><a name="10">10</a>Což pak nemá plejtví a šupin, toho jísti nebudete; nečisté vám bude.</span> <span class="verse"><a name="11">11</a>Všecko ptactvo čisté jísti budete.</span> <span class="verse"><a name="12">12</a>Těchto pak jísti nebudete: Orla, noha, orlice mořské,</span> <span class="verse"><a name="13">13</a>A sokola, supa a luňáka vedlé pokolení jeho,</span> <span class="verse"><a name="14">14</a>A žádného krkavce vedlé pokolení jeho,</span> <span class="verse"><a name="15">15</a>Pstrosa, sovy, vodní káně a krahulce vedlé pokolení jeho,</span> <span class="verse"><a name="16">16</a>Raroha, kalousa a labuti,</span> <span class="verse"><a name="17">17</a>Pelikána, porfiriána a křehaře,</span> <span class="verse"><a name="18">18</a>Čápa, volavky vedlé pokolení jejího, dedka a netopýře.</span> <span class="verse"><a name="19">19</a>A všeliký zeměplaz létající nečistý bude vám, nebudete ho jísti.</span> <span class="verse"><a name="20">20</a>Každého ptáka čistého jísti budete.</span> <span class="verse"><a name="21">21</a>Žádné umrliny jísti nebudete; příchozímu, kterýž jest v branách tvých, dáš ji, a jísti ji bude, aneb prodáš cizozemci, nebo lid svatý jsi Hospodinu Bohu svému. Nebudeš vařiti kozelce v mléce matky jeho.</span> <span class="verse"><a name="22">22</a>Ochotně dávati budeš desátky ze všech užitků semene svého, kteřížť by přišli s pole každého roku.</span> <span class="verse"><a name="23">23</a>A jísti budeš před Hospodinem Bohem svým, (na místě, kteréž by vyvolil, aby tam přebývalo jméno jeho,) desátky z obilí, vína i oleje svého, a prvorozené z volů svých a drobného dobytka svého, abys se učil báti Hospodina Boha svého po všecky dny.</span> <span class="verse"><a name="24">24</a>Jestliže by pak daleká byla cesta, a nemohl bys donésti toho, proto že daleko jest od tebe to místo, kteréž by vyvolil Hospodin Bůh tvůj k přebývání tam jména svého, když požehná tobě Hospodin Bůh tvůj:</span> <span class="verse"><a name="25">25</a>Tedy zpeněžíš je, a svázané peníze vezma v ruku svou, půjdeš k místu, kteréž by vyvolil Hospodin Bůh tvůj,</span> <span class="verse"><a name="26">26</a>A vynaložíš ty peníze na všecko, čehož žádá duše tvá, na voly, na ovce, na víno, aneb jiný nápoj silný, a na všecko, čehož by sobě žádala duše tvá, a jísti budeš tam před Hospodinem Bohem svým, a veseliti se budeš ty i dům tvůj.</span> <span class="verse"><a name="27">27</a>Levíty pak, kterýž by v branách tvých bydlil, neopustíš, nebo nemá dílu a dědictví s tebou.</span> <span class="verse"><a name="28">28</a>Každého léta třetího oddělíš všecky desátky z užitků svých toho léta, a složíš je v branách svých.</span> <span class="verse"><a name="29">29</a>I přijde Levíta, (nebo nemá dílu a dědictví s tebou), a host a sirotek i vdova, kteříž jsou v branách tvých, i budou jísti a nasytí se, aby požehnal tobě Hospodin Bůh tvůj při všelikém díle rukou tvých, kteréž bys dělal.</span> </p></div</div></div></body></html>