<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 2</strong></div><p><span class="verse"><a name="1">1</a>Potom obrátivše se, táhli jsme na tu poušť cestou k moři Rudému, jakož mluvil Hospodin ke mně, a obcházeli jsme horu Seir za dlouhý čas,</span> <span class="verse"><a name="2">2</a>Až mi řekl Hospodin takto:</span> <span class="verse"><a name="3">3</a>Dosti jste již obcházeli horu tuto, obraťtež se k straně půlnoční.</span> <span class="verse"><a name="4">4</a>A lidu přikaž, řka: Půjdete přes pomezí bratří svých synů Ezau, kteříž bydlí v Seir. Ačkoli budou se vás báti, hleďte však pilně,</span> <span class="verse"><a name="5">5</a>Abyste jich nedráždili; nebo nedám vám z země jejich ani šlepěje nožné, proto že v dědictví Ezau dal jsem horu Seir.</span> <span class="verse"><a name="6">6</a>Pokrmů koupíte od nich za peníze, a jísti budete, i vody také ku pití za peníze od nich jednati budete.</span> <span class="verse"><a name="7">7</a>Nebo Hospodin Bůh tvůj požehnal tobě při všeliké práci rukou tvých, a zná, že jdeš přes poušť velikou tuto; již čtyřidceti let Hospodin Bůh tvůj byl s tebou, aniž jsi měl v čem nedostatku.</span> <span class="verse"><a name="8">8</a>A šli jsme od bratří našich, synů Ezau, kteříž bydlí v Seir, s cesty polní od Elat a od Aziongaber, a uchýlili jsme se, abychom šli cestou po poušti Moábské.</span> <span class="verse"><a name="9">9</a>I řekl mi Hospodin: Neškoď Moábským, ani jich popouzej k boji, nebo nedám tobě v zemi jejich dědictví, poněvadž synům Lot dal jsem Ar v dědictví.</span> <span class="verse"><a name="10">10</a>(Emim prvé bydlili v ní, lid veliký a mnohý, a vysokého zrostu, jako Enakim.</span> <span class="verse"><a name="11">11</a>Oni také za obry držáni byli jako Enakim, ale Moábští říkali jim Emim.</span> <span class="verse"><a name="12">12</a>V Seir pak bydlili prvé Horejští, kteréž synové Ezau vyhnali, a zahladili je před tváří svou, a bydlili tu místo nich, jako učinil Izrael v zemi vládařství svého, kterouž jim dal Hospodin.)</span> <span class="verse"><a name="13">13</a>Nyní vstanouce, přejděte potok Záred. I přešli jsme potok Záred.</span> <span class="verse"><a name="14">14</a>Času pak, v němž jsme šli z Kádesbarne, až jsme přešli potok Záred, bylo let třidceti osm, dokavadž nebyl vyhlazen všecken věk mužů bojovných z prostřed stanů, jakož jim přisáhl Hospodin.</span> <span class="verse"><a name="15">15</a>Nebo ruka Hospodinova byla proti nim k setření jich z prostředku stanů, dokudž nevyhladil jich.</span> <span class="verse"><a name="16">16</a>I stalo se, když všickni muži ti bojovní vyhynuli z prostředku lidu,</span> <span class="verse"><a name="17">17</a>Že mluvil Hospodin ke mně, řka:</span> <span class="verse"><a name="18">18</a>Ty přejdeš dnes pomezí Moábské k městu Ar,</span> <span class="verse"><a name="19">19</a>A přiblížíš se k synům Ammon. Nessužujž jich a nepopouzej jich k boji, nebo nedám tobě v zemi synů Ammon dědictví, poněvadž synům Lotovým dal jsem ji k vládařství.</span> <span class="verse"><a name="20">20</a>(I ona také držána byla za zemi obrů; nebo obrové před tím bydlili v ní, kterýmž Ammoninští říkali Zamzomim,</span> <span class="verse"><a name="21">21</a>Lid veliký a mnohý, a vysokého zrostu, jako Enakim. Ale zahladil je Hospodin před tváří jejich, a vešli v dědictví jejich, a bydlili na místě jejich,</span> <span class="verse"><a name="22">22</a>Jakož učinil synům Ezau bydlícím v Seir, pro něž vyhladil Horejské před tváří jejich, i vešli v dědictví jejich, a bydlili na místě jejich až do dnešního dne.</span> <span class="verse"><a name="23">23</a>Hevejské také, kteříž bydlili v Azerim až do Gáza, Kaftorejští, kteříž vyšli z Kaftor, zahladili je, a bydlili na místě jejich.)</span> <span class="verse"><a name="24">24</a>Vstanouce, beřte se a přejděte potok Arnon. Hle, dal jsem v ruce tvé Seona, krále Ezebon Amorejského, a zemi jeho; začniž jí vládnouti, a bojuj válečně proti němu.</span> <span class="verse"><a name="25">25</a>Dnes počnu pouštěti strach a lekání se tebe na lidi, kteříž jsou pode vším nebem, tak že kteřížkoli uslyší pověst o tobě, třásti a lekati se budou tváři tvé.</span> <span class="verse"><a name="26">26</a>I poslal jsem posly z pouště Kedemot k Seonovi, králi Ezebon, s slovy pokojnými, řka:</span> <span class="verse"><a name="27">27</a>Nechť projdu skrze zemi tvou, přímo cestou půjdu, neuchýlím se ani na pravo ani na levo.</span> <span class="verse"><a name="28">28</a>Pokrmů za peníze prodáš mi, abych jedl, vody také za peníze dáš mi, a píti budu; toliko pěšky projdu,</span> <span class="verse"><a name="29">29</a>Jakož mi učinili synové Ezau, kteříž bydlí v Seir, a Moábští, kteříž bydlí v Ar, dokudž nepřejdu Jordánu, jda k zemi, kterouž Hospodin Bůh náš dává nám.</span> <span class="verse"><a name="30">30</a>Ale nechtěl dopustiti Seon, král Ezebon, abychom prošli zemi jeho; nebo byl zatvrdil Hospodin Bůh tvůj ducha jeho, a ztužil srdce jeho, aby dal jej v ruce tvé, jakož se vidí podnes.</span> <span class="verse"><a name="31">31</a>(Nebo řekl mi byl Hospodin: Aj, již jsem počal v moc dávati tobě Seona i zemi jeho; začniž jí vládnouti, abys dědičně obdržel zemi jeho.)</span> <span class="verse"><a name="32">32</a>A vytáhl byl Seon proti nám, on i všecken lid jeho k boji do Jasa.</span> <span class="verse"><a name="33">33</a>I dal jej nám Hospodin Bůh náš, a porazili jsme ho s syny jeho i se vším lidem jeho.</span> <span class="verse"><a name="34">34</a>Vzali jsme také toho času všecka města jeho, a dali jsme v prokletí lid těch všech měst, i ženy i děti, žádného nepozůstavivše.</span> <span class="verse"><a name="35">35</a>Toliko hovada rozebrali jsme sobě, a kořisti z měst, kterýchž jsme dobyli.</span> <span class="verse"><a name="36">36</a>Od Aroer jenž jest na břehu potoka Arnon, a od města, kteréž jest v údolí, až do Galád nebylo města, kteréž by ostáti mohlo před námi; všecka nám dal Hospodin Bůh náš.</span> <span class="verse"><a name="37">37</a>Toliko k zemi synů Ammon nepřiblížils se, ani k žádné krajině ležící při potoku Jabok, ani k městům na horách, a k žádnému místu, kteréž zapověděl Hospodin Bůh náš.</span> </p></div</div></div></body></html>