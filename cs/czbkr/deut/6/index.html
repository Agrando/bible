<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/deut/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/deut">Deuteronomy</a> &gt <strong>Chapter 6</strong></div><p><span class="verse"><a name="1">1</a>Toto pak jest přikázaní, ustanovení a soudové, kteréž přikázal Hospodin Bůh váš, abych učil vás, abyste činili je v zemi, do kteréž jdete k dědičnému držení jí,</span> <span class="verse"><a name="2">2</a>Abys se bál Hospodina Boha svého, ostříhaje všech ustanovení jeho a přikázaní jeho, kteráž já přikazuji tobě, ty i syn tvůj i vnuk tvůj, po všecky dny života svého, aby se prodlili dnové tvoji.</span> <span class="verse"><a name="3">3</a>Slyšiž tedy, Izraeli, a hleď tak skutečně činiti, aby tobě dobře bylo, a abyste se velmi rozmnožili, (jakož mluvil Hospodin Bůh otců tvých tobě,) v zemi oplývající mlékem a strdí.</span> <span class="verse"><a name="4">4</a>Slyš, Izraeli, Hospodin Bůh náš, Hospodin jeden jest.</span> <span class="verse"><a name="5">5</a>Protož milovati budeš Hospodina Boha svého z celého srdce svého, a ze vší duše své, a ze vší síly své.</span> <span class="verse"><a name="6">6</a>A budou slova tato, kteráž já přikazuji tobě dnes, v srdci tvém.</span> <span class="verse"><a name="7">7</a>A budeš je často opětovati synům svým, a mluviti o nich, když sedneš v domě svém, když půjdeš cestou, a léhaje i vstávaje.</span> <span class="verse"><a name="8">8</a>Uvážeš je za znamení na ruce své, a jako náčelník mezi očima svýma.</span> <span class="verse"><a name="9">9</a>Napíšeš je také na veřejích domu svého a na branách svých.</span> <span class="verse"><a name="10">10</a>A když tě uvede Hospodin Bůh tvůj do země, kterouž s přísahou zaslíbil otcům tvým, Abrahamovi, Izákovi a Jákobovi, že ji tobě dá, i města veliká a výborná, kterýchžs nestavěl,</span> <span class="verse"><a name="11">11</a>A domy plné všech dobrých věcí, kterýchž jsi nenaplnil, a studnice vykopané, kterýchž jsi nekopal, a vinice i olivoví, jichž jsi neštípil, a jedl bys a nasytil se:</span> <span class="verse"><a name="12">12</a>Varuj se, abys nezapomenul na Hospodina, kterýž tě vyvedl z země Egyptské, z poroby těžké.</span> <span class="verse"><a name="13">13</a>Hospodina Boha svého báti se budeš, a jemu sloužiti, a ve jméno jeho přisahati.</span> <span class="verse"><a name="14">14</a>Neodejdeš po bozích cizích, z bohů jiných národů, kteříž vůkol vás jsou,</span> <span class="verse"><a name="15">15</a>(Nebo Bůh silný, horlivý, Hospodin tvůj u prostřed tebe jest,) aby se neroznítila prchlivost Hospodina Boha tvého na tebe, a shladil by tě se svrchku země.</span> <span class="verse"><a name="16">16</a>Nebudete pokoušeti Hospodina Boha svého, jako jste pokoušeli v Massah.</span> <span class="verse"><a name="17">17</a>Pilně ostříhejte přikázaní Hospodina Boha svého, a svědectví jeho, i ustanovení jeho, kteráž přikázal tobě,</span> <span class="verse"><a name="18">18</a>A čiň to, což pravého a dobrého jest před očima Hospodinovýma, aby tobě dobře bylo, a vejda, abys dědičně obdržel zemi výbornou, kterouž s přísahou zaslíbil Hospodin otcům tvým,</span> <span class="verse"><a name="19">19</a>Aby vypudil všecky nepřátely tvé od tváři tvé, jakož mluvil Hospodin.</span> <span class="verse"><a name="20">20</a>Když by se potom syn tvůj otázal tebe, řka: Co jsou to za svědectví a ustanovení i soudy, kteréž přikázal Hospodin Bůh náš vám?</span> <span class="verse"><a name="21">21</a>Tedy díš synu svému: Služebníci jsme byli Faraonovi v Egyptě, i vyvedl nás Hospodin z Egypta v ruce silné.</span> <span class="verse"><a name="22">22</a>A činil Hospodin znamení a zázraky veliké a škodlivé v Egyptě proti Faraonovi, a proti všemu domu jeho před očima našima,</span> <span class="verse"><a name="23">23</a>Nás pak vyvedl odtud, aby uvedl nás, a dal nám zemi, kterouž s přísahou zaslíbil otcům našim.</span> <span class="verse"><a name="24">24</a>Protož přikázal nám Hospodin, abychom ostříhali všech ustanovení těchto, bojíce se Hospodina Boha svého, aby nám dobře bylo po všecky dny, a aby zachoval nás při životu, jakž to činí i v dnešní den.</span> <span class="verse"><a name="25">25</a>A spravedlnost míti budeme, když ostříhati budeme a činiti všecka přikázaní tato před Hospodinem Bohem svým, jakož přikázal nám.</span> </p></div</div></div></body></html>