<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/amos/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/amos">Amos</a> &gt <strong>Chapter 5</strong></div><p><span class="verse"><a name="1">1</a>Slyšte slovo toto, kteréž já vynáším proti vám, totiž naříkání nad domem Izraelským.</span> <span class="verse"><a name="2">2</a>Padneť, aniž více povstane panna Izraelská; opuštěna bude v zemi své, nebude žádného, kdo by jí pozdvihl.</span> <span class="verse"><a name="3">3</a>Nebo takto praví Panovník Hospodin: V městě, z kteréhož vycházelo tisíc, zůstane sto, v tom pak, z kteréhož vycházelo sto, zůstane deset domu Izraelskému.</span> <span class="verse"><a name="4">4</a>Nebo takto praví Hospodin domu Izraelskému: Hledejte mne a živi buďte.</span> <span class="verse"><a name="5">5</a>A nehledejte Bethel, aniž choďte do Galgala, a do Bersabé se nesmýkejte; nebo Galgal jistotně se přestěhuje, a Bethel přijde na nic.</span> <span class="verse"><a name="6">6</a>Hledejte Hospodina, (a živi buďte, aby nepronikl jako oheň domu Jozefova, a nesehltil, a nebylo by žádného, kdo by uhasil Bethelské,</span> <span class="verse"><a name="7">7</a>Kteříž proměňují v pelynek soud, a spravedlnosti na zemi zanechávají),</span> <span class="verse"><a name="8">8</a>Toho, kterýž učinil Kuřátka i Oriona, kterýž proměňuje stín smrti v jitro, a den v temnosti noční, kterýž přivolává vody mořské, a vylévá je na svrchek země, jehož jméno jest Hospodin,</span> <span class="verse"><a name="9">9</a>Kterýž očerstvuje zemdleného proti silnému, tak že zemdlený do pevnosti vchází.</span> <span class="verse"><a name="10">10</a>Nenávidí trescícího v bráně, a toho, kdož mluví věci pravé, v ohavnosti mají.</span> <span class="verse"><a name="11">11</a>A protož, proto že loupíte chudého, a břímě obilé béřete od něho, domů z tesaného kamení nastavěli jste, ale nebudete bydliti v nich; vinic výborných naštěpovali jste, ale nebudete píti vína z nich.</span> <span class="verse"><a name="12">12</a>Nebo já vím o mnohých nešlechetnostech vašich a velikých hříších vašich, že trápíte spravedlivého, berouce poctu, a nuzných při v bráně převracíte.</span> <span class="verse"><a name="13">13</a>Protož rozumný v ten čas mlčeti musí, nebo čas ten zlý jest.</span> <span class="verse"><a name="14">14</a>Hledejte dobrého a ne zlého, abyste živi byli, a budeť tak Hospodin Bůh zástupů s vámi, jakž pravíte.</span> <span class="verse"><a name="15">15</a>Mějte v nenávisti zlé, a milujte dobré, a ustanovte v bráně soud; snad Hospodin Bůh zástupů milost učiní ostatkům Jozefovým.</span> <span class="verse"><a name="16">16</a>Protož takto praví Panovník Hospodin, Bůh zástupů: Po všech ulicích bude kvílení, a na všecky strany zkřiknou: Ouvech, ouvech, a povolají oráče k pláči a kvílení s těmi, kteříž umějí naříkati.</span> <span class="verse"><a name="17">17</a>Nýbrž i po všech vinicích bude kvílení, když projdu prostředkem tebe, dí Hospodin.</span> <span class="verse"><a name="18">18</a>Běda těm, kteříž žádají dne Hospodinova. K čemuž jest vám ten den Hospodinův, poněvadž jest tmy a ne světla?</span> <span class="verse"><a name="19">19</a>Jako když by někdo utíkal před lvem, potkal by se s ním nedvěd; aneb když by všel do domu, a zpolehna rukou svou na stěnu, ušťkl by ho had.</span> <span class="verse"><a name="20">20</a>Zdali není tmy a ne světla den Hospodinův, v němž není blesku, ale mrákota?</span> <span class="verse"><a name="21">21</a>Nenávidím, zavrhl jsem svátky vaše, aniž sobě chutnám slavností vašich.</span> <span class="verse"><a name="22">22</a>Nebo budete-li mi obětovati zápaly a suché oběti vaše, neoblíbím jich, a na pokojné oběti krmného dobytka vašeho nepopatřím.</span> <span class="verse"><a name="23">23</a>Odejmi ode mne hluk písní svých, ani hudby louten vašich nechci poslouchati.</span> <span class="verse"><a name="24">24</a>Ale povalí se jako voda soud, a spravedlnost jako potok silný.</span> <span class="verse"><a name="25">25</a>Zdali jste mně oběti a dary obětovali na poušti za čtyřidceti let, dome Izraelský?</span> <span class="verse"><a name="26">26</a>Nýbrž nosili jste stánek Melecha vašeho a Kijuna, obrazy vaše, hvězdu boha vašeho, kteréžto věci sami jste sobě zdělali.</span> <span class="verse"><a name="27">27</a>Protož přestěhuji vás dále než Damašské, praví Hospodin, jehož jméno jest Bůh zástupů.</span> </p></div</div></div></body></html>