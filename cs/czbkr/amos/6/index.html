<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/amos/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/amos">Amos</a> &gt <strong>Chapter 6</strong></div><p><span class="verse"><a name="1">1</a>Běda pokoj majícím na Sionu, a doufajícím v horu Samařskou, kteréžto hory jsou slovoutné mimo jiné u těch národů, k nimž se scházejí dům Izraelský.</span> <span class="verse"><a name="2">2</a>Projděte až do Chalne, a odtud jděte do Emat veliké, a sstupte do Gát Filistinských, a shlédněte, jsou-li která království lepší nežli tato? Jest-li větší jejich kraj nežli kraj váš?</span> <span class="verse"><a name="3">3</a>Kteříž smyslíte, že jest daleko den bídy, a přistavujete stolici nátisku.</span> <span class="verse"><a name="4">4</a>Kteříž léhají na ložcích slonových, a rozkošně sobě počínají na postelích svých, kteříž jídají berany z stáda a telata nejtučnější,</span> <span class="verse"><a name="5">5</a>Přizpěvujíce k loutně jako David, vymýšlejíce sobě nástroje muzické.</span> <span class="verse"><a name="6">6</a>Kteříž pijí z bání vinných, a drahými mastmi se maží, aniž jsou čitelni bolesti pro potření Jozefovo.</span> <span class="verse"><a name="7">7</a>Pročež jižť půjdou v zajetí v prvním houfu stěhujících se, a tak nastane žalost těm, kteříž sobě rozkošně počínají.</span> <span class="verse"><a name="8">8</a>Přisáhl Panovník Hospodin skrze sebe samého, dí Hospodin Bůh zástupů: V ohavnosti mám pýchu Jákobovu, i paláců jeho nenávidím, pročež vydám město i vše, což v něm jest.</span> <span class="verse"><a name="9">9</a>I stane se, že pozůstane-li deset osob v domě jednom, i ti zemrou.</span> <span class="verse"><a name="10">10</a>A vezme někoho strýc jeho, aneb ten, kterýž mu strojí pohřeb, aby vynesl kosti z domu, a dí tomu, kdož jest v pokoji domu: Jest-liž ještě s tebou kdo? I dí: Není žádného. I řekne: Mlč, proto že nepřipomínali jména Hospodinova.</span> <span class="verse"><a name="11">11</a>Nebo aj, Hospodin přikáže, a bíti bude na dům veliký přívaly, a na dům menší rozsedlinami.</span> <span class="verse"><a name="12">12</a>Zdaliž koni běžeti mohou po skále? Zdaliž ji kdo orati může voly? Nebo jste proměnili soud v jed, a ovoce spravedlnosti v pelynek,</span> <span class="verse"><a name="13">13</a>Vy, kteříž se veselíte, ano není z čeho, říkajíce: Zdaliž jsme svou silou nevzali sobě rohů?</span> <span class="verse"><a name="14">14</a>Ale aj, já vzbudím proti vám, ó dome Izraelský, praví Hospodin Bůh zástupů, národ, kterýž vás ssouží, odtud, kudy se jde do Emat, až do potoka roviny.</span> </p></div</div></div></body></html>