<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 33</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/33"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 33</strong></div><p><span class="verse"><a name="1">1</a>Tato jsou tažení synů Izraelských, kteříž vyšli z země Egyptské po houfích svých, pod spravou Mojžíše a Arona.</span> <span class="verse"><a name="2">2</a>Sepsal pak Mojžíš vycházení jejich podlé toho, jakž táhli k rozkazu Hospodinovu. Tato jsou tedy vycházení jejich podlé toho, jakž táhli.</span> <span class="verse"><a name="3">3</a>Nejprv z Ramesses jdouce prvního měsíce, v patnáctý den téhož prvního měsíce, nazejtří po slavnosti Fáze vyšli synové Izraelští v ruce silné před očima všech Egyptských,</span> <span class="verse"><a name="4">4</a>Kdyžto Egyptští pochovávali všecky prvorozené, kteréž zbil Hospodin mezi nimi, a při bozích jejich vykonal Hospodin soudy své.</span> <span class="verse"><a name="5">5</a>Hnuvše se tedy synové Izraelští z Ramesses, položili se v Sochot.</span> <span class="verse"><a name="6">6</a>Potom hnuvše se z Sochot, položili se v Etam, jenž jest při kraji pouště.</span> <span class="verse"><a name="7">7</a>A hnuvše se z Etam, navrátili se zase k Fiarot, jenž jest před Belsefon, a položili se před Magdalem.</span> <span class="verse"><a name="8">8</a>A hnuvše se z Fiarot, šli prostředkem moře na poušť, a ušedše tří dnů cesty po poušti Etam, položili se v Marah.</span> <span class="verse"><a name="9">9</a>Jdouce pak z Marah, přišli do Elim, kdežto bylo dvanácte studnic vod, a sedmdesáte palm. I položili se tu.</span> <span class="verse"><a name="10">10</a>A hnuvše se z Elim, položili se u moře Rudého.</span> <span class="verse"><a name="11">11</a>Potom hnuvše se od moře Rudého, položili se na poušti Sin.</span> <span class="verse"><a name="12">12</a>A když se hnuli z pouště Sin, položili se v Dafka.</span> <span class="verse"><a name="13">13</a>A hnuvše se z Dafka, položili se v Halus.</span> <span class="verse"><a name="14">14</a>Hnuvše se pak z Halus, rozbili stany v Rafidim, kdežto lid neměl vody ku pití.</span> <span class="verse"><a name="15">15</a>A hnuvše se z Rafidim, položili se na poušti Sinai.</span> <span class="verse"><a name="16">16</a>Hnuvše se pak z pouště Sinai, položili se v Kibrot Hattáve.</span> <span class="verse"><a name="17">17</a>A když se hnuli z Kibrot Hattáve, položili se v Hazerot.</span> <span class="verse"><a name="18">18</a>Hnuvše se pak z Hazerot, položili se v Retma.</span> <span class="verse"><a name="19">19</a>A z Retma hnuvše se, položili se v Remmon Fáres.</span> <span class="verse"><a name="20">20</a>Potom hnuvše se z Remmon Fáres, položili se v Lebna.</span> <span class="verse"><a name="21">21</a>A hnuvše se z Lebna, položili se v Ressa.</span> <span class="verse"><a name="22">22</a>A hnuvše se z Ressa, položili se v Cehelot.</span> <span class="verse"><a name="23">23</a>Z Cehelot pak hnuvše se, položili se na hoře Sefer.</span> <span class="verse"><a name="24">24</a>A když se hnuli s hory Sefer, položili se v Arad.</span> <span class="verse"><a name="25">25</a>A hnuvše se z Arad, položili se v Machelot.</span> <span class="verse"><a name="26">26</a>Potom hnuvše se z Machelot, položili se v Tahat.</span> <span class="verse"><a name="27">27</a>A hnuvše se z Tahat, položili se v Tár.</span> <span class="verse"><a name="28">28</a>A když se hnuli z Tár, položili se v Metka.</span> <span class="verse"><a name="29">29</a>A hnuvše se z Metka, položili se v Esmona.</span> <span class="verse"><a name="30">30</a>Z Esmona pak hnuvše se, položili se v Moserot.</span> <span class="verse"><a name="31">31</a>A když se hnuli z Moserot, položili se v Benejakan.</span> <span class="verse"><a name="32">32</a>A hnuvše se z Benejakan, položili se v Chor Gidgad.</span> <span class="verse"><a name="33">33</a>A hnuvše se z Chor Gidgad, položili se v Jotbata.</span> <span class="verse"><a name="34">34</a>Když se pak hnuli z Jotbata, položili se v Habrona.</span> <span class="verse"><a name="35">35</a>A z Habrona hnuvše se, položili se v Aziongaber.</span> <span class="verse"><a name="36">36</a>A odtud hnuvše se, položili se na poušti Tsin, jenž jest Kádes.</span> <span class="verse"><a name="37">37</a>A hnuvše se z Kádes, položili se na hoře řečené Hor, při končinách země Edomské.</span> <span class="verse"><a name="38">38</a>Tu vstoupil Aron kněz na horu, jenž slove Hor, k rozkazu Hospodinovu, a umřel tam, léta čtyřidcátého po vyjití synů Izraelských z země Egyptské, v první den měsíce pátého.</span> <span class="verse"><a name="39">39</a>A byl Aron ve stu ve dvadcíti a třech letech, když umřel na hoře Hor.</span> <span class="verse"><a name="40">40</a>Uslyšel také Kananejský král v Arad, kterýž bydlil na poledne v zemi Kananejské, že by táhli synové Izraelští.</span> <span class="verse"><a name="41">41</a>Tedy hnuvše se s hory Hor, položili se v Salmona.</span> <span class="verse"><a name="42">42</a>A hnuvše se z Salmona, položili se v Funon.</span> <span class="verse"><a name="43">43</a>Z Funon pak hnuvše se, položili se v Obot.</span> <span class="verse"><a name="44">44</a>A když se hnuli z Obot, rozbili stany při pahrbcích hor Abarim, na pomezí Moábském.</span> <span class="verse"><a name="45">45</a>Potom hnuvše se od těch pahrbků, položili se v Dibongad.</span> <span class="verse"><a name="46">46</a>Z Dibongad hnuvše se, položili se v Helmondeblataim.</span> <span class="verse"><a name="47">47</a>A když se hnuli z Helmondeblataim, položili se na horách Abarim proti Nébo.</span> <span class="verse"><a name="48">48</a>Odšedše pak z hor Abarim, položili se na rovinách Moábských, při Jordánu proti Jerichu.</span> <span class="verse"><a name="49">49</a>A rozbili stany při Jordánu, od Betsimot až do Abelsetim, na rovinách Moábských.</span> <span class="verse"><a name="50">50</a>Mluvil pak Hospodin k Mojžíšovi na rovinách Moábských, při Jordánu naproti Jerichu, řka:</span> <span class="verse"><a name="51">51</a>Mluv k synům Izraelským a rci jim: Když přejdete Jordán, a vejdete do země Kananejské,</span> <span class="verse"><a name="52">52</a>Vyžeňte všecky obyvatele země té od tváři vaší, a zkazte všecky rytiny jejich; i všecky obrazy slité jejich zkazte, všecky také výsosti jejich zbořte.</span> <span class="verse"><a name="53">53</a>A když vyženete obyvatele země, bydliti budete v ní; nebo vám jsem dal tu zemi, abyste jí dědičně vládli.</span> <span class="verse"><a name="54">54</a>Kteroužto rozdělíte sobě k dědictví losem, vedlé čeledí svých. Kterých jest více, těm větší dědictví dáte, kterých pak jest méně, těm menší dědictví dáte. Na kterém místě komu los padne, to jemu bude; podlé pokolení otců svých dědictví dosáhnete.</span> <span class="verse"><a name="55">55</a>Pakli nevyženete obyvatelů země od tváři své, tedy ti, kterýchž zanecháte, budou vám jako trní v očích vašich, a jako ostnové po bocích vašich, a budou vás ssužovati na zemi, na kteréž vy bydliti budete.</span> <span class="verse"><a name="56">56</a>A na to přijde, abych to, což jsem jim umínil učiniti, vám učinil.</span> </p></div</div></div></body></html>