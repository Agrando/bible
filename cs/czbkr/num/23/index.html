<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 23</strong></div><p><span class="verse"><a name="1">1</a>A řekl Balám Balákovi: Udělej mi tuto sedm oltářů, a připrav mi také sedm volků a sedm skopců.</span> <span class="verse"><a name="2">2</a>I udělal Balák, jakž mluvil Balám. Tedy obětoval Balák a Balám volka a na každém oltáři.</span> <span class="verse"><a name="3">3</a>Řekl pak Balám Balákovi: Postůj při oběti své zápalné, a půjdu, zdali by se potkal se mnou Hospodin, a což by koli mně ukázal, povím tobě. I odšel sám.</span> <span class="verse"><a name="4">4</a>I potkal se Bůh s Balámem, a řekl jemu Balám: Sedm oltářů zpořádal jsem, a obětoval jsem volka a skopce na každém oltáři.</span> <span class="verse"><a name="5">5</a>Vložil pak Hospodin slovo v ústa Balámova a řekl: Navrať se k Balákovi a tak mluv.</span> <span class="verse"><a name="6">6</a>I navrátil se k němu, a nalezl jej, an stojí při oběti své zápalné, i všecka knížata Moábská.</span> <span class="verse"><a name="7">7</a>Tedy vzav před sebe přísloví své, řekl: Z Aram přivedl mne Balák král Moábský, z hor východních, řka: Poď, zlořeč mi k vůli Jákoba, a poď, vydej klatbu na Izraele.</span> <span class="verse"><a name="8">8</a>Proč bych zlořečil, komuž Bůh silný nezlořečí? A proč bych klel, kohož Hospodin neproklíná?</span> <span class="verse"><a name="9">9</a>Když s vrchu skal hledím na něj, a s pahrbků spatřuji jej, aj, lid ten sám bydlí, a k jiným národům se nepřiměšuje.</span> <span class="verse"><a name="10">10</a>Kdo sečte prach Jákobův? a kdo počet? Kdo sečte čtvrtý díl Izraelského lidu? Ó bych já umřel smrtí spravedlivých, a dokonání mé ó by bylo jako i jeho!</span> <span class="verse"><a name="11">11</a>I řekl Balák Balámovi: Což mi to děláš? Abys zlořečil nepřátelům mým, povolal jsem tě, a ty pak ustavičně dobrořečíš jim.</span> <span class="verse"><a name="12">12</a>Kterýž odpovídaje, řekl: Zdali toho, což Hospodin vložil v ústa má, nemám šetřiti, abych tak mluvil?</span> <span class="verse"><a name="13">13</a>I řekl jemu Balák: Poď, prosím, se mnou na jiné místo, odkudž bys viděl jej, (toliko zadní díl jeho viděti budeš, a všeho nebudeš viděti), a proklň mi jej odtud.</span> <span class="verse"><a name="14">14</a>I pojav jej, vyvedl ho na rovinu Zofim, na vrch jednoho pahrbku, a udělav sedm oltářů, obětoval volka a skopce na každém oltáři.</span> <span class="verse"><a name="15">15</a>Řekl pak Balákovi: Postůj tuto při zápalné oběti své, a já půjdu tamto vstříc Hospodinu.</span> <span class="verse"><a name="16">16</a>I potkal se Hospodin s Balámem, a vloživ slovo v ústa jeho, řekl: Navrať se k Balákovi a mluv tak.</span> <span class="verse"><a name="17">17</a>Přišel tedy k němu, a hle, on stál při zápalné oběti své, a knížata Moábská s ním. Jemužto řekl Balák: Co mluvil Hospodin?</span> <span class="verse"><a name="18">18</a>A on vzav přísloví své, řekl: Povstaň Baláku a slyš, pozoruj mne, synu Seforův.</span> <span class="verse"><a name="19">19</a>Bůh silný není jako člověk, aby klamal, a jako syn člověka, aby se měnil. Což by řekl, zdaliž neučiní? Což by promluvil, zdali neutvrdí toho?</span> <span class="verse"><a name="20">20</a>Hle, abych dobrořečil, přijal jsem to na sebe; nebo dobrořečilť jest, a já toho neodvolám.</span> <span class="verse"><a name="21">21</a>Nepatříť na nepravosti v Jákobovi, aniž hledí na přestoupení v Izraeli; Hospodin Bůh jeho jestiť s ním, a zvuk krále vítězícího v něm.</span> <span class="verse"><a name="22">22</a>Bůh silný vyvedl je z Egypta, jako silou jednorožcovou byv jim.</span> <span class="verse"><a name="23">23</a>Nebo není kouzlů proti Jákobovi, ani zaklínání proti Izraelovi; již od toho času vypravováno bude o Jákobovi a Izraelovi, co učinil s ním Bůh silný.</span> <span class="verse"><a name="24">24</a>Aj, lid jakožto silný lev povstane, a jakožto lvíče vzchopí se; nepoloží se, dokudž by nejedl loupeže, a dokudž by nevypil krve zbitých.</span> <span class="verse"><a name="25">25</a>I řekl Balák Balámovi: Aniž mu již zlořeč více, ani dobrořeč.</span> <span class="verse"><a name="26">26</a>Jemuž odpověděl Balám, řka: Zdaližť jsem nepravil, že, což by mi koli mluvil Hospodin, to učiním?</span> <span class="verse"><a name="27">27</a>I řekl Balák Balámovi: Poď, prosím, povedu tě na jiné místo, odkudž snad líbiti se bude Bohu, abys mi je proklel.</span> <span class="verse"><a name="28">28</a>A pojav Balák Baláma, uvedl jej na vrch hory Fegor, kteráž leží naproti poušti.</span> <span class="verse"><a name="29">29</a>Tedy řekl Balám Balákovi: Udělej mi tuto sedm oltářů, a připrav mi také sedm volků a sedm skopců.</span> <span class="verse"><a name="30">30</a>I učinil Balák, jakž řekl Balám, a obětoval volka a skopce na každém oltáři.</span> </p></div</div></div></body></html>