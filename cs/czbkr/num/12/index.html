<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 12</strong></div><p><span class="verse"><a name="1">1</a>A mluvila Maria i Aron proti Mojžíšovi příčinou manželky Madianky, kterouž sobě vzal; nebo byl pojal manželku Madianku.</span> <span class="verse"><a name="2">2</a>A řekli: Zdaliž jen toliko skrze Mojžíše mluvil Hospodin? Zdaž také nemluvil skrze nás? I slyšel to Hospodin.</span> <span class="verse"><a name="3">3</a>(Byl pak Mojžíš člověk nejtišší ze všech lidí, kteříž byli na tváři země).</span> <span class="verse"><a name="4">4</a>A ihned řekl Hospodin Mojžíšovi a Aronovi i Marii: Vyjděte vy tři k stánku úmluvy. I vyšli toliko oni tři.</span> <span class="verse"><a name="5">5</a>Tedy sstoupil Hospodin v sloupu oblakovém, a stál u dveří stánku. I zavolal Arona a Marie, a vyšli oba dva.</span> <span class="verse"><a name="6">6</a>Jimž řekl: Slyšte nyní slova má: Prorok když jest mezi vámi, já Hospodin u vidění ukáži se jemu, ve snách mluviti budu s ním.</span> <span class="verse"><a name="7">7</a>Ale není takový služebník můj Mojžíš, kterýž ve všem domě mém věrný jest.</span> <span class="verse"><a name="8">8</a>Ústy k ústům mluvím s ním, ne u vidění, ani v zavinutí, a podobnost Hospodinovu spatřuje. Pročež jste tedy neostýchali se mluviti proti služebníku mému Mojžíšovi?</span> <span class="verse"><a name="9">9</a>I roznícena jest prchlivost Hospodinova na ně, a odšel.</span> <span class="verse"><a name="10">10</a>Oblak také zdvihl se s stánku. A aj, Maria byla malomocná, bílá jako sníh. A pohleděl Aron na Marii, ana malomocná.</span> <span class="verse"><a name="11">11</a>Tedy řekl Aron Mojžíšovi: Poslyš mne, pane můj, prosím, nevzkládej na nás té pokuty za hřích ten, jehož jsme se bláznivě dopustili, a jímž jsme zhřešili.</span> <span class="verse"><a name="12">12</a>Prosím, ať není tato jako mrtvý plod, kterýž když vychází z života matky své, polovici těla jeho zkaženého bývá.</span> <span class="verse"><a name="13">13</a>I volal Mojžíš k Hospodinu, řka: Ó Bože silný, prosím, uzdraviž ji.</span> <span class="verse"><a name="14">14</a>Odpověděl Hospodin Mojžíšovi: Kdyby otec její plinul jí na tvář, zdaž by se nemusila styděti za sedm dní? Protož ať jest vyobcována ven z stanů za sedm dní, a potom zase uvedena bude.</span> <span class="verse"><a name="15">15</a>Tedy vyloučena jest Maria ven z stanů za sedm dní; a lid nehnul se odtud, až zase uvedena jest Maria.</span> <span class="verse"><a name="16">16</a>**</span> </p></div</div></div></body></html>