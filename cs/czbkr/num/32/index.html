<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 32</strong></div><p><span class="verse"><a name="1">1</a>Měli pak synové Ruben a synové Gád dobytka velmi mnoho, a uzřeli zemi Jazer a zemi Galád, ano místo to místo příhodné pro dobytek.</span> <span class="verse"><a name="2">2</a>Protož přistoupivše synové Gád a synové Ruben, mluvili k Mojžíšovi a k Eleazarovi knězi a knížatům shromáždění, řkouce:</span> <span class="verse"><a name="3">3</a>Atarot a Dibon, a Jazer a Nemra, Ezebon a Eleale, a Saban a Nébo a Beon,</span> <span class="verse"><a name="4">4</a>Země, kterouž zbil Hospodin před shromážděním Izraelským, jest země příhodná ku pastvě dobytku, a my služebníci tvoji máme drahně dobytka.</span> <span class="verse"><a name="5">5</a>(Protož řekli:) Jestliže jsme nalezli milost před očima tvýma, nechť jest dána krajina ta služebníkům tvým k vládařství, ať nechodíme za Jordán.</span> <span class="verse"><a name="6">6</a>I odpověděl Mojžíš synům Gád a synům Ruben: Což bratří vaši půjdou sami k boji, a vy zde zůstanete?</span> <span class="verse"><a name="7">7</a>I proč roztrhujete mysli synů Izraelských, aby nesměli jíti do země, kterouž jim dal Hospodin?</span> <span class="verse"><a name="8">8</a>Takť jsou učinili otcové vaši, když jsem je poslal z Kádesbarne, aby prohlédli zemi tu.</span> <span class="verse"><a name="9">9</a>Kteřížto, když přišli až k údolí Eškol a shlédli zemi, potom vrátivše se, odvrátili mysl synů Izraelských, aby nešli do země, kterouž dal jim Hospodin.</span> <span class="verse"><a name="10">10</a>Čímž popuzen jsa k hněvu Hospodin v den ten, přisáhl, řka:</span> <span class="verse"><a name="11">11</a>Zajisté že lidé ti, kteříž vyšli z Egypta, od dvadcítiletých a výše, neuzří země té, kterouž jsem s přísahou zaslíbil Abrahamovi, Izákovi a Jákobovi, nebo ne cele následovali mne,</span> <span class="verse"><a name="12">12</a>Kromě Kálefa, syna Jefonova Cenezejského, a Jozue, syna Nun, nebo cele následovali Hospodina.</span> <span class="verse"><a name="13">13</a>I popudila se prchlivost Hospodinova na Izraele, a učinil, aby byli tuláci na poušti za čtyřidceti let, dokudž nezahynul všecken ten věk, kterýž činil zlé před očima Hospodinovýma.</span> <span class="verse"><a name="14">14</a>A hle, vy nastoupili jste na místo otců svých, plémě lidí hříšných, abyste vždy přidávali k hněvu prchlivosti Hospodinovy na Izraele.</span> <span class="verse"><a name="15">15</a>Jestliže se odvrátíte od následování jeho, i onť také opustí jej na poušti této, a tak budete příčina zahynutí všeho lidu tohoto.</span> <span class="verse"><a name="16">16</a>Přistoupivše pak znovu, řekli jemu: Stáje dobytkům a stádům svým zde vzděláme, a města dítkám svým,</span> <span class="verse"><a name="17">17</a>Sami pak v odění pohotově budeme, statečně sobě počínajíce před syny Izraelskými, dokavadž jich neuvedeme na místo jejich; mezi tím zůstanou dítky naše v městech hrazených, pro bezpečnost před obyvateli země.</span> <span class="verse"><a name="18">18</a>Nenavrátíme se do domů svých, až prvé vládnouti budou synové Izraelští jeden každý dědictvím svým;</span> <span class="verse"><a name="19">19</a>Aniž vezmeme jakého dědictví s nimi za Jordánem neb dále, když dosáhneme dědictví svého z této strany Jordánu, k východu slunce.</span> <span class="verse"><a name="20">20</a>I odpověděl jim Mojžíš: Jestliže učiníte tak, jakž jste mluvili, a jestliže půjdete v odění před Hospodinem k boji,</span> <span class="verse"><a name="21">21</a>A šli byste za Jordán vy všickni v odění před Hospodinem, dokavadž by nevyhnal nepřátel svých od tváři své,</span> <span class="verse"><a name="22">22</a>A nebyla podmaněna všecka země před Hospodinem: potom navrátíte se, a budete bez viny před Hospodinem i před Izraelem; tak přijde země tato vám v dědictví před Hospodinem.</span> <span class="verse"><a name="23">23</a>Pakli neučiníte toho, hle, zhřešíte proti Hospodinu, a vězte, že pomsta vaše přijde na vás.</span> <span class="verse"><a name="24">24</a>Stavějte sobě tedy města pro dítky, a stáje pro dobytky své, a což vyšlo z úst vašich, učiňte.</span> <span class="verse"><a name="25">25</a>I odpovědělo pokolení synů Gád a synů Ruben Mojžíšovi, řka: Služebníci tvoji učiní, jakž pán náš rozkazuje.</span> <span class="verse"><a name="26">26</a>Dítky naše a ženy naše, dobytek náš a všecka hovada naše, tu zůstanou v městech Galád,</span> <span class="verse"><a name="27">27</a>Služebníci pak tvoji přejdou jeden každý v odění způsobný před Hospodinem k boji, jakož mluví pán můj.</span> <span class="verse"><a name="28">28</a>I poručil o nich Mojžíš Eleazarovi knězi a Jozue, synu Nun, a předním v čeledech pokolení synů Izraelských,</span> <span class="verse"><a name="29">29</a>A řekl jim: Jestliže přejdou synové Gád a synové Ruben s vámi za Jordán všickni hotovi k boji před Hospodinem, a byla by již podmaněna země před vámi, dáte jim zemi Galád k vládařství.</span> <span class="verse"><a name="30">30</a>Pakli by nešli v odění s vámi, tedy dědictví míti budou u prostřed vás v zemi Kanán.</span> <span class="verse"><a name="31">31</a>I odpověděli synové Gád a synové Ruben, řkouce: Jakž mluvil Hospodin služebníkům tvým, tak učiníme:</span> <span class="verse"><a name="32">32</a>My půjdeme v odění před Hospodinem do země Kanán, a zůstane nám v dědictví vládařství naše z této strany Jordánu.</span> <span class="verse"><a name="33">33</a>Tedy dal jim Mojžíš, synům totiž Gád a synům Ruben a polovici pokolení Manasses, syna Jozefova, království Seona, krále Amorejského, a království Oga, krále Bázanského, zemi s městy jejími při pomezích, i města země té všudy vůkol.</span> <span class="verse"><a name="34">34</a>A vzdělali synové Gád, Dibon, Atarot a Aroer,</span> <span class="verse"><a name="35">35</a>A Atrot, Sofan, Jazer a Jegbaa,</span> <span class="verse"><a name="36">36</a>A Betnemra a Betaran, města hrazená, a stáje pro dobytky.</span> <span class="verse"><a name="37">37</a>Synové pak Ruben vystavěli Ezebon, Eleale a Kariataim,</span> <span class="verse"><a name="38">38</a>A Nébo a Balmeon, změnivše jim jména; také Sabma, a dali jiná jména městům, kteráž vzdělali.</span> <span class="verse"><a name="39">39</a>Táhli pak synové Machir, syna Manassesova, do Galád, a vzavše tu krajinku, vyhnali Amorejského, kterýž tam bydlil.</span> <span class="verse"><a name="40">40</a>I dal Mojžíš zemi Galád Machirovi, synu Manassesovu, a bydlil v ní.</span> <span class="verse"><a name="41">41</a>Jair také syn Manassesův táhl a vzal vsi jejich, a nazval je vsi Jairovy.</span> <span class="verse"><a name="42">42</a>Nobe také táhl, a vzal Kanat a městečka jeho, a nazval je Nobe od jména svého.</span> </p></div</div></div></body></html>