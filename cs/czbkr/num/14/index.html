<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 14</strong></div><p><span class="verse"><a name="1">1</a>Tehdy pozdvihše se všecko množství, křičeli, a plakal lid v tu noc.</span> <span class="verse"><a name="2">2</a>A reptali proti Mojžíšovi i proti Aronovi všickni synové Izraelští, a řeklo k nim všecko množství: Ó bychom byli zemřeli v zemi Egyptské, aneb na této poušti, ó bychom byli zemřeli!</span> <span class="verse"><a name="3">3</a>A proč Hospodin vede nás do země té, abychom padli od meče, ženy naše i dítky naše aby byly v loupež? Není-liž nám lépe navrátiti se zase do Egypta?</span> <span class="verse"><a name="4">4</a>I řekli jeden druhému: Ustanovme sobě vůdci, a navraťme se do Egypta.</span> <span class="verse"><a name="5">5</a>Tedy padli Mojžíš a Aron na tváři své přede vším množstvím shromáždění synů Izraelských.</span> <span class="verse"><a name="6">6</a>Jozue pak, syn Nun, a Kálef, syn Jefonův, z těch, kteříž byli shlédli zemi, roztrhli roucha svá,</span> <span class="verse"><a name="7">7</a>A mluvili ke všemu množství synů Izraelských, řkouce: Země, kterouž jsme prošli a vyšetřili, jest země velmi velice dobrá.</span> <span class="verse"><a name="8">8</a>Bude-li Hospodin laskav na nás, uvedeť nás do země té, a dá ji nám, a to zemi takovou, kteráž oplývá mlékem a strdí.</span> <span class="verse"><a name="9">9</a>Toliko nepozdvihujte se proti Hospodinu, ani se bojte lidu země té, nebo jako chléb náš jsou. Odešlatě od nich ochrana jejich, ale s námi jest Hospodin; nebojtež se jich.</span> <span class="verse"><a name="10">10</a>Tedy mluvilo všecko množství, aby je kamením uházeli, ale sláva Hospodinova ukázala se nad stánkem úmluvy všechněm synům Izraelským.</span> <span class="verse"><a name="11">11</a>I řekl Hospodin Mojžíšovi: I dokavadž popouzeti mne bude lid ten? A dokud nebudou mi věřiti pro tak mnohá znamení, kteráž jsem činil u prostřed nich?</span> <span class="verse"><a name="12">12</a>Raním jej morem a rozženu jej, tebe pak učiním v národ veliký a silnější, nežli jest tento.</span> <span class="verse"><a name="13">13</a>I řekl Mojžíš Hospodinu: Ale uslyšíť to Egyptští, z jejichž prostředku vyvedl jsi lid tento v síle své,</span> <span class="verse"><a name="14">14</a>A řeknou s obyvateli země té: (nebo slyšeli, že jsi ty, ó Hospodine, byl u prostřed lidu tohoto, a že jsi okem v oko spatřován byl, ó Hospodine, a oblak tvůj stál nad nimi, a v sloupě oblakovém předcházel jsi je ve dne, a v sloupě ohnivém v noci),</span> <span class="verse"><a name="15">15</a>Když tedy zmoříš lid ten, všecky až do jednoho, mluviti budou národové, kteříž slyšeli pověst o tobě, říkajíce:</span> <span class="verse"><a name="16">16</a>Proto že nemohl Hospodin uvésti lidu toho do země, kterouž jim s přísahou zaslíbil, zmordoval je na poušti.</span> <span class="verse"><a name="17">17</a>Nyní tedy, prosím, nechať jest zvelebena moc Páně, jakož jsi mluvil, řka:</span> <span class="verse"><a name="18">18</a>Hospodin dlouhočekající a hojný v milosrdenství, odpouštějící nepravost a přestoupení, kterýž však z vinného nečiní nevinného, ale navštěvuje nepravost otců na synech do třetího i čtvrtého pokolení.</span> <span class="verse"><a name="19">19</a>Odpusť, prosím, nepravost lidu tohoto podlé velikého milosrdenství svého, tak jako jsi odpouštěl lidu tomuto, jakž vyšel z Egypta až dosavad.</span> <span class="verse"><a name="20">20</a>I řekl Hospodin: Odpustil jsem vedlé slova tvého.</span> <span class="verse"><a name="21">21</a>A však živ jsem já, a sláva má naplňuje všecku zemi,</span> <span class="verse"><a name="22">22</a>Že všickni ti, kteříž viděli slávu mou a znamení má, kteráž jsem činil v Egyptě a na poušti této, a kteříž pokoušeli mne již desetkrát, aniž uposlechli hlasu mého,</span> <span class="verse"><a name="23">23</a>Neuzří země té, kterouž jsem s přísahou zaslíbil otcům jejich, aniž jí kdo z těch, kteříž mne popouzeli, uhlédá.</span> <span class="verse"><a name="24">24</a>Ale služebníka svého Kálefa, (nebo v něm byl jiný duch, a cele následoval mne), uvedu jej do země, do kteréž chodil, a símě jeho dědičně obdrží ji.</span> <span class="verse"><a name="25">25</a>Ale poněvadž Amalechitský a Kananejský bydlí v tom údolí, obraťte se zase zítra, a beřte se na poušť cestou k moři Rudému.</span> <span class="verse"><a name="26">26</a>Mluvil také Hospodin k Mojžíšovi a Aronovi, řka:</span> <span class="verse"><a name="27">27</a>Až dokud snášeti budu množství toto zlé, kteréž repce proti mně? Až dokud reptání synů Izraelských, kteříž repcí proti mně, slyšeti budu?</span> <span class="verse"><a name="28">28</a>Rci jim: Živ jsem já, praví Hospodin, žeť vám učiním tak, jakž jste mluvili v uši mé:</span> <span class="verse"><a name="29">29</a>Na poušti této padnou mrtvá těla vaše, a všickni, kteříž jste sečteni, podlé všeho počtu vašeho od majících let dvadceti a výše, kteříž jste reptali proti mně,</span> <span class="verse"><a name="30">30</a>Nevejdete, pravím, vy do země, o kteréž, zdvihna ruku svou, přisáhl jsem, že vás osadím v ní, jediné Kálef, syn Jefonův, a Jozue, syn Nun.</span> <span class="verse"><a name="31">31</a>Ale dítky vaše malé, o nichž jste řekli, že v loupež budou, ty uvedu, aby užívali země té, kterouž jste vy pohrdli.</span> <span class="verse"><a name="32">32</a>Těla pak vaše mrtvá padnou na poušti této.</span> <span class="verse"><a name="33">33</a>A synové vaši budou tuláci na poušti této čtyřidceti let, a ponesou pokutu smilství vašeho, až do konce vyhynou těla vaše na poušti.</span> <span class="verse"><a name="34">34</a>Podlé počtu dnů, v nichž jste procházeli zemi tu, totiž čtyřidceti dnů, jeden každý den za rok počítaje, ponesete nepravosti své čtyřidceti let, a poznáte pomstu svého odtržení se ode mne.</span> <span class="verse"><a name="35">35</a>Já Hospodin mluvil jsem, že to učiním všemu tomuto množství zlému, kteréž se zrotilo proti mně; na poušti této do konce zhynou, a tu zemrou.</span> <span class="verse"><a name="36">36</a>Muži pak ti, kteréž poslal byl Mojžíš k shlédnutí země té, a kteříž, navrátivše se, uvedli v reptání proti němu všecko množství to, haněním ošklivíce zemi,</span> <span class="verse"><a name="37">37</a>Ti, řku, muži, kteříž haněli zemi, ranou těžkou zemřeli před Hospodinem.</span> <span class="verse"><a name="38">38</a>Jozue pak, syn Nun, a Kálef, syn Jefonův, živi zůstali z mužů těch, kteříž chodili k vyšetření země.</span> <span class="verse"><a name="39">39</a>Tedy mluvil Mojžíš slova ta ke všechněm synům Izraelským; i plakal lid velmi.</span> <span class="verse"><a name="40">40</a>A vstavše ráno, vstoupili na vrch hory, a řekli: Aj, my hotovi jsme, abychom šli k místu, o němž mluvil Hospodin; nebo jsme zhřešili.</span> <span class="verse"><a name="41">41</a>Jimž řekl Mojžíš: Proč jest to, že vy přestupujete přikázaní Hospodinovo? ješto vám to na dobré nevyjde.</span> <span class="verse"><a name="42">42</a>Nevstupujte, nebo Hospodin není u prostřed vás, abyste nebyli poraženi od nepřátel vašich.</span> <span class="verse"><a name="43">43</a>Amalechitský zajisté a Kananejský jest tu před vámi, a padnete od meče, proto že jste se odvrátili od následování Hospodina, aniž také Hospodin bude s vámi.</span> <span class="verse"><a name="44">44</a>Oni pak předce usilovali vstoupiti na vrch hory, ale truhla smlouvy Hospodinovy a Mojžíš nevycházeli z stanů.</span> <span class="verse"><a name="45">45</a>Tedy sstoupili Amalechitský a Kananejský, kteříž bydlili na těch horách, a porazili je, a potírali je až do Horma.</span> </p></div</div></div></body></html>