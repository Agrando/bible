<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 13</strong></div><p><span class="verse"><a name="1">1</a>Potom pak bral se lid z Hazerot, a položil se na poušti Fáran.</span> <span class="verse"><a name="2">2</a>I mluvil Hospodin k Mojžíšovi, řka:</span> <span class="verse"><a name="3">3</a>Pošli sobě muže, kteříž by spatřili zemi Kananejskou, kterouž já dám synům Izraelským; jednoho muže z každého pokolení otců jejich vyšlete, ty, kteříž by byli přednější mezi nimi.</span> <span class="verse"><a name="4">4</a>Poslal je tedy Mojžíš z pouště Fáran, jakž byl rozkázal Hospodin; a všickni ti muži byli knížata mezi syny Izraelskými.</span> <span class="verse"><a name="5">5</a>Tato jsou pak jména jejich: Z pokolení Ruben Sammua, syn Zakurův;</span> <span class="verse"><a name="6">6</a>Z pokolení Simeon Safat, syn Huri;</span> <span class="verse"><a name="7">7</a>Z pokolení Juda Kálef, syn Jefonův;</span> <span class="verse"><a name="8">8</a>Z pokolení Izachar Igal, syn Jozefův;</span> <span class="verse"><a name="9">9</a>Z pokolení Efraim Ozeáš, syn Nun;</span> <span class="verse"><a name="10">10</a>Z pokolení Beniamin Falti, syn Rafův;</span> <span class="verse"><a name="11">11</a>Z pokolení Zabulon Gaddehel, syn Sodi;</span> <span class="verse"><a name="12">12</a>Z pokolení Jozef a z pokolení Manasses Gaddi, syn Susi;</span> <span class="verse"><a name="13">13</a>Z pokolení Dan Amiel, syn Gemalův;</span> <span class="verse"><a name="14">14</a>Z pokolení Asser Setur, syn Michaelův;</span> <span class="verse"><a name="15">15</a>Z pokolení Neftalím Nahabi, syn Vafsi;</span> <span class="verse"><a name="16">16</a>Z pokolení Gád Guhel, syn Máchův;</span> <span class="verse"><a name="17">17</a>Ta jsou jména mužů, kteréž poslal Mojžíš, aby shlédli zemi. I přezděl Mojžíš Ozeovi, synu Nun, Jozue.</span> <span class="verse"><a name="18">18</a>Tedy poslal je Mojžíš, aby prohlédli zemi Kananejskou, a řekl jim: Jděte tudyto při straně polední a vejděte na hory.</span> <span class="verse"><a name="19">19</a>A shlédněte, jaká jest země ta, i lid, kterýž bydlí v ní, silný-li jest či mdlý? málo-li jich, či mnoho?</span> <span class="verse"><a name="20">20</a>A jaká jest též země ta, v níž on bydlí, dobrá-li jest, či zlá? a jaká jsou města, v nichž přebývají, v staních-li, či v hrazených místech?</span> <span class="verse"><a name="21">21</a>Tolikéž jaká jest země, úrodná-li, či neúrodná, jest-li na ní stromoví, či není? A buďte udatné mysli, a přineste nám z ovoce té země. A byl tehdáž čas, v němžto hroznové zaměkali.</span> <span class="verse"><a name="22">22</a>Odšedše tedy, prohlédli tu zemi od pouště Tsin až do Rohob, kudy se jde do Emat.</span> <span class="verse"><a name="23">23</a>I šli stranou polední, a přišli až do Hebronu, kdežto byli Achiman a Sesai a Tolmai, synové Enakovi. Hebron pak o sedm let prvé ustaveno jest, nežli Soan, město Egyptské.</span> <span class="verse"><a name="24">24</a>Potom přišli až do údolí Eškol, a tu uřezali ratolest s hroznem jedním jahodek plným, a nesli jej na sochoře dva; též i jablka zrnatá i fíky té země.</span> <span class="verse"><a name="25">25</a>I nazváno jest to místo Nehel Eškol, od hroznu, kterýž tu uřezali synové Izraelští.</span> <span class="verse"><a name="26">26</a>Navrátili se pak zase, prošedše zemi, po čtyřidcíti dnech.</span> <span class="verse"><a name="27">27</a>A jdouce, přišli k Mojžíšovi a k Aronovi i ke všemu množství synů Izraelských, na poušti Fáran v Kádes, a oznámili jim i všemu množství to, co spravili, a ukázali jim ovoce země té.</span> <span class="verse"><a name="28">28</a>A vypravujíce jim, řekli: Přišli jsme do země, do kteréž jsi nás poslal, kteráž v pravdě oplývá mlékem a strdí, a toto jest ovoce její.</span> <span class="verse"><a name="29">29</a>Než že lid jest silný, kterýž bydlí v zemi té, města také pevná jsou a veliká velmi, k tomu i syny Enakovy tam jsme viděli.</span> <span class="verse"><a name="30">30</a>Amalech bydlí v kraji poledním, a Hetejský, Jebuzejský a Amorejský bydlejí na horách, Kananejský pak bydlí při moři a při břehu Jordánském.</span> <span class="verse"><a name="31">31</a>I krotil Kálef lid bouřící se proti Mojžíšovi, a mluvil: Jděme předce, a opanujme zemi, nebo zmocníme se jí.</span> <span class="verse"><a name="32">32</a>Ale muži ti, kteříž chodili s ním, pravili: Nikoli nebudeme moci vstoupiti proti lidu tomu, nebo silnější jest nežli my.</span> <span class="verse"><a name="33">33</a>I zhaněli a zošklivili zemi shlédnutou synům Izraelským, mluvíce: Země, již jsme prošli a spatřili, jest země taková, ješto hubí obyvatele své; a všecken lid, kterýž jsme viděli u prostřed ní, jsou muži postavy vysoké velmi. [ (Numbers 13:34) Také jsme tam viděli obry, syny Enakovy, kteříž jsou větší než jiní obrové, ješto se nám zdálo, že jsme proti nim jako kobylky,a takoví jsme se i jim zdáli. ]</span> </p></div</div></div></body></html>