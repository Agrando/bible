<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 4</strong></div><p><span class="verse"><a name="1">1</a>I mluvil Hospodin k Mojžíšovi a k Aronovi, řka:</span> <span class="verse"><a name="2">2</a>Sečti summu synů Kahat z prostředku synů Léví po čeledech jejich a po domích otců jejich,</span> <span class="verse"><a name="3">3</a>Od třidcítiletých a výše až do padesátiletých, kteříž by způsobní jsouce k boji, mohli práci vésti při stánku úmluvy.</span> <span class="verse"><a name="4">4</a>Tato pak bude práce synů Kahat při stánku úmluvy svatyně svatých:</span> <span class="verse"><a name="5">5</a>Když by se měla vojska hnouti s místa, přijde Aron s syny svými a sejmou oponu zastření, a přikryjí ní truhlu svědectví.</span> <span class="verse"><a name="6">6</a>A na to dají přikrytí z koží jezevčích, a přistrou svrchu rouchem z samého postavce modrého, a provlekou sochory její.</span> <span class="verse"><a name="7">7</a>Na stůl pak chlebů předložení prostrou roucho z postavce modrého, a dají na něj misy a kadidlnice a koflíky a přikryvadla k přikrývání; a chléb ustavičně na něm bude.</span> <span class="verse"><a name="8">8</a>A prostrou na to roucho z červce dvakrát barveného, a přikryjí to přistřením z koží jezevčích, a provlekou sochory jeho.</span> <span class="verse"><a name="9">9</a>Vezmou také roucho z postavce modrého, a přikryjí svícen světla a lampy jeho, i utěradla jeho, i nádoby k oharkům jeho, a všecky nádoby k oleji jeho, jichž při něm užívají.</span> <span class="verse"><a name="10">10</a>A obvinou jej se všechněmi nádobami jeho přikrytím z koží jezevčích, a vloží na sochory.</span> <span class="verse"><a name="11">11</a>Na oltář pak zlatý prostrou roucho z postavce modrého, a přikryjí jej přikrytím z koží jezevčích, a provlekou sochory.</span> <span class="verse"><a name="12">12</a>Vezmou i všecky nádoby k službě, jimiž přisluhovali v svatyni, a zavinouce do roucha z postavce modrého, přikryjí je přikrytím z koží jezevčích, a vloží na sochory.</span> <span class="verse"><a name="13">13</a>Vyprázdní i popel z oltáře, a prostrou na něj roucho šarlatové.</span> <span class="verse"><a name="14">14</a>A vloží svrchu všecko nádobí jeho, jímž přisluhují na něm, nádoby k uhlí, vidličky, pometla, kotlíky a všecko nádobí oltáře, a přistrouce jej přikrytím z koží jezevčích, uvlekou sochory jeho.</span> <span class="verse"><a name="15">15</a>A když to vykoná Aron s syny svými, a přikryje svatyni i všecka nádobí její, a již by se měla hýbati vojska, tedy přijdou synové Kahat, aby nesli; ale nedotknou se svatyně, aby nezemřeli. Ta jest práce synů Kahat při stánku úmluvy.</span> <span class="verse"><a name="16">16</a>Eleazar pak, syn Arona kněze, pečovati bude o olej k svícení a kadění vonnými věcmi a obět ustavičnou i o olej pomazání, svěřený sobě maje všecken příbytek a všecky věci, kteréž v něm jsou, svatyni a nádoby její.</span> <span class="verse"><a name="17">17</a>A mluvil Hospodin k Mojžíšovi a Aronovi, řka:</span> <span class="verse"><a name="18">18</a>Hleďtež, abyste nevyhladili pokolení čeledi Kahat z prostředku Levítů.</span> <span class="verse"><a name="19">19</a>Ale toto učiníte jim, aby zachováni byli a nezemřeli, když by přistupovali k svatyni svatých: Aron a synové jeho přijdouce, zřídí je, jednoho každého ku práci a břemenu jeho.</span> <span class="verse"><a name="20">20</a>A onino nepřicházejte hleděti na věci svaté, když zavinovány bývají, aby nezemřeli.</span> <span class="verse"><a name="21">21</a>Mluvil opět Hospodin k Mojžíšovi, řka:</span> <span class="verse"><a name="22">22</a>Sečti také syny Gersonovy po domích otců jich a po čeledech jejich.</span> <span class="verse"><a name="23">23</a>Od třidcítiletých a výše až do padesátiletých sečteš je, kteříž by způsobní jsouce k boji, mohli konati službu při stánku úmluvy.</span> <span class="verse"><a name="24">24</a>Tato pak bude práce čeledí Gersonových v službě a nošení:</span> <span class="verse"><a name="25">25</a>Nositi budou kortýny příbytku a stánek úmluvy s přikrytím jeho, a přikrytí z koží jezevčích, kteréž svrchu na něm jest, a zastření dveří stánku úmluvy,</span> <span class="verse"><a name="26">26</a>A očkovaté koltry síně, a zastření brány síně, kteráž jest při stanu a při oltáři vůkol, a provazy její, a všecky nádoby přisluhování jejich, a čehožkoli užívají při službě své.</span> <span class="verse"><a name="27">27</a>Vedlé rozkazu Aronova a synů jeho konati budou všecky služby své synové Gersonovi při všech pracech svých, a při všech službách svých, a svěříte jim k ostříhání všecka břemena jejich.</span> <span class="verse"><a name="28">28</a>Ta jest práce čeledí synů Gersonových v stánku úmluvy, a Itamar, syn Arona kněze, stráž nad nimi držeti bude.</span> <span class="verse"><a name="29">29</a>Syny také Merari po čeledech jejich a domích otců jejich sečteš.</span> <span class="verse"><a name="30">30</a>Od třidcítiletých a výše až do padesátiletých sečteš všecky, kteříž by způsobní jsouce k boji, mohli konati službu při stánku úmluvy.</span> <span class="verse"><a name="31">31</a>Tato pak bude povinnost práce jejich, nad všecku službu jejich při stánku úmluvy: Dsky příbytku a svlaky jeho, i sloupy s podstavky jeho nositi,</span> <span class="verse"><a name="32">32</a>Sloupy také vůkol síně s podstavky jejich, kolíky a provazy jejich, se všechněmi potřebami, i se vším přisluhováním jejich. A ze jména vyčtete nádoby svěřené jim k ostříhání.</span> <span class="verse"><a name="33">33</a>Ta bude práce čeledí synů Merari při všech službách jejich při stánku úmluvy, pod spravou Itamara, syna Arona kněze.</span> <span class="verse"><a name="34">34</a>I sečtl Mojžíš s Aronem a s knížaty lidu syny Kahat po čeledech jejich, a po domích otců jejich,</span> <span class="verse"><a name="35">35</a>Od třidcítiletých a výše až do padesátiletých, kteříž by způsobní jsouce k boji, mohli konati službu při stánku úmluvy.</span> <span class="verse"><a name="36">36</a>A bylo jich sečtených po čeledech jejich dva tisíce, sedm set, padesáte.</span> <span class="verse"><a name="37">37</a>Ti jsou sečteni z čeledi Kahat, všickni služebníci při stánku úmluvy, kteréž sčetl Mojžíš s Aronem podlé rozkazu Hospodinova skrze Mojžíše.</span> <span class="verse"><a name="38">38</a>Sečtených také synů Gersonových po čeledech jejich, a po domích otců jejich,</span> <span class="verse"><a name="39">39</a>Od třidcítiletých a výše až do padesátiletých, kteříž by způsobní jsouce k boji, mohli konati službu při stánku úmluvy,</span> <span class="verse"><a name="40">40</a>Sečtených jich po čeledech jejich, po domích otců jejich, dva tisíce, šest set, třidceti.</span> <span class="verse"><a name="41">41</a>Ti jsou sečteni z čeledí synů Gersonových, všickni přisluhující v stánku úmluvy, kteréž sečtli Mojžíš s Aronem k rozkazu Hospodinovu.</span> <span class="verse"><a name="42">42</a>Sečtených pak z čeledí synů Merari po čeledech jejich, po domích otců jejich,</span> <span class="verse"><a name="43">43</a>Od třidcítiletých a výše až do padesátiletých, kteříž by způsobní jsouce k boji, mohli konati službu při stánku úmluvy,</span> <span class="verse"><a name="44">44</a>Načteno jich po čeledech jejich tři tisíce a dvě stě.</span> <span class="verse"><a name="45">45</a>Ti jsou sečteni z čeledí synů Merari, kteréž sčetl Mojžíš s Aronem podlé rozkazu Hospodinova skrze Mojžíše.</span> <span class="verse"><a name="46">46</a>Všech sečtených, kteréž sčetl Mojžíš s Aronem a s knížaty Izraelskými z Levítů po čeledech jejich a po domích otců jejich,</span> <span class="verse"><a name="47">47</a>Od těch, kteříž byli ve třidcíti letech a výše, až do padesátiletých, kteřížkoli přináležejí k vykonávání služby přisluhování a práce břemena při stánku úmluvy,</span> <span class="verse"><a name="48">48</a>Sečtených těch bylo osm tisíců, pět set a osmdesáte.</span> <span class="verse"><a name="49">49</a>Vedlé rozkazu Hospodinova sečtl je Mojžíš, jednoho každého vedlé přisluhování jeho, a vedlé břemene jeho. Sečteni pak jsou ti, kteréž rozkázal čísti Hospodin Mojžíšovi.</span> </p></div</div></div></body></html>