<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 5</strong></div><p><span class="verse"><a name="1">1</a>I mluvil Hospodin k Mojžíšovi, řka:</span> <span class="verse"><a name="2">2</a>Přikaž synům Izraelským, ať vyženou z stanů každého malomocného a každého trpícího tok semene, i každého nad mrtvým poškvrněného.</span> <span class="verse"><a name="3">3</a>I muže i ženu vyženete, ven za stany vyženete je, aby nepoškvrňovali vojska těch, mezi nimiž já přebývám.</span> <span class="verse"><a name="4">4</a>I učinili tak synové Izraelští, a vyhnali je ven za stany. Jakož byl mluvil Hospodin k Mojžíšovi, tak učinili synové Izraelští.</span> <span class="verse"><a name="5">5</a>Mluvil také Hospodin k Mojžíšovi, řka:</span> <span class="verse"><a name="6">6</a>Mluv k synům Izraelským: Muž aneb žena, když učiní nějaký hřích lidský, dopouštěje se výstupku proti Hospodinu, a byla by vinna duše ta:</span> <span class="verse"><a name="7">7</a>Tedy vyzná hřích svůj, kterýž učinil, navrátí pak to, čímž vinen byl, v cele, a pátý díl přidá nad to, a dá tomu, proti komuž zavinil.</span> <span class="verse"><a name="8">8</a>A neměl-li by muž ten přítele, jemuž by nahradil tu škodu, pokuta dána buď Hospodinu a knězi, mimo skopce očištění, jímž očištěn býti má.</span> <span class="verse"><a name="9">9</a>Též všeliká obět všech věcí posvěcených od synů Izraelských, kterouž přinesou knězi, jemu se dostane.</span> <span class="verse"><a name="10">10</a>Tak i věci posvěcené od kohokoli jemu se dostanou; a dal-li kdo co knězi, také jeho bude.</span> <span class="verse"><a name="11">11</a>Mluvil ještě Hospodin k Mojžíšovi, řka:</span> <span class="verse"><a name="12">12</a>Mluv k synům Izraelským a rci jim: Kdyby od některého muže uchýlila se žena, a dopustila by se výstupku proti němu,</span> <span class="verse"><a name="13">13</a>Tak že by obýval někdo jiný s ní, a bylo by to skryto před očima muže jejího, a tajila by se, jsuci poškvrněna, a svědka by nebylo proti ní, a ona nebyla by postižena;</span> <span class="verse"><a name="14">14</a>Pohnul-li by se duch muže horlivostí velikou, tak že by horlil proti ženě své, kteráž by poškvrněna byla; aneb pohnul-li by se duch muže velikou horlivostí, tak že by horlil proti ženě své, kteráž by poškvrněna nebyla:</span> <span class="verse"><a name="15">15</a>Tedy přivede muž ženu svou k knězi, a přinese obět její při ní, desátý díl efi mouky ječné. Nenalejeť na ni oleje, aniž dá na ni kadidla; nebo obět veliké horlivosti jest, obět suchá pamětná, uvozující v pamět nepravost.</span> <span class="verse"><a name="16">16</a>I bude ji kněz obětovati, a postaví ji před Hospodinem.</span> <span class="verse"><a name="17">17</a>A nabere vody svaté do nádoby hliněné, a vezma prachu, kterýž jest na zemi v příbytku, dá jej do té vody.</span> <span class="verse"><a name="18">18</a>Potom postaví kněz ženu tu před Hospodinem, a odkryje hlavu její, a dá jí do rukou obět suchou pamětnou, kteráž jest obět veliké horlivosti; v ruce pak kněze bude voda hořká zlořečená.</span> <span class="verse"><a name="19">19</a>I zaklínati bude ji kněz a řekne k ní: Jestliže neobcoval s tebou žádný, a jestliže jsi neuchýlila se k nečistotě od muže svého, budiž čistá od vody této hořké zlořečené.</span> <span class="verse"><a name="20">20</a>Paklis se uchýlila od muže svého a nečistá jsi, a obcoval-li někdo jiný s tebou kromě manžela tvého,</span> <span class="verse"><a name="21">21</a>(Zaklínati pak bude kněz tu ženu, čině klatbu zlořečenství, a řekne jí:) Dejž tebe Hospodin v zlořečení a v prokletí u prostřed lidu tvého, dopustě, aby lůno tvé hnilo a břicho tvé oteklo.</span> <span class="verse"><a name="22">22</a>Vejdiž voda zlořečená tato do života tvého, aby oteklo břicho tvé, a lůno tvé shnilo. I odpoví žena ta: Amen, amen.</span> <span class="verse"><a name="23">23</a>Napíše pak všecko zlořečenství toto do knihy, a smyje je tou vodou hořkou.</span> <span class="verse"><a name="24">24</a>I dá ženě, aby pila vodu hořkou a zlořečenou; a vejdeť do ní voda zlořečená, a obrátí se v hořkosti.</span> <span class="verse"><a name="25">25</a>Potom vezme kněz z ruky ženy obět veliké horlivosti, a obraceti ji bude sem i tam před Hospodinem, a bude ji obětovati na oltáři.</span> <span class="verse"><a name="26">26</a>A vezma plnou hrst pamětného jejíhoz oběti suché, páliti to bude na oltáři; a potom dá vypíti ženě tu vodu.</span> <span class="verse"><a name="27">27</a>A když jí dá píti tu vodu, stane se, jestliže nečistá byla, a dopustila se výstupku proti muži svému, že vejde do ní voda zlořečená,a obrátí se v hořkost, i odme se břicho její, a vyhnije lůno její; i bude žena ta v zlořečení u prostřed lidu svého.</span> <span class="verse"><a name="28">28</a>Pakli není poškvrněna žena ta, ale čistá jest, tedy bez viny bude, a roditi bude děti.</span> <span class="verse"><a name="29">29</a>Ten jest zákon veliké horlivosti, když by se uchýlila žena od muže svého, a byla by poškvrněna,</span> <span class="verse"><a name="30">30</a>Aneb když by se pohnul duch veliké horlivosti v manželu, tak že by horlil velmi proti ženě své, aby postavil ji před Hospodinem, a aby vykonal při ní kněz všecko vedlé zákona tohoto.</span> <span class="verse"><a name="31">31</a>I bude ten muž očištěn od hříchu, žena pak ponese nepravost svou.</span> </p></div</div></div></body></html>