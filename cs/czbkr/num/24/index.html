<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 24</strong></div><p><span class="verse"><a name="1">1</a>Vida pak Balám, že by se líbilo Hospodinu, aby dobrořečil Izraelovi, již více nešel jako prvé, jednou i po druhé, k čárům svým, ale obrátil tvář svou proti poušti.</span> <span class="verse"><a name="2">2</a>A pozdvih očí svých, viděl Izraele bydlícího v staních po svých pokoleních, a byl nad ním duch Boží.</span> <span class="verse"><a name="3">3</a>I vzav podobenství své, dí: Řekl Balám, syn Beorův, řekl muž mající otevřené oči,</span> <span class="verse"><a name="4">4</a>Řekl slyšící výmluvnosti Boha silného, kterýž vidění všemohoucího vidí, kterýž když padne, otevřené má oči:</span> <span class="verse"><a name="5">5</a>Jak velmi krásní jsou stánkové tvoji, Jákobe, příbytkové tvoji, Izraeli!</span> <span class="verse"><a name="6">6</a>Tak jako se potokové rozšiřují, jako zahrady vedlé řeky, jako stromoví aloes, kteréž štípil Hospodin, jako cedrové podlé vod.</span> <span class="verse"><a name="7">7</a>Poteče voda z okovu jeho, a símě jeho u vodách mnohých. A král jeho vyvýšen bude více než Agag, a vyzdvihne se království jeho.</span> <span class="verse"><a name="8">8</a>Bůh silný vyvedl jej z Egypta, jako udatnost jednorožcova jest jemu; sžereť národy protivné sobě, a kosti jich potře a střelami svými prostřílí.</span> <span class="verse"><a name="9">9</a>Složil se a ležel jako lvíče, a jako lev zůřivý; kdo jej zbudí? Kdo by požehnání dával tobě, požehnaný bude, a kdožť by zlořečil, bude zlořečený.</span> <span class="verse"><a name="10">10</a>Tedy zapáliv se hněvem Balák proti Balámovi, tleskl rukama svýma a řekl Balámovi: Abys zlořečil nepřátelům mým, povolal jsem tebe, a aj, ustavičně dobrořečil jsi jim již po třikrát.</span> <span class="verse"><a name="11">11</a>Protož nyní navrať se raději k místu svému. Bylť jsem řekl: Velikou ctí tě ctíti chci, a hle, Hospodin zbavil tě cti.</span> <span class="verse"><a name="12">12</a>Jemuž odpověděl Balám: Však hned poslům tvým, kteréž jsi poslal ke mně, mluvil jsem, řka:</span> <span class="verse"><a name="13">13</a>Byť mi dal Balák plný dům svůj stříbra a zlata, nebudu moci přestoupiti řeči Hospodinovy, abych činil dobré neb zlé sám od sebe; což mi Hospodin oznámí, to mluviti budu,</span> <span class="verse"><a name="14">14</a>(Ale však ještě já, již odcházeje k lidu svému, počkej, poradím tobě,) co učiní lid ten lidu tvému v posledních dnech.</span> <span class="verse"><a name="15">15</a>Tedy vzav podobenství své, dí: Řekl Balám, syn Beorův, řekl muž mající oči otevřené,</span> <span class="verse"><a name="16">16</a>Řekl slyšící výmluvnosti Boha silného, kterýž zná naučení nejvyššího, a vidění všemohoucího vidí, kterýž když padne, otevřené má oči:</span> <span class="verse"><a name="17">17</a>Uzřímť jej, ale ne nyní, pohledím na něj, ale ne z blízka. Vyjdeť hvězda z Jákoba, a povstane berla z Izraele, kteráž poláme knížata Moábská, a zkazí všecky syny Set.</span> <span class="verse"><a name="18">18</a>I bude Edom podmaněn, a Seir v vládařstí přijde nepřátelům svým; nebo Izrael zmužile sobě počínati bude.</span> <span class="verse"><a name="19">19</a>Panovati bude pošlý z Jákoba, a zahladí ostatky z každého města.</span> <span class="verse"><a name="20">20</a>A když uzřel Amalecha, vzav podobenství své, řekl: Jakož počátek národů Amalech, tak konec jeho do gruntu zahyne.</span> <span class="verse"><a name="21">21</a>Uzřev pak Cinea, vzav podobenství své, řekl: Pevný jest příbytek tvůj, a na skále založils hnízdo své;</span> <span class="verse"><a name="22">22</a>Ale však vyhnán bude Cineus, Assur zajatého jej povede.</span> <span class="verse"><a name="23">23</a>Opět vzav podobenství své, řekl: Ach, kdo bude živ, když toto učiní Bůh silný?</span> <span class="verse"><a name="24">24</a>A bárky z země Citim připlynou a ssouží Assyrské, ssouží také Židy, ale i ten lid do konce zahyne.</span> <span class="verse"><a name="25">25</a>Potom vstav Balám, odšel a navrátil se na místo své; Balák také odšel cestou svou.</span> </p></div</div></div></body></html>