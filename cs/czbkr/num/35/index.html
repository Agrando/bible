<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 35</strong></div><p><span class="verse"><a name="1">1</a>I mluvil Hospodin k Mojžíšovi na rovinách Moábských, při Jordánu proti Jerichu, řka:</span> <span class="verse"><a name="2">2</a>Přikaž synům Izraelským, ať dadí Levítům z dědictví, kterýmž vládnouti budou, města k bydlení, i podměstí měst vůkol nich,</span> <span class="verse"><a name="3">3</a>Aby měli města k bydlení, podměstí pak jejich pro dobytky jejich, i pro statky jejich, a pro všecka hovada jejich.</span> <span class="verse"><a name="4">4</a>Podměstí pak měst, kteráž dáte Levítům, vzdálí budou ode zdi městské na tisíc loktů zevnitř vůkol.</span> <span class="verse"><a name="5">5</a>Protož vyměříte vně za každým městem na východ slunce dva tisíce loktů, na poledne též dva tisíce loktů, také na západ dva tisíce loktů, i na půlnoci dva tisíce loktů, tak aby bylo město v prostředku. Ta bude míra podměstí měst jejich.</span> <span class="verse"><a name="6">6</a>Z těch pak měst, kteráž dáte Levítům, oddělíte šest měst k útočišti, aby tam utekl, kdož by někoho zabil; a k těm přidáte jim ještě čtyřidceti dvě města.</span> <span class="verse"><a name="7">7</a>I bude všech měst, kteráž dáte Levítům, čtyřidceti osm měst i s podměstími jejich.</span> <span class="verse"><a name="8">8</a>Těch pak měst, kteráž dáte z vládařství synů Izraelských, od těch, kteříž více mají, více vezmete, a od těch, kteříž méně mají, méně vezmete; jedno každé pokolení vedlé velikosti dědictví, jímž vládnouti budou, dá z měst svých Levítům.</span> <span class="verse"><a name="9">9</a>I mluvil Hospodin k Mojžíšovi, řka:</span> <span class="verse"><a name="10">10</a>Mluv k synům Izraelským a rci jim: Když přejdete Jordán, a vejdete do země Kananejské,</span> <span class="verse"><a name="11">11</a>Vybéřete sobě města, a ta města budete míti k utíkání, aby tam utekl ten, kterýž by někoho zabil z nedopatření.</span> <span class="verse"><a name="12">12</a>A budou vám ta města k útočišti před přítelem, aby neumřel ten, kdož zabil, dokudž by se nepostavil před shromážděním k soudu.</span> <span class="verse"><a name="13">13</a>Z těch tedy měst, kteráž dáte, šest měst k útočišti míti budete.</span> <span class="verse"><a name="14">14</a>Tři města dáte před Jordánem, též tři města dáte v zemi Kananejské; i budou města útočiště.</span> <span class="verse"><a name="15">15</a>Synům Izraelským i příchozímu, i podruhu mezi nimi bude těch šest měst k útočišti, aby tam utekl, kdož by koli ranil někoho z nedopatření.</span> <span class="verse"><a name="16">16</a>Jestliže by pak železem ranil někoho, tak až by umřel, vražedlník jest; smrtí umře vražedlník takový.</span> <span class="verse"><a name="17">17</a>Pakli by hodě kamenem, jímž by mohl zabiti, udeřil někoho, tak že by umřel, vražedlník jest; smrtí umře vražedlník takový.</span> <span class="verse"><a name="18">18</a>Pakli by hodě dřevem, kterýmž by mohl zabiti, udeřil někoho, tak že by umřel, vražedlník jest; smrtí umře vražedlník takový.</span> <span class="verse"><a name="19">19</a>Přítel zabitého zabije vražedlníka toho; kdyžkoli ho dostane, on sám zabije ho.</span> <span class="verse"><a name="20">20</a>Aneb jestliže by z nenávisti strčil někým, aneb shodil by něco na něho z úkladu, tak že by od toho umřel;</span> <span class="verse"><a name="21">21</a>Aneb jestliže by z nepřátelství rukou udeřil někoho, tak že by umřel: smrtí umře bitec ten, vražedlník jest; přítel zabitého zabije vražedlníka toho, jakž ho nejprv dostane.</span> <span class="verse"><a name="22">22</a>Jestliže by pak náhodou a ne z nepřátelství strčil někým, aneb shodil by na něho nějakou věc bez úkladu;</span> <span class="verse"><a name="23">23</a>Aneb jaký koli kámen, od něhož by umříti mohl, shodil by na něj z nedopatření, tak že by umřel, nebyv s ním v nepřátelství, ani nehledaje zlého jeho:</span> <span class="verse"><a name="24">24</a>Tedy souditi bude shromáždění mezi bitcem a mezi přítelem zabitého vedlé soudů těchto.</span> <span class="verse"><a name="25">25</a>A vysvobodí shromáždění vražedlníka toho z rukou přítele zabitého, a káže se jemu navrátiti shromáždění k městu útočiště jeho, do něhož utekl; i bude bydliti v něm, dokudž neumře kněz nejvyšší, kterýž pomazán jest olejem svatým.</span> <span class="verse"><a name="26">26</a>Jestliže by pak ten, kterýž zabil člověka, vyšel z mezí města útočiště svého, do něhož utekl,</span> <span class="verse"><a name="27">27</a>A přítel zabitého našel by jej vně, an přešel meze města útočiště svého, a zabil by přítel zabitého vražedlníka toho, nebude vinen krví.</span> <span class="verse"><a name="28">28</a>Nebo v městě útočiště svého bydliti má, dokudž by neumřel kněz nejvyšší. Když by pak umřel kněz nejvyšší, navrátí se vražedlník do země vládařství svého.</span> <span class="verse"><a name="29">29</a>A bude vám toto za ustanovení soudné v pronárodech vašich, ve všech příbytcích vašich.</span> <span class="verse"><a name="30">30</a>Kdož by koli měl na smrt vydati někoho, podlé vyznání svědků sáhne na vražedlníka; ale jeden svědek nebude moci svědčiti proti někomu na smrt.</span> <span class="verse"><a name="31">31</a>Nevezmete pak výplaty za člověka vražedlníka, kterýž, jsa nešlechetný, jest smrti hoden, než smrtí ať umře.</span> <span class="verse"><a name="32">32</a>Aniž také vezmete výplaty od toho, kterýž utekl do města útočiště svého, aby se navrátil k bydlení do země své, prvé než by umřel kněz,</span> <span class="verse"><a name="33">33</a>Abyste nepoškvrnili země, v níž jste. Nebo krev taková poškvrnila by země, aniž také země očištěna býti může od krve, kteráž jest vylita na ní, jediné krví toho, kterýž vylil ji.</span> <span class="verse"><a name="34">34</a>Protož nepoškvrňujte země, v kteréž bydlíte, kdežto já přebývám; nebo já Hospodin přebývám u prostřed synů Izraelských.</span> </p></div</div></div></body></html>