<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 31</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/31"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 31</strong></div><p><span class="verse"><a name="1">1</a>Mluvil opět Hospodin k Mojžíšovi, řka:</span> <span class="verse"><a name="2">2</a>Pomsti prvé synů Izraelských nad Madianskými, a potom připojen budeš k lidu svému.</span> <span class="verse"><a name="3">3</a>Mluvil tedy Mojžíš k lidu, řka: Vypravte některé z sebe k boji, aby šli proti Madianským a vykonali pomstu Hospodinovu nad nimi.</span> <span class="verse"><a name="4">4</a>Po tisíci z pokolení, ze všech pokolení Izraelských vyšlete k boji.</span> <span class="verse"><a name="5">5</a>I vydáno jest z mnohých tisíců Izraelských po tisíci z každého pokolení, totiž dvanácte tisíců způsobných k boji.</span> <span class="verse"><a name="6">6</a>I poslal je Mojžíš po tisíci z každého pokolení k boji, a Fínesa syna Eleazara kněze s nimi; a nádoby svaté i trouby k troubení byly v ruce jeho.</span> <span class="verse"><a name="7">7</a>Tedy bojovali proti Madianským, jakož byl přikázal Hospodin Mojžíšovi, a zbili všecky pohlaví mužského.</span> <span class="verse"><a name="8">8</a>Pobili také krále Madianské mezi jinými, kteréž porazili, totiž Evi, Rekem, Sur, Hur a Rebe, pět králů Madianských; Baláma také, syna Beorova, zabili mečem.</span> <span class="verse"><a name="9">9</a>A zajali synové Izraelští ženy Madianské i děti jejich; všecka hovada jejich, i všechny dobytky jejich, a všecka zboží jejich pobrali.</span> <span class="verse"><a name="10">10</a>Všecka také města jejich, v kterýchž svá obydlí měli, i všecky hrady jejich vypálili ohněm.</span> <span class="verse"><a name="11">11</a>A všecku loupež i všecky kořisti pobravše, lidi i hovada,</span> <span class="verse"><a name="12">12</a>Vedli je k Mojžíšovi a k Eleazarovi knězi, a ke všemu množství synů Izraelských,i zajaté i kořisti, i loupeže, k vojsku na roviny Moábské, kteréž jsou při Jordánu naproti Jerichu.</span> <span class="verse"><a name="13">13</a>I vyšli Mojžíš a Eleazar kněz a všecka knížata shromáždění proti nim ven za stany.</span> <span class="verse"><a name="14">14</a>Tedy rozhněval se Mojžíš na vůdce vojska, hejtmany nad tisíci a setníky, kteříž se navraceli z boje,</span> <span class="verse"><a name="15">15</a>A řekl jim Mojžíš: A což jste zachovali všecky ženy?</span> <span class="verse"><a name="16">16</a>Ej, onyť jsou hle synům Izraelským, podlé rady Balámovy, daly příčinu k přestoupení proti Hospodinu, při modlářství Fegor, pročež ona rána přišla byla na lid Hospodinův.</span> <span class="verse"><a name="17">17</a>Protož nyní zmordujte všecky děti pohlaví mužského, a všecky ženy, kteréž poznaly muže.</span> <span class="verse"><a name="18">18</a>Všecky pak panny, kteréž nepoznaly muže, zachovejte sobě živé.</span> <span class="verse"><a name="19">19</a>Vy pak zůstaňte vně za stany za sedm dní; všickni, kteřížkoli jste někoho zabili, aneb kteříž jste se zabitého dotkli, očištovati se budete dne třetího a dne sedmého, sebe i zajaté své.</span> <span class="verse"><a name="20">20</a>Všeliké také roucho a všecky věci kožené, i všelijaké dílo z í kozích, i všelikou nádobu dřevěnou očistíte.</span> <span class="verse"><a name="21">21</a>I řekl Eleazar kněz vojákům, kteříž byli šli k boji: Toto jest ustanovení zákona, kteréž byl přikázal Hospodin Mojžíšovi.</span> <span class="verse"><a name="22">22</a>Zlato však, stříbro, měď, železo, cín a olovo,</span> <span class="verse"><a name="23">23</a>A cožkoli trpí oheň, ohněm přepálíte, a přečištěno bude, však tak, když vodou očišťování obmyto bude; což pak nemůže ohně strpěti, to skrze vodu protáhnete.</span> <span class="verse"><a name="24">24</a>Zpéřete také roucha svá v den sedmý, a čistí budete; a potom vejdete do stanů.</span> <span class="verse"><a name="25">25</a>Mluvil i to Hospodin k Mojžíšovi, řka:</span> <span class="verse"><a name="26">26</a>Sečti summu kořistí zajatých, tak z lidí jako z hovad, ty a Eleazar kněz, a přední z čeledi otců v lidu;</span> <span class="verse"><a name="27">27</a>A rozdělíš ty kořisti na dva díly, jeden mezi vojáky, kteříž byli vytáhli na vojnu, a druhý mezi všecko shromáždění.</span> <span class="verse"><a name="28">28</a>A vezmeš díl na Hospodina od mužů bojovných, kteříž byli vyšli na vojnu, jednu duši z pěti set, buďto z lidí neb z hovad, neb z oslů, neb z ovcí.</span> <span class="verse"><a name="29">29</a>Z jejich polovice to vezmete, a dáte Eleazarovi knězi obět vzhůru pozdvižení Hospodinu.</span> <span class="verse"><a name="30">30</a>Z polovice pak té, kteráž jest synů Izraelských, vezmeš jedno z padesáti, buďto z lidí neb z volů, neb z oslů, neb z ovcí, a tak ze všelijakých hovad, a dáš to Levítům, držícím stráž příbytku Hospodinova.</span> <span class="verse"><a name="31">31</a>I učinil Mojžíš a Eleazar kněz tak, jakž byl rozkázal Hospodin Mojžíšovi.</span> <span class="verse"><a name="32">32</a>A bylo té kořisti z pozůstalé ještě loupeže, kteréž nabral lid válečný, ovec šestkrát sto tisíc, sedmdesáte a pět tisíců;</span> <span class="verse"><a name="33">33</a>A volů sedmdesáte a dva tisíce;</span> <span class="verse"><a name="34">34</a>Oslů šedesáte a jeden tisíců;</span> <span class="verse"><a name="35">35</a>A panen, kteréž mužů nepoznaly, všech dva a třidceti tisíců.</span> <span class="verse"><a name="36">36</a>Dostala se pak polovice jedna na díl těm, kteříž byli vytáhli na vojnu, dobytka drobného v počtu třikrát sto tisíc, třidceti a sedm tisíců a pět set,</span> <span class="verse"><a name="37">37</a>A na díl vzatý Hospodinu dobytka drobného šest set, sedmdesáte pět.</span> <span class="verse"><a name="38">38</a>A z volů šest a třidceti tisíců, z nichž přišlo na díl Hospodinu sedmdesáte a dva.</span> <span class="verse"><a name="39">39</a>Oslů také třidceti tisíc a pět set, z nichž přišlo na díl Hospodinu šedesáte a jeden.</span> <span class="verse"><a name="40">40</a>A lidí šestnácte tisíců, z nichž přišlo na díl Hospodinu třidceti a dvě duše.</span> <span class="verse"><a name="41">41</a>Dal tedy Mojžíš díl oddělený Hospodinu Eleazarovi knězi, jakž byl přikázal Hospodin Mojžíšovi.</span> <span class="verse"><a name="42">42</a>Z druhé pak polovice synů Izraelských, kterouž vzal Mojžíš od těch mužů, jenž bojovali,</span> <span class="verse"><a name="43">43</a>(A bylo té polovice k shromáždění přináležející z ovec třikrát sto tisíc, třidceti a sedm tisíců a pět set;</span> <span class="verse"><a name="44">44</a>Volů třidceti šest tisíců;</span> <span class="verse"><a name="45">45</a>Oslů třidceti tisíců a pět set;</span> <span class="verse"><a name="46">46</a>A lidí šestnácte tisíců;)</span> <span class="verse"><a name="47">47</a>Z té tedy polovice synů Izraelských vzal Mojžíš po jednom zajatém z padesáti, tak z lidí jako z hovad, a dal to Levítům, držícím stráž příbytku Hospodinova, jakž byl přikázal Hospodin Mojžíšovi.</span> <span class="verse"><a name="48">48</a>Tedy přistoupili k Mojžíšovi vývodové vojska, hejtmané nad tisíci a setníci,</span> <span class="verse"><a name="49">49</a>A řekli jemu: My služebníci tvoji sečtli jsme počet bojovníků, kteréž jsme měli pod spravou naší, a neubyl ani jeden z nás.</span> <span class="verse"><a name="50">50</a>A protož obětujeme obět Hospodinu, každý z toho, čehož jest dostal, nádobí zlaté, zápony, náramky, prsteny, náušnice a řetízky, aby očištěny byly duše naše před Hospodinem.</span> <span class="verse"><a name="51">51</a>Vzal tedy Mojžíš a Eleazar kněz od nich to zlato všelikého díla řemeslného.</span> <span class="verse"><a name="52">52</a>Bylo pak všeho zlata odděleného, kteréž obětováno Hospodinu, šestnácte tisíců, sedm set a padesáte lotů, od hejtmanů nad tisíci a od setníků.</span> <span class="verse"><a name="53">53</a>(Muži zajisté bojovní, což loupeží vzali, to sobě měli.)</span> <span class="verse"><a name="54">54</a>A vzavše Mojžíš a Eleazar kněz od hejtmanů nad tisíci a setníků to zlato, vnesli je do stánku úmluvy, na památku synů Izraelských před Hospodinem.</span> </p></div</div></div></body></html>