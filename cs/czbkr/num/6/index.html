<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 6</strong></div><p><span class="verse"><a name="1">1</a>I mluvil Hospodin k Mojžíšovi, řka:</span> <span class="verse"><a name="2">2</a>Mluv k synům Izraelským a rci jim: Muž neb žena, když se oddělí, činíce slib nazareův, aby se oddali Hospodinu,</span> <span class="verse"><a name="3">3</a>Od vína i nápoje opojného zdrží se, octa vinného a octa z nápoje opojného nebude píti, ani co vytlačeného z hroznů, zelených hroznů ani suchých nebude jísti.</span> <span class="verse"><a name="4">4</a>Po všecky dny nazarejství svého nebude jísti žádné věci pocházející z vinného kmene, od zrnka až do šupiny.</span> <span class="verse"><a name="5">5</a>Po všecky dny slibu nazarejství svého břitva nevejde na hlavu jeho, dokavadž by se nevyplnili dnové, v nichž se oddělil Hospodinu. Svatý bude, a nechá růsti vlasů hlavy své.</span> <span class="verse"><a name="6">6</a>Po všecky dny, v nichž se oddělí Hospodinu, k tělu mrtvému nevejde.</span> <span class="verse"><a name="7">7</a>Nad otcem svým aneb nad matkou svou, nad bratrem svým aneb nad sestrou svou, kdyby zemřeli, nebude se poškvrňovati; nebo posvěcení Boha jeho jest na hlavě jeho.</span> <span class="verse"><a name="8">8</a>Po všecky dny nazarejství svého svatý bude Hospodinu.</span> <span class="verse"><a name="9">9</a>Umřel-li by pak kdo blízko něho náhlou smrtí, a poškvrnil-li by hlavy v nazarejství jeho, oholí hlavu svou v den očišťování svého; dne sedmého oholí ji.</span> <span class="verse"><a name="10">10</a>A dne osmého přinese dvě hrdličky, aneb dvé holoubátek knězi, ke dveřím stánku úmluvy.</span> <span class="verse"><a name="11">11</a>I bude kněz obětovati jedno za hřích,a druhé v zápalnou obět, a očistí jej od toho, čímž zhřešil nad mrtvým, a posvětí hlavy jeho v ten den.</span> <span class="verse"><a name="12">12</a>A oddělí Hospodinu dny nazarejství svého, a přinese beránka ročního za provinění, a dnové první přijdou v nic; nebo poškvrněno jest nazarejství jeho.</span> <span class="verse"><a name="13">13</a>Tento pak jest zákon nazareův: V ten den, když se vyplní čas nazarejství jeho, přijde ke dveřím stánku úmluvy.</span> <span class="verse"><a name="14">14</a>A bude obětovati obět svou Hospodinu, beránka ročního bez poškvrny, jednoho v obět zápalnou, a ovci jednu roční bez poškvrny v obět za hřích, a skopce jednoho bez poškvrny v obět pokojnou,</span> <span class="verse"><a name="15">15</a>A koš chlebů přesných, koláče z mouky bělné olejem zadělané, a pokruty nekvašené, olejem pomazané, s obětmi jejími suchými i mokrými.</span> <span class="verse"><a name="16">16</a>Kteréžto věci obětovati bude kněz před Hospodinem, a učiní obět za hřích jeho, i zápalnou obět jeho.</span> <span class="verse"><a name="17">17</a>Skopce také obětovati bude v obět pokojnou Hospodinu, spolu s košem chlebů přesných; tolikéž obětovati bude kněz i obět suchou i mokrou jeho.</span> <span class="verse"><a name="18">18</a>Tedy oholí nazareus u dveří stánku úmluvy hlavu nazarejství svého, a vezma vlasy z hlavy nazarejství svého, vloží je na oheň, kterýž jest pod obětí pokojnou.</span> <span class="verse"><a name="19">19</a>Potom vezme kněz plece vařené z skopce toho, a jeden koláč přesný z koše, a pokrutu nekvašenou jednu, a dá v ruce nazarejského, když by oholeno bylo nazarejství jeho.</span> <span class="verse"><a name="20">20</a>I bude obraceti kněz ty věci sem i tam v obět obracení před Hospodinem; a ta věc svatá přináležeti bude knězi mimo hrudí obracení, i plece pozdvižení. A již potom nazareus bude moci víno píti.</span> <span class="verse"><a name="21">21</a>Ten jest zákon nazarea, kterýž slib učinil, a jeho obět Hospodinu za oddělení jeho, kromě toho, což by více učiniti mohl. Vedlé slibu svého, kterýž učinil, tak učiní podlé zákona oddělení svého.</span> <span class="verse"><a name="22">22</a>I mluvil Hospodin k Mojžíšovi, řka:</span> <span class="verse"><a name="23">23</a>Mluv k Aronovi a synům jeho a rci: Takto budete požehnání dávati synům Izraelským, mluvíce k nim:</span> <span class="verse"><a name="24">24</a>Požehnejž tobě Hospodin, a ostříhejž tebe.</span> <span class="verse"><a name="25">25</a>Osvěť Hospodin tvář svou nad tebou, a buď milostiv tobě.</span> <span class="verse"><a name="26">26</a>Obratiž Hospodin tvář svou k tobě,a dejž tobě pokoj.</span> <span class="verse"><a name="27">27</a>I budou vzývati jméno mé nad syny Izraelskými, a já jim žehnati budu.</span> </p></div</div></div></body></html>