<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 16</strong></div><p><span class="verse"><a name="1">1</a>Chóre pak syn Izarův, syna Kahat z pokolení Léví, vytrhl se z jiných, tolikéž Dátan a Abiron, synové Eliabovi, také Hon, syn Feletův, z synů Rubenových,</span> <span class="verse"><a name="2">2</a>A povstali proti Mojžíšovi, i jiných mužů z synů Izraelských dvě stě a padesáte, knížata shromáždění, kteříž svoláváni byli do rady, muži slovoutní.</span> <span class="verse"><a name="3">3</a>A sebravše se proti Mojžíšovi a proti Aronovi, řekli jim: Příliště to již na vás; všecko zajisté množství toto, všickni tito svatí jsou, a u prostřed nich jest Hospodin. Pročež se tedy vyzdvihujete nad shromážděním Hospodinovým?</span> <span class="verse"><a name="4">4</a>To když uslyšel Mojžíš, padl na tvář svou,</span> <span class="verse"><a name="5">5</a>A mluvil k Chóre a ke vší rotě jeho, řka: Ráno ukáže Hospodin, kdo jsou jeho, a kdo jest svatý, i kdo před něj předstupovati má; nebo kohožkoli vyvolil, tomu rozkáže přistoupiti k sobě.</span> <span class="verse"><a name="6">6</a>Toto učiňte: Vezměte sobě kadidlnice, ty Chóre i všecko shromáždění tvé,</span> <span class="verse"><a name="7">7</a>A naklaďte do nich uhlí, a vložte na ně kadidla před Hospodinem zítra; i stane se, že kohožkoli vyvolí Hospodin, ten bude svatý. Příliště to již na vás, synové Léví.</span> <span class="verse"><a name="8">8</a>I řekl Mojžíš k Chóre: Slyšte, prosím, synové Léví.</span> <span class="verse"><a name="9">9</a>Zdaliž málo vám to jest, že vás oddělil Bůh Izraelský ode všeho množství Izraelského, a rozkázal vám přistupovati k sobě, abyste vykonávali službu příbytku Hospodinova, a abyste stáli před shromážděním, a sloužili jim,</span> <span class="verse"><a name="10">10</a>A vzal tě sobě, a všecky bratří tvé syny Léví s tebou, a že ještě přes to i kněžství hledáte?</span> <span class="verse"><a name="11">11</a>Protož věz, že ty a všickni tvoji jste ti, kteříž se rotíte proti Hospodinu; nebo Aron co jest, že jste reptali proti němu?</span> <span class="verse"><a name="12">12</a>Tedy poslal Mojžíš, aby zavolali Dátana a Abirona, synů Eliabových. Kteříž odpověděli: Nepůjdem.</span> <span class="verse"><a name="13">13</a>Cožť se ještě málo zdá, že jsi vyvedl nás z země oplývající mlékem a strdí, abys nás zmořil na poušti, že také chceš i panovati nad námi, a rozkazovati nám?</span> <span class="verse"><a name="14">14</a>A ještě jsi nás neuvedl do země oplývající mlékem a strdí, aniž jsi nám dal v dědictví rolí a vinic. Zdali oči mužům těmto vyloupiti chceš? Nepůjdeme.</span> <span class="verse"><a name="15">15</a>I rozhněval se Mojžíš velmi, a řekl k Hospodinu: Nepatřiž na oběti jejich. Ani jednoho osla od nich jsem nevzal, aniž jsem komu z nich co zlého učinil.</span> <span class="verse"><a name="16">16</a>Potom řekl Mojžíš k Chóre: Ty a všickni tvoji, postavte se zítra před Hospodinem, ty i oni, též i Aron.</span> <span class="verse"><a name="17">17</a>A vezmouce jeden každý kadidlnici svou, dáte do nich kadidla, a postavíte se před Hospodinem, jeden každý s kadidlnicí svou; dvě stě a padesáte kadidlnic bude, ty také i Aron, každý s kadidlnicí svou.</span> <span class="verse"><a name="18">18</a>Tedy vzal jeden každý kadidlnici svou, a nabravše do nich uhlí, vložili na ně i kadidla, a stáli u dveří stánku úmluvy, i Mojžíši Aron.</span> <span class="verse"><a name="19">19</a>Chóre pak již byl sebral proti nim všecko množství ke dveřím stánku úmluvy; i ukázala se sláva Hospodinova všemu množství.</span> <span class="verse"><a name="20">20</a>I mluvil Hospodin k Mojžíšovi a k Aronovi, řka:</span> <span class="verse"><a name="21">21</a>Oddělte se z prostředku množství tohoto, ať je v okamžení zahladím.</span> <span class="verse"><a name="22">22</a>Kteřížto padše na tváři své, řekli: Bože silný, Bože duchů i všelikého těla, jediný tento člověk zhřešil, a což na všecko shromáždění hněvati se budeš?</span> <span class="verse"><a name="23">23</a>Tedy mluvil Hospodin k Mojžíšovi, řka:</span> <span class="verse"><a name="24">24</a>Mluv k množství a rci: Odstupte od příbytku Chóre, Dátana a Abirona.</span> <span class="verse"><a name="25">25</a>A vstav Mojžíš, šel k Dátanovi a Abironovi; i šli za ním starší Izraelští.</span> <span class="verse"><a name="26">26</a>A mluvil k množství, řka: Odstupte, prosím, od stanů bezbožných mužů těchto, aniž se čeho dotýkejte, což jejich jest, abyste nebyli zachváceni ve všech hříších jejich.</span> <span class="verse"><a name="27">27</a>I odstoupili se všech stran od příbytku Chóre, Dátana a Abirona; ale Dátan a Abiron vyšedše, stáli u dveří stanů svých, i ženy jejich a synové jejich, i maličcí jejich.</span> <span class="verse"><a name="28">28</a>Tedy řekl Mojžíš: Po tomto poznáte, že Hospodin poslal mne, abych činil všecky skutky tyto, a že nic o své ujmě nečiním:</span> <span class="verse"><a name="29">29</a>Jestliže tak jako jiní lidé mrou, zemrou i tito, a navštívením obecným všechněm lidem jestliže navštíveni budou, neposlal mne Hospodin.</span> <span class="verse"><a name="30">30</a>Pakliť něco nového učiní Hospodin, a země, otevra ústa svá, požře je se vším, což mají, a sstoupí-li za živa do pekla, tedy poznáte, že jsou popouzeli muži ti Hospodina.</span> <span class="verse"><a name="31">31</a>I stalo se, když přestal mluviti slov těch, že rozstoupila se země pod nimi.</span> <span class="verse"><a name="32">32</a>A otevřevši země ústa svá, požřela je i domy jejich i všecky lidi, kteříž byli s Chóre, i všecken statek jejich.</span> <span class="verse"><a name="33">33</a>A tak sstoupili oni se vším, což měli, za živa do pekla, a přikryla je země; i zahynuli z prostředku shromáždění.</span> <span class="verse"><a name="34">34</a>Všickni pak Izraelští, kteříž byli vůkol nich, utíkali, slyšíce křik jejich; nebo řekli: Utecme, aby i nás nesehltila země.</span> <span class="verse"><a name="35">35</a>Vyšel také oheň od Hospodina, a spálil těch dvě stě a padesáte mužů, kteříž kadili.</span> <span class="verse"><a name="36">36</a>Tedy mluvil Hospodin k Mojžíšovi, řka:</span> <span class="verse"><a name="37">37</a>Rci Eleazarovi, synu Arona kněze, ať sbéře kadidlnice z toho spáleniště, a uhlí z nich pryč rozmece, nebo posvěceny jsou,</span> <span class="verse"><a name="38">38</a>Kadidlnice totiž těch, kteříž proti svým dušem hřešili, a ať je rozkuje na plechy k obložení oltáře; nebo kadili jimi před Hospodinem, protož posvěceny jsou, a budou na znamení synům Izraelským.</span> <span class="verse"><a name="39">39</a>I sebral Eleazar kněz kadidlnice měděné, jimiž kadili ti, kteříž spáleni jsou, a rozkovali je k obložení oltáře,</span> <span class="verse"><a name="40">40</a>Pro budoucí pamět synům Izraelským, aby nepřistupoval žádný jiný, kdož by nebyl z rodu Aronova, k kadění před Hospodinem, aby se mu nestalo jako Chóre a jako rotě jeho, jakož byl mluvil jemu Hospodin skrze Mojžíše.</span> <span class="verse"><a name="41">41</a>Nazejtří pak reptalo všecko množství synů Izraelských na Mojžíše a na Arona, řkouce: Vy jste příčinou smrti lidu Hospodinova.</span> <span class="verse"><a name="42">42</a>I stalo se, když se opět sbíral lid proti Mojžíšovi a proti Aronovi, že se ohlédli k stánku úmluvy, a aj, přikryl jej oblak, a ukázala se sláva Hospodinova.</span> <span class="verse"><a name="43">43</a>Přišel také Mojžíš s Aronem před stánek úmluvy.</span> <span class="verse"><a name="44">44</a>I mluvil Hospodin k Mojžíšovi, řka:</span> <span class="verse"><a name="45">45</a>Vyjděte z prostředku množství tohoto, a zahladím je v okamžení. I padli na tváři své.</span> <span class="verse"><a name="46">46</a>Tedy řekl Mojžíš Aronovi: Vezma kadidlnici, dej do ní uhlí z oltáře, a vlož kadidla, a běž rychle k množství a očisť je; nebo vyšla prchlivost od tváři Hospodinovy, a již rána se začala.</span> <span class="verse"><a name="47">47</a>I vzav Aron kadidlnici, jakž rozkázal Mojžíš, běžel do prostřed shromáždění, (a aj, rána již se byla začala v lidu,) a zakadiv, očistil lid.</span> <span class="verse"><a name="48">48</a>A stál mezi mrtvými a živými; i zastavena jest rána.</span> <span class="verse"><a name="49">49</a>Bylo pak těch, kteříž od té rány zemřeli, čtrnácte tisíců a sedm set, kromě těch, jenž zemřeli příčinou Chóre.</span> <span class="verse"><a name="50">50</a>I navrátil se Aron k Mojžíšovi, ke dveřím stánku úmluvy, když ta rána přetržena byla.</span> </p></div</div></div></body></html>