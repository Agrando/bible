<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 20</strong></div><p><span class="verse"><a name="1">1</a>I přitáhlo všecko množství synů Izraelských na poušť Tsin, měsíce prvního; i pozůstal lid v Kádes, kdež umřela Maria, a tu jest pochována.</span> <span class="verse"><a name="2">2</a>A když množství to nemělo vody, sešli se proti Mojžíšovi, a proti Aronovi.</span> <span class="verse"><a name="3">3</a>I domlouval se lid na Mojžíše, a mluvili, řkouce: Ó kdybychom i my byli zemřeli, když zemřeli bratří naši před Hospodinem!</span> <span class="verse"><a name="4">4</a>Proč jste jen uvedli shromáždění Hospodinovo na poušť tuto, abychom zde pomřeli i my i dobytek náš?</span> <span class="verse"><a name="5">5</a>A proč jste nás vyvedli z Egypta, abyste uvedli nás na toto zlé místo, na němž se nerodí ani obilí, ani fíků, ani hroznů, ani jablek zrnatých, na kterémž ani vody ku pití není?</span> <span class="verse"><a name="6">6</a>Tedy odšel Mojžíš s Aronem od tváři shromáždění ke dveřím stánku úmluvy, a padli na tváři své; i ukázala se sláva Hospodinova nad nimi.</span> <span class="verse"><a name="7">7</a>A mluvil Hospodin k Mojžíšovi, řka:</span> <span class="verse"><a name="8">8</a>Vezmi hůl, a shromáždíce všecko množství, ty i Aron bratr tvůj, mluvte k skále této před očima jejich, a vydá vodu svou. I vyvedeš jim vodu z skály, a dáš nápoj všemu množství i dobytku jejich.</span> <span class="verse"><a name="9">9</a>Tedy vzal Mojžíš hůl před tváří Hospodinovou, jakž rozkázal jemu.</span> <span class="verse"><a name="10">10</a>I svolali Mojžíš s Aronem všecko množství před skálu, a řekl jim: Slyštež nyní, ó reptáci: Zdali z skály této vyvedeme vám vodu?</span> <span class="verse"><a name="11">11</a>I pozdvihl Mojžíš ruky své, a udeřil v skálu holí svou po dvakrát; i vyšly vody hojné, a pilo všecko množství i dobytek jejich.</span> <span class="verse"><a name="12">12</a>Potom řekl Hospodin Mojžíšovi a Aronovi: Že jste mi nevěřili, abyste posvětili mne před očima synů Izraelských, proto neuvedete shromáždění tohoto do země, kterouž jsem jim dal.</span> <span class="verse"><a name="13">13</a>Toť jsou ty vody sváru, o kteréž svařili se synové Izraelští s Hospodinem, a posvěcen jest v nich.</span> <span class="verse"><a name="14">14</a>I poslal Mojžíš posly z Kádes k králi Edom, aby řekli: Totoť vzkazuje bratr tvůj Izrael: Ty víš o všech těžkostech, kteréž přišly na nás,</span> <span class="verse"><a name="15">15</a>Že sstoupili otcové naši do Egypta, a bydlili jsme tam za mnoho let. Egyptští pak ssužovali nás i otce naše.</span> <span class="verse"><a name="16">16</a>A volali jsme k Hospodinu, kterýž uslyšel hlas náš, a poslav anděla, vyvedl nás z Egypta, a aj, již jsme v Kádes městě, při pomezí tvém.</span> <span class="verse"><a name="17">17</a>Nechť, prosím, projdeme skrze zemi tvou. Nepůjdeme přes rolí, ani přes vinice, aniž píti budeme vody z čí studnice; cestou královskou půjdeme a neuchýlíme se na pravo ani na levo, dokavadž nepřejdeme mezí tvých.</span> <span class="verse"><a name="18">18</a>Jemužto odpověděl Edom: Nechoď skrze mou zemi, abych s mečem nevyšel v cestu tobě.</span> <span class="verse"><a name="19">19</a>I řekli mu synové Izraelští: Obecnou silnicí půjdeme, a jestliže vody tvé napili bychom se, buď my neb dobytek náš, zaplatíme ji; nic jiného nežádáme, toliko pěší abychom prošli.</span> <span class="verse"><a name="20">20</a>Odpověděl: Neprojdeš. A vytáhl proti nim Edom s množstvím lidu a s silou velikou.</span> <span class="verse"><a name="21">21</a>Když tedy nedopustil Edom Izraelovi, aby přešel meze jeho, uchýlil se Izrael od něho.</span> <span class="verse"><a name="22">22</a>A hnuvše se synové Izraelští i všecko množství jejich z Kádes, přišli na horu řečenou Hor.</span> <span class="verse"><a name="23">23</a>I mluvil Hospodin k Mojžíšovi a Aronovi na hoře Hor, při pomezí země Edom, řka:</span> <span class="verse"><a name="24">24</a>Připojen bude Aron k lidu svému; nebo nevejde do země, kterouž jsem dal synům Izraelským, proto že jste odporni byli řeči mé při vodách sváru.</span> <span class="verse"><a name="25">25</a>Pojmi Arona a Eleazara syna jeho, a uvedeš je na horu Hor.</span> <span class="verse"><a name="26">26</a>A svlečeš Arona z roucha jeho, a oblečeš v ně Eleazara syna jeho; nebo Aron připojen bude k lidu svému, a tam umře.</span> <span class="verse"><a name="27">27</a>I učinil Mojžíš, jakž rozkázal Hospodin, a vstoupili na horu Hor před očima všeho množství.</span> <span class="verse"><a name="28">28</a>A svlékl Mojžíš Arona z roucha jeho, a oblékl v ně Eleazara syna jeho. I umřel tam Aron na pahrbku hory, Mojžíš pak a Eleazar sstoupili s hory.</span> <span class="verse"><a name="29">29</a>Vidouce pak všecko množství, že umřel Aron, plakali ho za třidceti dní všecken dům Izraelský.</span> </p></div</div></div></body></html>