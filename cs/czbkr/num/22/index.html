<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/num/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/num">Numbers</a> &gt <strong>Chapter 22</strong></div><p><span class="verse"><a name="1">1</a>I táhli synové Izraelští a položili se na polích Moábských, nedocházeje k Jordánu, naproti Jerichu.</span> <span class="verse"><a name="2">2</a>A viděl Balák, syn Seforův, všecko, co učinil Izrael Amorejskému.</span> <span class="verse"><a name="3">3</a>I bál se Moáb toho lidu velmi, proto že ho bylo mnoho, a svíral se pro přítomnost synů Izraelských.</span> <span class="verse"><a name="4">4</a>Protož řekl Moáb k starším Madianským: Tudíž toto množství požere všecko, což jest vůkol nás, jako sžírá vůl trávu polní. Byl pak Balák, syn Seforův, toho času králem Moábským.</span> <span class="verse"><a name="5">5</a>I poslal posly k Balámovi, synu Beorovu, do města Petor, kteréž jest při řece v zemi vlasti jeho, aby povolal ho, řka: Aj, lid vyšel z Egypta, aj, přikryl svrchek země, a usazuje se proti mně.</span> <span class="verse"><a name="6">6</a>Protož nyní poď medle, zlořeč mně k vůli lidu tomuto,nebo silnější mne jest; snad svítězím nad ním, a porazím jej, aneb vyženu z země této. Vím zajisté, že komuž ty žehnáš, požehnaný bude, a komuž ty zlořečíš, bude zlořečený.</span> <span class="verse"><a name="7">7</a>Tedy šli starší Moábští a starší Madianští, nesouce v rukou svých peníze za zlořečení; i přišli k Balámovi, a vypravovali mu slova Balákova.</span> <span class="verse"><a name="8">8</a>On pak řekl jim: Pobuďte zde přes tuto noc, a dám vám odpověd, jakž mi mluviti bude Hospodin. I zůstala knížata Moábská s Balámem.</span> <span class="verse"><a name="9">9</a>Přišel pak Bůh k Balámovi a řekl: Kdo jsou ti muži u tebe?</span> <span class="verse"><a name="10">10</a>Odpověděl Balám Bohu: Balák, syn Seforův, král Moábský, poslal ke mně, řka:</span> <span class="verse"><a name="11">11</a>Aj, lid ten, kterýž vyšel z Egypta, přikryl svrchek země; protož nyní poď, proklň mi jej, snad svítězím, bojuje s ním, a vyženu jej.</span> <span class="verse"><a name="12">12</a>I řekl Bůh k Balámovi: Nechoď s nimi, aniž zlořeč lidu tomu, nebo požehnaný jest.</span> <span class="verse"><a name="13">13</a>Tedy Balám vstav ráno, řekl knížatům Balákovým: Navraťte se do země své, nebo nechce mi dopustiti Hospodin, abych šel s vámi.</span> <span class="verse"><a name="14">14</a>A vstavše knížata Moábská, přišli k Balákovi a řekli: Nechtěl Balám jíti s námi.</span> <span class="verse"><a name="15">15</a>Tedy opět poslal Balák více knížat a znamenitějších, nežli první.</span> <span class="verse"><a name="16">16</a>Kteříž přišedše k Balámovi, řekli jemu: Toto praví Balák, syn Seforův: Nezpěčuj se, prosím, přijíti ke mně.</span> <span class="verse"><a name="17">17</a>Nebo velikou ctí tě ctíti chci, a což mi koli rozkážeš, učiním; protož přiď, prosím, proklň mi lid tento.</span> <span class="verse"><a name="18">18</a>Odpovídaje pak Balám, řekl služebníkům Balákovým: Byť mi pak dal Balák plný dům svůj stříbra a zlata, nemohl bych přestoupiti slova Hospodina Boha svého, a učiniti proti němu malé neb veliké věci.</span> <span class="verse"><a name="19">19</a>Nyní však zůstaňte, prosím, zde i vy také této noci, abych zvěděl, co dále mluviti bude Hospodin se mnou.</span> <span class="verse"><a name="20">20</a>Přišed pak Bůh k Balámovi v noci, řekl jemu: Poněvadž proto, aby povolali tě, přišli muži tito, vstana, jdi s nimi, a však což přikáži tobě, to čiň.</span> <span class="verse"><a name="21">21</a>Tedy Balám vstav ráno, osedlal oslici svou, a bral se s knížaty Moábskými.</span> <span class="verse"><a name="22">22</a>Ale rozpálil se hněv Boží, proto že jel s nimi, a postavil se anděl Hospodinův na cestě, aby mu překazil; on pak seděl na oslici své, maje s sebou dva služebníky své.</span> <span class="verse"><a name="23">23</a>A když uzřela oslice anděla Hospodinova, an stojí na cestě, a meč jeho vytržený v ruce jeho, uhnula se s cesty, a šla polem. I bil ji Balám, aby ji navedl zase na cestu.</span> <span class="verse"><a name="24">24</a>A anděl Hospodinův stál na stezce u vinice mezi dvěma zídkami.</span> <span class="verse"><a name="25">25</a>Viduci pak oslice anděla Hospodinova, přitiskla se ke zdi, přitřela také nohu Balámovi ke zdi; pročež opět bil ji.</span> <span class="verse"><a name="26">26</a>Potom anděl Hospodinův šel dále, a stál v úzkém místě, kdež nebylo žádné cesty k uchýlení se na pravo neb na levo.</span> <span class="verse"><a name="27">27</a>A viduci oslice anděla Hospodinova, padla pod Balámem; pročež rozhněval se velmi Balám, a bil oslici kyjem.</span> <span class="verse"><a name="28">28</a>I otevřel Hospodin ústa oslice, a řekla Balámovi: Cožť jsem učinila, že již po třetí mne biješ?</span> <span class="verse"><a name="29">29</a>Řekl Balám k oslici: To, že jsi mne v posměch uvedla. Ó bych měl meč v rukou, jistě bych tě již zabil.</span> <span class="verse"><a name="30">30</a>Odpověděla oslice Balámovi: Zdaliž nejsem oslice tvá? Jezdíval jsi na mně, jak jsi mne dostal, až do dnes; zdaliž jsem kdy obyčej měla tak činiti tobě? Kterýž odpověděl: Nikdy.</span> <span class="verse"><a name="31">31</a>V tom otevřel Hospodin oči Balámovy, i uzřel anděla Hospodinova, an stojí na cestě, maje meč dobytý v ruce své; a nakloniv hlavy, poklonu učinil na tvář svou.</span> <span class="verse"><a name="32">32</a>I mluvil k němu anděl Hospodinův: Proč jsi bil oslici svou po třikrát? Aj, já vyšel jsem, abych se protivil tobě; nebo uchýlil jsi se s cesty přede mnou.</span> <span class="verse"><a name="33">33</a>Když viděla mne oslice, vyhnula mi již po třikrát; a byť mi se byla nevyhnula, již bych byl také tebe zabil, a jí živé nechal.</span> <span class="verse"><a name="34">34</a>Odpověděl Balám andělu Hospodinovu: Zhřešilť jsem, nebo jsem nevěděl, že ty stojíš proti mně na cestě; protož nyní, jestliže se nelíbí tobě, raději navrátím se domů.</span> <span class="verse"><a name="35">35</a>Řekl anděl Hospodinův k Balámovi: Jdi s muži těmi, avšak slovo, kteréž mluviti budu tobě, to mluviti budeš. Tedy šel Balám s knížaty Balákovými.</span> <span class="verse"><a name="36">36</a>Uslyšev pak Balák o příchodu Balámovu, vyšel proti němu do města Moábského, kteréž bylo při řece Arnon, jenž jest při konci pomezí.</span> <span class="verse"><a name="37">37</a>I řekl Balák Balámovi: Zdaliž jsem víc než jednou neposílal pro tě? Pročež jsi tedy nepřišel ke mně? Proto-li, že bych tě náležitě uctiti nemohl?</span> <span class="verse"><a name="38">38</a>Odpověděl Balám Balákovi: Aj, již jsem přišel k tobě; nyní pak zdaliž všelijak budu co moci mluviti? Slovo, kteréž vložil Bůh v ústa má, to mluviti budu.</span> <span class="verse"><a name="39">39</a>I bral se Balám s Balákem, a přijeli do města Husot.</span> <span class="verse"><a name="40">40</a>Kdežto nabiv Balák volů a ovec, poslal k Balámovi a k knížatům, kteříž s ním byli.</span> <span class="verse"><a name="41">41</a>Nazejtří pak ráno, pojav Balák Baláma, uvedl ho na výsosti modly Bál, odkudž shlédl i nejdalší díl lidu Izraelského.</span> </p></div</div></div></body></html>