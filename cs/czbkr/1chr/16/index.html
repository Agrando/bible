<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1chr/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1chr">1 Chronicles</a> &gt <strong>Chapter 16</strong></div><p><span class="verse"><a name="1">1</a>A když přinesli truhlu Boží a postavili ji u prostřed stánku, kterýž jí byl rozbil David, tedy obětovali oběti zápalné a oběti pokojné před Bohem.</span> <span class="verse"><a name="2">2</a>Zatím dokonav David obětování obětí zápalných a pokojných, dal požehnání lidu ve jménu Hospodinovu.</span> <span class="verse"><a name="3">3</a>Rozdělil také všechněm mužům Izraelským, od muže až do ženy, jednomu každému po pecnu chleba a kusu masa, a í láhvici.</span> <span class="verse"><a name="4">4</a>Potom postavil před truhlou Hospodinovou služebníky z Levítů k připomínání, k vyznávání a k chválení Hospodina Boha Izraelského.</span> <span class="verse"><a name="5">5</a>Azaf byl přední, a druhý po něm Zachariáš, Jehiel, Semiramot, Jechiel, Mattitiáš, Eliab, Benaiáš, Obededom a Jehiel. Ti na nástrojích, na loutnách a harfách, ale Azaf na cymbálích hral.</span> <span class="verse"><a name="6">6</a>Benaiáš pak a Jachaziel kněží s trubami byli ustavičně před truhlou smlouvy Boží.</span> <span class="verse"><a name="7">7</a>Teprv toho dne ponejprvé nařídil David, aby slaven byl Hospodin zpěvem tímto od Azafa a bratří jeho:</span> <span class="verse"><a name="8">8</a>Slavte Hospodina, zvěstujte jméno jeho, a oznamujte mezi národy skutky jeho.</span> <span class="verse"><a name="9">9</a>Zpívejte a žalmy prozpěvujte jemu, rozmlouvejte o všech divných skutcích jeho.</span> <span class="verse"><a name="10">10</a>Chlubte se v svatém jménu jeho, vesel se srdce těch, jenž hledají Hospodina.</span> <span class="verse"><a name="11">11</a>Hledejte Hospodina i síly jeho, hledejte tváři jeho ustavičně.</span> <span class="verse"><a name="12">12</a>Rozpomínejte se na divné skutky jeho, kteréž činil, na zázraky jeho, i na soudy úst jeho.</span> <span class="verse"><a name="13">13</a>Ó símě Izraele, služebníka jeho, ó synové Jákobovi, vyvolení jeho,</span> <span class="verse"><a name="14">14</a>Onť jest Hospodin Bůh náš, na vší zemi soudové jeho.</span> <span class="verse"><a name="15">15</a>Rozpomínejte se ustavičně na smlouvu jeho, na slovo, kteréž přikázal až do tisíce pokolení,</span> <span class="verse"><a name="16">16</a>Kterouž učinil s Abrahamem, a na přísahu jeho Izákovi.</span> <span class="verse"><a name="17">17</a>A vystavil ji Jákobovi za ustanovení, Izraelovi za smlouvu věčnou,</span> <span class="verse"><a name="18">18</a>Pravě: Tobě dám zemi Kananejskou za provazec vládařství vašeho,</span> <span class="verse"><a name="19">19</a>Ačkoli vás byl malý počet, a maličko byli jste v ní pohostinu.</span> <span class="verse"><a name="20">20</a>A přecházeli od národu do národu, a z království k jinému lidu.</span> <span class="verse"><a name="21">21</a>Nedopustil žádnému ublížiti jim, ano i krále pro ně trestal, řka:</span> <span class="verse"><a name="22">22</a>Nedotýkejte se pomazaných mých, a prorokům mým nečiňte nic zlého.</span> <span class="verse"><a name="23">23</a>Zpívejte Hospodinu všecka země, zvěstujte den po dni spasení jeho.</span> <span class="verse"><a name="24">24</a>Vypravujte mezi pohany slávu jeho, a mezi všemi národy divy jeho.</span> <span class="verse"><a name="25">25</a>Nebo veliký jest Hospodin, a chvalitebný náramně, hroznější nade všecky bohy.</span> <span class="verse"><a name="26">26</a>Všickni zajisté bohové národů jsou modly, Hospodin pak nebesa učinil.</span> <span class="verse"><a name="27">27</a>Sláva a jasnost před ním, síla a veselé na místě jeho.</span> <span class="verse"><a name="28">28</a>Vzdejte Hospodinu čeledi národů, vzdejte Hospodinu slávu i moc.</span> <span class="verse"><a name="29">29</a>Vzdejte Hospodinu čest jména jeho,přineste dary a přiďte před oblíčej jeho,a sklánějte se před Hospodinem v okrase svatosti.</span> <span class="verse"><a name="30">30</a>Bojte se oblíčeje jeho všickni obyvatelé země, a budeť upevněn okršlek země, aby se nepohnul.</span> <span class="verse"><a name="31">31</a>Veseliti se budou nebesa, a plésati bude země, a řeknou mezi pohany: Hospodin kraluje.</span> <span class="verse"><a name="32">32</a>Zvuk vydá moře, i což v něm jest, veseliti se bude pole i vše, což jest na něm.</span> <span class="verse"><a name="33">33</a>Tedy prozpěvovati bude dříví lesní před Hospodinem, neboť se béře, aby soudil zemi.</span> <span class="verse"><a name="34">34</a>Oslavujte Hospodina, neb dobrý jest, nebo na věky milosrdenství jeho.</span> <span class="verse"><a name="35">35</a>A rcete: Zachovej nás, Bože spasení našeho, a shromažď nás, a vytrhni nás z pohanů, abychom slavili svaté jméno tvé, a chlubili se v chvále tvé.</span> <span class="verse"><a name="36">36</a>Požehnaný Hospodin Bůh Izraelský od věků a až na věky. I řekl všecken lid: Amen, i Halelujah.</span> <span class="verse"><a name="37">37</a>I nechal tu David před truhlou smlouvy Hospodinovy Azafa a bratří jeho, aby přisluhovali před truhlou ustavičně podlé povinnosti dne každého.</span> <span class="verse"><a name="38">38</a>Též i Obededoma s bratřími jejich, osob šedesáte osm, Obededoma, pravím, syna Jedutunova, a Chosi, aby vrátní byli.</span> <span class="verse"><a name="39">39</a>Sádocha také kněze a bratří jeho za kněží nechal před příbytkem Hospodinovým na výsosti, kteráž byla v Gabaon,</span> <span class="verse"><a name="40">40</a>Aby obětovali zápaly Hospodinu na oltáři zápalu ustavičně, ráno i večer, podlé všeho, což psáno jest v zákoně Hospodinově, jejž vydal Izraelovi.</span> <span class="verse"><a name="41">41</a>A s nimi nechal Hémana a Jedutuna a jiných vybraných, kteříž vyčteni byli zejména, aby vzdávali chválu Hospodinu, proto že na věky trvá milosrdenství jeho.</span> <span class="verse"><a name="42">42</a>Těm také, totiž Hémanovi a Jedutunovi, nechal trub a cymbálů, aby zvučeli, i jiných nástrojů muziky Boží, syny pak Jedutunovy postavil u vrat.</span> <span class="verse"><a name="43">43</a>A tak rozešel se všecken lid, jeden každý do domu svého; David též navrátil se, aby požehnání dal domu svému.</span> </p></div</div></div></body></html>