<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1chr/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1chr">1 Chronicles</a> &gt <strong>Chapter 14</strong></div><p><span class="verse"><a name="1">1</a>Potom poslal Chíram král Tyrský posly k Davidovi, a dříví cedrového a zedníky i tesaře, aby stavěli jemu dům.</span> <span class="verse"><a name="2">2</a>I poznal David, že ho potvrdil Hospodin za krále nad Izraelem, a že zvýšil království jeho pro lid svůj Izraelský.</span> <span class="verse"><a name="3">3</a>Pojal pak David ještě ženy v Jeruzalémě, a zplodil David více synů a dcer.</span> <span class="verse"><a name="4">4</a>A tato jsou jména těch, kteříž se jemu zrodili v Jeruzalémě: Sammua, Sobab, Nátan a Šalomoun,</span> <span class="verse"><a name="5">5</a>Též Ibchar, Elisua, Elfelet,</span> <span class="verse"><a name="6">6</a>Za tím Noga, Nefeg, Jafia,</span> <span class="verse"><a name="7">7</a>Elisama, Beeliada a Elifelet.</span> <span class="verse"><a name="8">8</a>V tom uslyšavše Filistinští, že by pomazán byl David za krále nade vším Izraelem, vytáhli všickni Filistinští hledati Davida. O čemž uslyšav David, vytáhl proti nim.</span> <span class="verse"><a name="9">9</a>Nebo když Filistinští přišli, a rozprostřeli se v údolí Refaim,</span> <span class="verse"><a name="10">10</a>Radil se David s Bohem, řka: Potáhnu-li proti Filistinským, a dáš-li je v ruku mou? Odpověděl jemu Hospodin: Táhni, a dám je v ruku tvou.</span> <span class="verse"><a name="11">11</a>Tedy vtrhli do Balperazim. I porazil je tam David a řekl: Protrhlť jest Bůh nepřátely mé rukou mou, jako vody protrhují břehy. A protož nazváno jméno místa toho Balperazim.</span> <span class="verse"><a name="12">12</a>Nebo nechali tam bohů svých. I přikázal David, aby je spálili.</span> <span class="verse"><a name="13">13</a>Ale Filistinští sebravše se znovu, rozprostřeli se v tom údolí.</span> <span class="verse"><a name="14">14</a>Pročež David radil se opět s Bohem. I řekl jemu Bůh: Nepřistupuj k nim po zadu; odvrať se od nich, abys na ně trefil naproti moruším.</span> <span class="verse"><a name="15">15</a>A když uslyšíš, že šustí vrchové moruší, tedy vytáhneš k bitvě; nebo vyšel Bůh před tebou, aby porazil vojska Filistinská.</span> <span class="verse"><a name="16">16</a>I učinil David tak, jakž mu byl přikázal Bůh, a porazili vojska Filistinská od Gabaon až do Gázera.</span> <span class="verse"><a name="17">17</a>A tak rozešla se pověst o Davidovi do všech zemí, a způsobil Hospodin to, že se ho báli všickni národové.</span> </p></div</div></div></body></html>