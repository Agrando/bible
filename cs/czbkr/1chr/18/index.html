<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1chr/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1chr">1 Chronicles</a> &gt <strong>Chapter 18</strong></div><p><span class="verse"><a name="1">1</a>Stalo se potom, že porazil David Filistinské, a zemdlil je, a vzal Gát i vesnice jeho z ruky Filistinských.</span> <span class="verse"><a name="2">2</a>Porazil také i Moábské, a učiněni jsou Moábští služebníci Davidovi, a dávali jemu plat.</span> <span class="verse"><a name="3">3</a>Porazil též David Hadarezera krále Soba v Emat, když byl vytáhl, aby opanoval řeku Eufrates.</span> <span class="verse"><a name="4">4</a>A pobral mu David tisíc vozů, a sedm tisíc jízdných, a dvadceti tisíc mužů pěších, a zpodřezoval David žily všechněm koňům vozníkům. Toliko zanechal z nich ke stu vozům.</span> <span class="verse"><a name="5">5</a>Přitáhli pak byli Syrští od Damašku na pomoc Hadarezerovi králi Soba, ale David porazil z Syrských dvamecítma tisíc mužů.</span> <span class="verse"><a name="6">6</a>Tedy osadil David Syrii Damašskou. I učiněni jsou Syrští služebníci Davidovi, dávajíce plat; nebo zachovával Hospodin Davida, kamž se koli obrátil.</span> <span class="verse"><a name="7">7</a>Pobral také David štíty zlaté, kteréž měli služebníci Hadarezerovi, a přinesl je do Jeruzaléma.</span> <span class="verse"><a name="8">8</a>Z Tibchat též a z Chun, měst Hadarezerových, nabral David mědi velmi mnoho, z kteréž potom slil Šalomoun moře měděné, a sloupy i nádobí měděné.</span> <span class="verse"><a name="9">9</a>A když uslyšel Tohu král Emat, že porazil David všecko vojsko Hadarezera krále Soba,</span> <span class="verse"><a name="10">10</a>Poslal Adorama syna svého k králi Davidovi, aby ho pozdravil přátelsky, a spolu se s ním radoval z toho, že bojoval s Hadarezerem, a porazil ho; (nebo válčil Tohu s Hadarezerem). Kterýžto přinesl všelijaké nádoby zlaté a stříbrné i měděné.</span> <span class="verse"><a name="11">11</a>Ty také obětoval král David Hospodinu s stříbrem a zlatem, kteréhož byl nabral ze všech národů, z Idumejských, z Moábských, z synů Ammon, z Filistinských, i z Amalechitských.</span> <span class="verse"><a name="12">12</a>Abizai také syn Sarvie porazil Idumejských v údolí solnatém osmnácte tisíc.</span> <span class="verse"><a name="13">13</a>Protož i nad Idumejskými postavil stráž, a učiněni jsou všickni Idumejští služebníci Davidovi; nebo zachovával Hospodin Davida, kamž se koli obrátil.</span> <span class="verse"><a name="14">14</a>A tak kraloval David nade vším Izraelem, a činil soud a spravedlnost všemu lidu svému.</span> <span class="verse"><a name="15">15</a>Joáb pak syn Sarvie byl nad vojskem, a Jozafat syn Achiludův byl kancléřem.</span> <span class="verse"><a name="16">16</a>Sádoch také syn Achitobův a Abimelech syn Abiatarův byli kněžími, a Susa byl písařem.</span> <span class="verse"><a name="17">17</a>Banaiáš pak syn Joiadův byl nad Cheretejskými a Peletejskými, a synové Davidovi knížaty při králi.</span> </p></div</div></div></body></html>