<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1chr/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1chr">1 Chronicles</a> &gt <strong>Chapter 10</strong></div><p><span class="verse"><a name="1">1</a>Když pak bojovali Filistinští s Izraelem, utíkali muži Izraelští před Filistinskými, a padli, zbiti jsouce na hoře Gelboe.</span> <span class="verse"><a name="2">2</a>I stihali Filistinští Saule a syny jeho, a zabili Filistinští Jonatu, Abinadaba a Melchisua, syny Saulovy.</span> <span class="verse"><a name="3">3</a>A když se zsilila bitva proti Saulovi, trefili na něj střelci s luky, a postřelen jest od střelců.</span> <span class="verse"><a name="4">4</a>Protož řekl Saul oděnci svému: Vytrhni meč svůj a probodni mne jím, aby přijdouce ti neobřezanci, nečinili sobě ze mne posměchu. Ale nechtěl oděnec jeho, nebo se bál velmi. A pochytiv Saul meč, nalehl na něj.</span> <span class="verse"><a name="5">5</a>Tedy vida oděnec jeho, že umřel Saul, nalehl i on na meč a umřel.</span> <span class="verse"><a name="6">6</a>A tak umřel Saul i tři synové jeho, a všecka čeled jeho spolu zemřeli.</span> <span class="verse"><a name="7">7</a>Když pak uzřeli všickni muži Izraelští, kteříž bydlili za tím údolím, že utekli Izraelští, a že zemřeli Saul i synové jeho, opustivše města svá, též utíkali. I přišli Filistinští a bydlili v nich.</span> <span class="verse"><a name="8">8</a>Potom nazejtří přišli Filistinští, aby zloupili pobité. I nalezli Saule a syny jeho, ležící na hoře Gelboe.</span> <span class="verse"><a name="9">9</a>A svlékše ho, vzali hlavu jeho i odění jeho, a poslali po zemi Filistinské vůkol, aby to ohlášeno bylo modlám jejich i lidu.</span> <span class="verse"><a name="10">10</a>Složili také i odění jeho v chrámě boha svého, hlavu pak jeho přibili v chrámě Dágon.</span> <span class="verse"><a name="11">11</a>Tedy uslyšavše všickni v Jábes Galád všecko, což učinili Filistinští Saulovi,</span> <span class="verse"><a name="12">12</a>Zdvihli se všickni muži silní a vzali tělo Saulovo, a těla synů jeho, a přinesli je doJábes. A pochovavše kosti jejich pod jedním dubem v Jábes, postili se sedm dní.</span> <span class="verse"><a name="13">13</a>A tak umřel Saul pro přestoupení své, jímž byl přestoupil proti Hospodinu, totiž proti slovu Hospodinovu, jehož neostříhal, a že se také radil s duchem věštím, doptávaje se ho,</span> <span class="verse"><a name="14">14</a>A nedoptával se Hospodina. Protož zabil jej, a přenesl království na Davida syna Izai.</span> </p></div</div></div></body></html>