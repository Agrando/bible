<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1chr/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1chr">1 Chronicles</a> &gt <strong>Chapter 15</strong></div><p><span class="verse"><a name="1">1</a>Když pak sobě nastavěl domů v městě Davidově, a připravil místo pro truhlu Boží, a roztáhl jí stánek,</span> <span class="verse"><a name="2">2</a>Tehdy řekl David: Nemáť nositi žádný truhly Boží kromě Levítů, ty zajisté vyvolil Hospodin, aby nosili truhlu Boží, a aby přisluhovali jemu až na věky.</span> <span class="verse"><a name="3">3</a>Protož shromáždil David všecken lid Izraelský do Jeruzaléma, aby přenesl truhlu Hospodinovu na místo její, kteréž jí byl připravil.</span> <span class="verse"><a name="4">4</a>Shromáždil také David syny Aronovy a Levíty.</span> <span class="verse"><a name="5">5</a>Z synů Kahat byli Uriel kníže, a bratří jeho sto a dvadceti.</span> <span class="verse"><a name="6">6</a>Z synů Merari Asaiáš kníže, a bratří jeho dvě stě a dvadceti.</span> <span class="verse"><a name="7">7</a>Z synů Gersomových Joel kníže, a bratří jeho sto a třidceti.</span> <span class="verse"><a name="8">8</a>Z synů Elizafanových Semaiáš kníže, a bratří jeho dvě stě.</span> <span class="verse"><a name="9">9</a>Z synů Hebronových Eliel kníže, a bratří jeho osmdesát.</span> <span class="verse"><a name="10">10</a>Z synů Uzielových Aminadab kníže, a bratří jeho sto a dvanáct.</span> <span class="verse"><a name="11">11</a>Tedy povolal David Sádocha a Abiatara, kněží, též i Levítů: Uriele, Asaiáše, Joele, Semaiáše, Eliele a Aminadaba,</span> <span class="verse"><a name="12">12</a>A řekl jim: Vy jste přední z otcovských čeledí mezi Levíty, posvěťte sebe i bratří svých, abyste vnesli truhlu Hospodina Boha Izraelského tu, kdež jsem jí připravil.</span> <span class="verse"><a name="13">13</a>Nebo že spočátku ne vy jste spravovali toho, obořil se Hospodin Bůh náš na nás; nebo jsme ho nehledali náležitě.</span> <span class="verse"><a name="14">14</a>I posvětili se kněží i Levítové, aby přenesli truhlu Hospodina Boha Izraelského.</span> <span class="verse"><a name="15">15</a>A nesli synové Levítů truhlu Boží, jakož byl přikázal Mojžíš, podlé slova Hospodinova, na ramenou svých na sochořích.</span> <span class="verse"><a name="16">16</a>Řekl také David předním z Levítů, aby ustanovili z bratří svých zpěváky s nástroji muzickými, loutnami, harfami a cymbály, aby zvučeli, povyšujíce hlasu s radostí.</span> <span class="verse"><a name="17">17</a>Takž ustanovili Levítové Hémana syna Joelova, a z bratří jeho Azafa syna Berechiášova, a z synů Merari bratří jejich Etana syna Kusaiova.</span> <span class="verse"><a name="18">18</a>A s nimi bratří jejich z druhého pořádku: Zachariáše, Béna, Jaaziele, Semiramota, Jechiele, Unni, Eliaba, Benaiáše, Maaseiáše, Mattitiáše, Elifele, Mikneiáše, Obededoma a Jehiele, vrátné.</span> <span class="verse"><a name="19">19</a>Nebo zpěváci Héman, Azaf a Etan hrali hlasitě na cymbálích měděných,</span> <span class="verse"><a name="20">20</a>A Zachariáš, Aziel, Semiramot, Jechiel, Unni, Eliab, Maaseiáš a Benaiáš na loutnách, při zpěvu vysokém.</span> <span class="verse"><a name="21">21</a>A Mattitiáš, Elifele, Mikneiáš, Obededom, Jehiel a Azaziáš hrali na harfách při zpěvu nízkém.</span> <span class="verse"><a name="22">22</a>Chenaniáš pak, přední z Levítů nesoucích truhlu, spravoval, jak by nésti měli; nebo byl umělý.</span> <span class="verse"><a name="23">23</a>Berechiáš pak a Elkána byli vrátní u truhly.</span> <span class="verse"><a name="24">24</a>Sebaniáš také a Jozafat, Natanael, Amazai, Zachariáš, Benaiáš a Eliezer kněží, troubili na trouby před truhlou Boží; ale Obededom a Jechiáš byli též vrátní u truhly.</span> <span class="verse"><a name="25">25</a>A tak vypravil se David a starší Izraelští a hejtmané, aby přenesli truhlu smlouvy Hospodinovy z domu Obededomova s veselím.</span> <span class="verse"><a name="26">26</a>I stalo se, poněvadž Bůh pomáhal Levítům nesoucím truhlu smlouvy Hospodinovy, že obětovali sedm volů a sedm beranů.</span> <span class="verse"><a name="27">27</a>David pak odín byl pláštěm kmentovým, tolikéž všickni Levítové, kteříž nesli truhlu, i zpěváci, i Chenaniáš, správce nesoucích, mezi zpěváky. Měl také David na sobě efod lněný.</span> <span class="verse"><a name="28">28</a>Takž všecken lid Izraelský provázeli truhlu smlouvy Hospodinovy s plésáním a zvukem trouby, a pozaunů a cymbálů, a hrali na loutny a na harfy.</span> <span class="verse"><a name="29">29</a>Když pak truhla smlouvy Hospodinovy vcházela do města Davidova, Míkol dcera Saulova vyhlédla z okna, a viduci krále Davida poskakujícího a plésajícího, pohrdla jím v srdci svém.</span> </p></div</div></div></body></html>