<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/hab/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/hab">Habakkuk</a> &gt <strong>Chapter 1</strong></div><p><span class="verse"><a name="1">1</a>Břímě, kteréž u vidění viděl Abakuk prorok.</span> <span class="verse"><a name="2">2</a>Až dokud, ó Hospodine, křičeti budu, a nevyslyšíš? Volati budu k tobě pro nátisk, a nespomůžeš?</span> <span class="verse"><a name="3">3</a>Proč dopouštíš, abych hleděti musil na nepravost, a na bezpráví se dívati, též na zhoubu a na nátisk proti mně? A vždy jest, kdož svár a různici vzbuzuje.</span> <span class="verse"><a name="4">4</a>Odkudž se děje opuštění zákona, a nedochází nikdá soud. Nebo bezbožný obkličuje spravedlivého, pročež vychází soud převrácený.</span> <span class="verse"><a name="5">5</a>Pohleďte na národy a popatřte, nýbrž s velikým podivením se užasněte, proto že dělám dílo ve dnech vašich, o němž když vypravováno bude, neuvěříte.</span> <span class="verse"><a name="6">6</a>Nebo aj, já vzbudím Kaldejské, národ lítý a rychlý, kterýž zjezdí všecku širokost země, aby dědičně opanoval příbytky jiných,</span> <span class="verse"><a name="7">7</a>Strašlivý a hrozný, od něhož soud jeho i vyvýšenost jeho vyjde.</span> <span class="verse"><a name="8">8</a>Koni jeho rychlejší budou než rysové, a lítější nad vlky večerní; veliké množství bude jezdců jeho, kteřížto jezdci jeho zdaleka přijedou, a přiletí jako orlice, kteráž chvátá na pastvu.</span> <span class="verse"><a name="9">9</a>Každý z nich k utiskování přijde, obrátíce tváři své k východu, když seberou jako písek zajaté.</span> <span class="verse"><a name="10">10</a>Tentýž i králům se posmívati bude, a knížata smích jemu budou; tentýž každé pevnosti smáti se bude, a zdělaje náspy, dobude jí.</span> <span class="verse"><a name="11">11</a>Tehdy promění se duch jeho, a přestoupí i zaviní, mysle, že ta moc jeho boha jeho jest.</span> <span class="verse"><a name="12">12</a>Hospodine Bože můj, Svatý můj, zdaliž ty nejsi od věčnosti? Myť nezemřeme. Hospodine, k soudu postavil jsi jej, ty, ó skálo, k trestání nastrojil jsi ho.</span> <span class="verse"><a name="13">13</a>Čistéť jsou tvé oči, tak že na zlé věci hleděti, a na bezpráví se dívati nemůžeš. Pročež přehlídati máš nešlechetníkům a mlčeti, poněvadž bezbožník sehlcuje spravedlivějšího, než sám jest.</span> <span class="verse"><a name="14">14</a>A zanechávati lidí jako ryb mořských, jako zeměplazu, kterýž nemá pána?</span> <span class="verse"><a name="15">15</a>Všecky napořád udicí vytahuje, zatahuje je sítí svou, a zahrnuje je nevodem svým, protož veselí se a pléše.</span> <span class="verse"><a name="16">16</a>Protož síti své obětuje, a kadí nevodu svému; nebo skrze ně ztučněl díl jeho, a strava jeho zlepšena.</span> <span class="verse"><a name="17">17</a>S tím-liž se vším předce zatahovati má sít svou, a ustavičně národy mordovati bez lítosti?</span> </p></div</div></div></body></html>