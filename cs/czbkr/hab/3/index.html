<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/hab/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/hab">Habakkuk</a> &gt <strong>Chapter 3</strong></div><p><span class="verse"><a name="1">1</a>Modlitba Abakuka proroka podlé Šigejonót:</span> <span class="verse"><a name="2">2</a>Ó Hospodine, uslyšev pohrůžku tvou, ulekl jsem se. Hospodine, dílo své u prostřed let při životu zachovej, u prostřed let známé učiň, v hněvě na milosrdenství se rozpomeň.</span> <span class="verse"><a name="3">3</a>Když se Bůh bral od poledne, a Svatý s hory Fáran, Sélah, slávu jeho přikryla nebesa, a země byla plná chvály jeho.</span> <span class="verse"><a name="4">4</a>Blesk byl jako světlo, rohy po bocích svých měl, a tu skryta byla síla jeho.</span> <span class="verse"><a name="5">5</a>Před tváří jeho šlo morní nakažení, a uhlí řeřavé šlo před nohama jeho.</span> <span class="verse"><a name="6">6</a>Zastavil se, a změřil zemi; pohleděl, a rozptýlil národy. Zrozrážíny jsou hory věčné, sklonili se pahrbkové věční, cesty jeho jsou věčné.</span> <span class="verse"><a name="7">7</a>Viděl jsem, že stanové Chusan jsou pouhá marnost, a třásli se kobercové země Madianské.</span> <span class="verse"><a name="8">8</a>Zdaliž se na řeky, ó Hospodine, zdaliž se na řeky rozpálil hněv tvůj? Zdali proti moři rozhněvání tvé, když jsi jel na koních svých a na vozích svých spasitelných?</span> <span class="verse"><a name="9">9</a>Patrně jest zjeveno lučiště tvé pro přísahy pokolením lidu tvého stalé, Sélah. Řeky země jsi rozdělil,</span> <span class="verse"><a name="10">10</a>Viděly tě hory, třásly se, povodeň vod ustoupila; vydala propast hlas svůj, hlubina rukou svých pozdvihla.</span> <span class="verse"><a name="11">11</a>Slunce a měsíc v obydlí svém zastavil se, při světle střely tvé létaly, při blesku stkvoucí kopí tvé.</span> <span class="verse"><a name="12">12</a>V hněvě šlapal jsi zemi, v prchlivosti mlátil jsi pohany.</span> <span class="verse"><a name="13">13</a>Vyšel jsi k vysvobození lidu svého, k vysvobození s pomazaným svým; srazil jsi hlavu s domu bezbožníka až do hrdla, obnaživ základ. Sélah.</span> <span class="verse"><a name="14">14</a>Holemi jeho probodl jsi hlavu vsí jeho, když se bouřili jako vichřice k rozptýlení mému, plésali, jako by sežrati měli chudého v skrytě.</span> <span class="verse"><a name="15">15</a>Bral jsi se po moři na koních svých, skrze hromadu vod mnohých.</span> <span class="verse"><a name="16">16</a>Slyšel jsem, a zatřáslo se břicho mé, k hlasu tomu drkotali rtové moji, kosti mé práchnivěly, a všecken jsem se třásl, že se mám upokojiti v den ssoužení, když přitáhne na lid, aby jej válečně hubil.</span> <span class="verse"><a name="17">17</a>Byť pak fík nekvetl, a nebylo úrody na vinicích; byť i ovoce olivy pochybilo, a rolí nepřinesla užitky; a od ovčince odřezován byl brav, a nebylo žádného skotu v chlévích:</span> <span class="verse"><a name="18">18</a>Já však v Hospodinu veseliti se budu, plésati budu v Bohu spasení svého.</span> <span class="verse"><a name="19">19</a>Hospodin Panovník jest síla má, kterýž činí nohy mé jako laní, a na vysokých místech mých cestu mi způsobuje. Přednímu zpěváku na můj neginot.</span> </p></div</div></div></body></html>