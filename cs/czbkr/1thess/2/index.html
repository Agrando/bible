<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1thess/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1thess">1 Thessalonians</a> &gt <strong>Chapter 2</strong></div><p><span class="verse"><a name="1">1</a>Nebo i vy sami víte, bratří, příchod náš k vám že jest nebyl daremný.</span> <span class="verse"><a name="2">2</a>Ale i prve trpěvše, a pohanění snáševše, (jakož víte) v městě Filippis, osvobodili jsme se v Bohu našem mluviti vám směle evangelium Boží, s mnohými odpory.</span> <span class="verse"><a name="3">3</a>Napomínání zajisté naše nebylo z podvodu, ani z nečistoty, ani ve lsti.</span> <span class="verse"><a name="4">4</a>Ale jakož Bůh nás hodné učinil toho, aby nám svěřeno bylo evangelium, takť mluvíme, ne jako lidem se líbíce, ale Bohu, kterýž zkušuje srdcí našich.</span> <span class="verse"><a name="5">5</a>Anižť jsme zajisté kdy užívali řeči pochlebné, jakož víte, ani za příčinou něčeho lakomství provodili. Bůhť jest svědek.</span> <span class="verse"><a name="6">6</a>Ani jsme hledali od lidí chvály, ani od vás, ani od jiných, ač jsme mohli vás obtěžovati, jako Kristovi apoštolé.</span> <span class="verse"><a name="7">7</a>Ale byli jsme tiší mezi vámi, jako když matka chová dítky své.</span> <span class="verse"><a name="8">8</a>Tak nakloněni k vám byvše, hotovi jsme byli s velikou chutí, vydati vám netoliko evangelium Boží, ale také i duše naše, protože jste nám byli velmi milí.</span> <span class="verse"><a name="9">9</a>Nebo pamatujete, bratří, na práci naši a ustávání. Ve dne i v noci zajisté pracovavše, proto abychom žádného z vás neobtěžovali, kázali jsme u vás evangelium Boží.</span> <span class="verse"><a name="10">10</a>Vy jste svědkové toho i Bůh, kterak jsme svatě, a spravedlivě, a bez úhony obcovali mezi vámi, kteříž jste uvěřili,</span> <span class="verse"><a name="11">11</a>Jakož víte, kterak jednoho každého z vás, jako otec dítek svých, napomínali jsme vás a potěšovali,</span> <span class="verse"><a name="12">12</a>I s osvědčováním, abyste chodili hodně Bohu, kterýž povolal vás do království svého a v slávu.</span> <span class="verse"><a name="13">13</a>Protož i my díky činíme Bohu bez přestání, že přijavše slovo Boží, kteréž jste slyšeli od nás, přijali jste ne jako slovo lidské, ale jakož v pravdě jest, jako slovo Boží, kterýžto i dílo své působí v vás věřících.</span> <span class="verse"><a name="14">14</a>Vy zajisté, bratří, následovníci učiněni jste církví Božích, kteréž jsou v Židovstvu, v Kristu Ježíši; neb jste takovéž věci i vy trpěli od vašeho pokolení, jako i oni od Židů.</span> <span class="verse"><a name="15">15</a>Kteříž jsou i Pána Ježíše zabili, i své vlastní proroky, a nás vyhnali, a Bohu se nelíbí, a všem lidem jsou odporní,</span> <span class="verse"><a name="16">16</a>Nedopouštějíce nám mluviti pohanům, k tomu aby spaseni byli, aby tak vždy doplňovali hříchy své. Nebo vylit jest na ně hněv Boží konečný.</span> <span class="verse"><a name="17">17</a>My pak, bratří, zbaveni byvše vás na chvíli tělem, ne srdcem, opravdověji usilovali jsme viděti tvář vaši s mnohou žádostí.</span> <span class="verse"><a name="18">18</a>Protož chtěli jsme přijíti k vám, (zvláště já Pavel,) jednou i po druhé, ale překazil nám satan.</span> <span class="verse"><a name="19">19</a>Nebo která jest naše naděje neb radost aneb koruna chlouby? Zdali ne i vy před obličejem Pána našeho Jezukrista v čas příchodu jeho?</span> <span class="verse"><a name="20">20</a>Vy jistě jste sláva naše i radost.</span> </p></div</div></div></body></html>