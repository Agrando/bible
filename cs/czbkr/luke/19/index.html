<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 19</strong></div><p><span class="verse"><a name="1">1</a>A všed Ježíš, bral se přes Jericho.</span> <span class="verse"><a name="2">2</a>A aj, muž, jménem Zacheus, a ten byl hejtman nad celnými, a byl bohatý.</span> <span class="verse"><a name="3">3</a>I žádostiv byl viděti Ježíše, kdo by byl; a nemohl pro zástup, nebo postavy malé byl.</span> <span class="verse"><a name="4">4</a>A předběh napřed, vstoupil na strom planého fíku, aby jej viděl; neb tudy měl jíti.</span> <span class="verse"><a name="5">5</a>A když přišel k tomu místu, pohleděv zhůru Ježíš, uzřel jej, i řekl jemu: Zachee, spěšně sstup dolů, nebo dnes v domu tvém musím zůstati.</span> <span class="verse"><a name="6">6</a>I sstoupil rychle, a přijal jej radostně.</span> <span class="verse"><a name="7">7</a>A viděvše to všickni, reptali, řkouce: K člověku hříšnému se obrátil.</span> <span class="verse"><a name="8">8</a>Stoje pak Zacheus, řekl ku Pánu: Aj, polovici statku svého, Pane, dávám chudým, a oklamal-li jsem v čem koho, navracuji to čtvernásob.</span> <span class="verse"><a name="9">9</a>I dí jemu Ježíš: Dnes spasení stalo se domu tomuto, protože i on jest syn Abrahamův.</span> <span class="verse"><a name="10">10</a>Nebo přišel Syn člověka, aby hledal a spasil, což bylo zahynulo.</span> <span class="verse"><a name="11">11</a>Toho když oni poslouchali, promluvil k nim dále podobenství, protože byl blízko od Jeruzaléma a že se oni domnívali, že by se hned mělo zjeviti království Boží.</span> <span class="verse"><a name="12">12</a>I řekl: Člověk jeden rodu znamenitého odšel do daleké krajiny, aby přijal království a zase se navrátil.</span> <span class="verse"><a name="13">13</a>I povolav desíti služebníků svých, dal jim deset hřiven, a řekl jim: Kupčtež, dokudž nepřijdu.</span> <span class="verse"><a name="14">14</a>Měšťané pak jeho nenáviděli ho, a poslali poselství za ním, řkouce: Nechcemeť, aby tento kraloval nad námi.</span> <span class="verse"><a name="15">15</a>I stalo se, když se navrátil, přijav království, rozkázal zavolati těch svých služebníků, kterýmž byl dal peníze, aby zvěděl, jak kdo mnoho získal.</span> <span class="verse"><a name="16">16</a>I přišel první, řka: Pane, hřivna tvá deset hřiven získala.</span> <span class="verse"><a name="17">17</a>I řekl jemu: To dobře, služebníče dobrý. Že jsi nad málem byl věrný, mějž moc nad desíti městy.</span> <span class="verse"><a name="18">18</a>A druhý přišel, řka: Pane, hřivna tvá získala pět hřiven.</span> <span class="verse"><a name="19">19</a>I tomu řekl: I ty budiž nad pěti městy.</span> <span class="verse"><a name="20">20</a>A jiný přišel, řka: Pane, aj, teď hřivna tvá, kterouž jsem měl složenou v šátku.</span> <span class="verse"><a name="21">21</a>Nebo jsem se bál tebe, ješto jsi člověk přísný; béřeš, čeho jsi nepoložil, a žneš, čeho jsi nerozsíval.</span> <span class="verse"><a name="22">22</a>I řekl jemu: Z úst tvých soudím tebe, služebníče zlý. Věděl jsi, že jsem já člověk přísný, bera, což jsem nepoložil, a žna, čehož jsem nerozsíval.</span> <span class="verse"><a name="23">23</a>I pročes tedy nedal peněz mých na stůl, a já přijda, byl bych je vzal i s požitky?</span> <span class="verse"><a name="24">24</a>I řekl těm, kteříž tu stáli: Vezměte od něho hřivnu, a dejte tomu, kterýž má deset hřiven.</span> <span class="verse"><a name="25">25</a>I řekli jemu: Pane, máť deset hřiven.</span> <span class="verse"><a name="26">26</a>I dí jim: Jistě pravím vám, že každému, kdož má, bude dáno, ale od toho, kterýž nemá, i to, což má, bude odjato.</span> <span class="verse"><a name="27">27</a>Ty pak nepřátely mé, kteříž nechtěli, abych nad nimi kraloval, přiveďte sem a zmordujte přede mnou.</span> <span class="verse"><a name="28">28</a>To pověděv, šel předce, vstupuje k Jeruzalému.</span> <span class="verse"><a name="29">29</a>I stalo se; když se přiblížil k Betfagi a k Betany, k hoře, kteráž slove Olivetská, poslal dva učedlníky své,</span> <span class="verse"><a name="30">30</a>Řka: Jděte do městečka, kteréž proti vám jest. Do kteréhožto vejdouce, naleznete oslátko přivázané, na němžto nikdy žádný z lidí neseděl. Odvěžtež je, a přiveďte ke mně.</span> <span class="verse"><a name="31">31</a>A optal-liť by se vás kdo, proč je odvazujete, tak jemu díte: Protože Pán ho potřebuje.</span> <span class="verse"><a name="32">32</a>Tedy odšedše ti, kteříž byli posláni, nalezli tak, jakž jim byl pověděl.</span> <span class="verse"><a name="33">33</a>A když odvazovali oslátko, řekli páni jeho k nim: Proč odvazujete oslátko?</span> <span class="verse"><a name="34">34</a>A oni řekli: Pán ho potřebuje.</span> <span class="verse"><a name="35">35</a>I přivedli je k Ježíšovi, a vloživše roucha svá na oslátko, vsadili na ně Ježíše.</span> <span class="verse"><a name="36">36</a>A když on jel, stlali roucha svá na cestě.</span> <span class="verse"><a name="37">37</a>Když se pak již přibližoval k místu tomu, kudyž scházejí s hory Olivetské, počalo všecko množství učedlníků radostně chváliti Boha hlasem velikým ze všech divů, kteréž byli viděli,</span> <span class="verse"><a name="38">38</a>Řkouce: Požehnaný král, jenž se béře ve jménu Páně. Pokoj na nebi, a sláva na výsostech.</span> <span class="verse"><a name="39">39</a>Ale někteří z farizeů, kteříž tu byli v zástupu, řekli k němu: Mistře, potresci učedlníků svých.</span> <span class="verse"><a name="40">40</a>I odpověděv, řekl jim: Pravímť vám: Budou-li tito mlčeti, kameníť bude volati.</span> <span class="verse"><a name="41">41</a>A když se přiblížil, uzřev město, plakal nad ním,</span> <span class="verse"><a name="42">42</a>Řka: Ó kdybys poznalo i ty, a to aspoň v takový tento den tvůj, které by věci ku pokoji tobě byly; ale skrytoť jest to nyní od očí tvých.</span> <span class="verse"><a name="43">43</a>Nebo přijdou na tě dnové, v nichž obklíčí tě nepřátelé tvoji valem, a oblehnou tebe, a ssouží tě se všech stran.</span> <span class="verse"><a name="44">44</a>A s zemí srovnají tě, i syny tvé, kteříž v tobě jsou, a nenechajíť v tobě kamene na kameni, protože jsi nepoznalo času navštívení svého.</span> <span class="verse"><a name="45">45</a>A všed do chrámu, počal vymítati prodavače a kupce z něho,</span> <span class="verse"><a name="46">46</a>Řka jim: Psáno jest: Dům můj dům modlitby jest, vy jste jej pak učinili peleší lotrovskou.</span> <span class="verse"><a name="47">47</a>I učil na každý den v chrámě. Přední pak kněží a zákoníci i přední v lidu hledali ho zahladiti.</span> <span class="verse"><a name="48">48</a>A nenalezli, co by jemu učinili. Nebo všecken lid jej sobě liboval, poslouchaje ho.</span> </p></div</div></div></body></html>