<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 10</strong></div><p><span class="verse"><a name="1">1</a>Potom pak vyvolil Pán i jiných sedmdesát, a poslal je po dvou před tváří svou do každého města i místa, kamž měl sám přijíti.</span> <span class="verse"><a name="2">2</a>A pravil jim: Žeň zajisté jest mnohá, ale dělníků málo. Protož proste Pána žni, ať vypudí dělníky na žeň svou.</span> <span class="verse"><a name="3">3</a>Jdětež. Aj, já posílám vás jako berany mezi vlky.</span> <span class="verse"><a name="4">4</a>Nenostež s sebou pytlíka, ani mošny, ani obuvi, a žádného na cestě nepozdravujte.</span> <span class="verse"><a name="5">5</a>A do kteréhožkoli domu vejdete, nejprve rcete: Pokoj tomuto domu.</span> <span class="verse"><a name="6">6</a>A bude-liť tu který syn pokoje, odpočineť na něm pokoj váš; pakli nic, k vámť se navrátí.</span> <span class="verse"><a name="7">7</a>A v témž domu ostaňte, jedouce a pijíce, což u nich jest. Nebo hoden jest dělník mzdy své. Nechoďtež z domu do domu.</span> <span class="verse"><a name="8">8</a>Ale do kteréhožkoli města vešli byste a přijali by vás, jezte, což před vás předloží.</span> <span class="verse"><a name="9">9</a>A uzdravujte nemocné, kteříž by v něm byli, a rcete jim: Přiblížiloť se k vám království Boží.</span> <span class="verse"><a name="10">10</a>A do kteréhožkoli města vešli byste, a nepřijali by vás, vyjdouce na ulice jeho, rcetež:</span> <span class="verse"><a name="11">11</a>Také i ten prach, kterýž se přichytil nás z města vašeho, vyrážíme na vás. Ale však to vězte, žeť se jest přiblížilo k vám království Boží.</span> <span class="verse"><a name="12">12</a>Pravím zajisté vám, že Sodomským v onen den lehčeji bude nežli tomu městu.</span> <span class="verse"><a name="13">13</a>Běda tobě Korozaim, běda tobě Betsaido. Nebo kdyby v Týru a v Sidonu činěni byli divové ti, kteříž v vás činěni jsou, dávno by v žíni a v popele sedíce, pokání činili.</span> <span class="verse"><a name="14">14</a>A protož Týru a Sidonu lehčeji bude na soudu nežli vám.</span> <span class="verse"><a name="15">15</a>A ty Kafarnaum, které jsi až do nebe zvýšeno, až do pekla sníženo budeš.</span> <span class="verse"><a name="16">16</a>Kdož vás slyší, mne slyší; a kdo vámi pohrdá, mnou pohrdá; kdož pak mnou pohrdá, pohrdáť tím, kdož mne poslal.</span> <span class="verse"><a name="17">17</a>Potom navrátilo se s radostí těch sedmdesáte, řkouce: Pane, také i ďáblové se nám poddávají ve jménu tvém.</span> <span class="verse"><a name="18">18</a>I řekl jim: Viděl jsem satana jako blesk padajícího s nebe.</span> <span class="verse"><a name="19">19</a>Aj, dávámť vám moc šlapati na hady a na štíry i na všelikou moc nepřítele, a nic vám neuškodí.</span> <span class="verse"><a name="20">20</a>Avšak z toho se neradujte, žeť se vám poddávají duchové, ale raději se radujte, že jména vaše napsána jsou v nebesích.</span> <span class="verse"><a name="21">21</a>V tu hodinu rozveselil se v duchu Ježíš, a řekl: Chválím tě, Otče, Pane nebe i země, že jsi tyto věci skryl před moudrými a opatrnými, a zjevils je maličkým. Ovšem, Otče, neb tak se líbilo před tebou.</span> <span class="verse"><a name="22">22</a>Všecky věci dány jsou mi od Otce mého, a žádný neví, kdo by byl Syn, jediné Otec, a kdo by byl Otec, jediné Syn, a komuž by chtěl Syn zjeviti.</span> <span class="verse"><a name="23">23</a>A obrátiv se k učedlníkům obzvláštně, řekl: Blahoslavené oči, kteréž vidí, co vy vidíte.</span> <span class="verse"><a name="24">24</a>Nebo pravím vám, že mnozí proroci i králové chtěli viděti, což vy vidíte, a neviděli, a slyšeti, což vy slyšíte, a neslyšeli.</span> <span class="verse"><a name="25">25</a>A aj, jeden zákoník vstal, pokoušeje ho, a řka: Mistře, co čině, život věčný dědičně obdržím?</span> <span class="verse"><a name="26">26</a>A on řekl k němu: V Zákoně co jest psáno? Kterak čteš?</span> <span class="verse"><a name="27">27</a>A on odpověděv, řekl: Milovati budeš Pána Boha svého ze všeho srdce svého, a ze vší duše své, a ze vší síly své, i ze vší mysli své, a bližního svého jako sebe samého.</span> <span class="verse"><a name="28">28</a>I řekl mu Ježíš: Právě jsi odpověděl. To čiň, a živ budeš.</span> <span class="verse"><a name="29">29</a>On pak chtěje se sám ospravedlniti, dí Ježíšovi: A kdo jest můj bližní?</span> <span class="verse"><a name="30">30</a>I odpověděv Ježíš, řekl: Člověk jeden šel z Jeruzaléma do Jericho, i upadl mezi lotry. Kteříž obloupivše jej a zranivše, odešli, odpolu živého nechavše.</span> <span class="verse"><a name="31">31</a>I přihodilo se, že kněz jeden šel touž cestou, a uzřev jej, pominul.</span> <span class="verse"><a name="32">32</a>Též i Levíta až k tomu místu přišed, a uzřev jej, pominul.</span> <span class="verse"><a name="33">33</a>Samaritán pak jeden, cestou se bera, přišel až k němu, a uzřev jej, milosrdenstvím hnut jest.</span> <span class="verse"><a name="34">34</a>A přistoupě, uvázal rány jeho, naliv oleje a vína, a vloživ jej na hovado své, vedl do hospody, a péči o něj měl.</span> <span class="verse"><a name="35">35</a>Druhého pak dne odjíti maje, vyňav dva peníze, dal hospodáři, a řekl: Měj o něj péči, a cožkoli nad to vynaložíš, já když se vrátím, zaplatím tobě.</span> <span class="verse"><a name="36">36</a>Kdo tedy z těch tří zdá se tobě bližním býti tomu, kterýž upadl mezi lotry?</span> <span class="verse"><a name="37">37</a>A on řekl: Ten, kterýž učinil milosrdenství nad ním. I řekl jemu Ježíš: Jdi, i ty učiň též.</span> <span class="verse"><a name="38">38</a>I stalo se, když šli, že on všel do jednoho městečka. Žena pak jedna, jménem Marta, přijala jej do domu svého.</span> <span class="verse"><a name="39">39</a>A ta měla sestru, jménem Mariji, kterážto seděci u noh Ježíšových, poslouchala slova jeho.</span> <span class="verse"><a name="40">40</a>Ale Marta pečliva byla při mnohé službě Pánu. Kterážto přistoupivši, řekla: Pane, nemáš-liž o to péče, že sestra má nechala mne samé sloužiti? Protož rci jí, ať mi pomůž.</span> <span class="verse"><a name="41">41</a>A odpověděv, řekl jí Ježíš: Marta, Marta, pečlivá jsi, a rmoutíš se při mnohých věcech.</span> <span class="verse"><a name="42">42</a>Ale jednohoť jest potřebí. Mariať dobrou stránku vyvolila, kterážto nebude odjata od ní.</span> </p></div</div></div></body></html>