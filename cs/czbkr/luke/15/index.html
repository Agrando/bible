<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 15</strong></div><p><span class="verse"><a name="1">1</a>Přibližovali se pak k němu všickni publikáni a hříšníci, aby ho slyšeli.</span> <span class="verse"><a name="2">2</a>I reptali farizeové a zákoníci, řkouce: Tento hříšníky přijímá a jí s nimi.</span> <span class="verse"><a name="3">3</a>I pověděl jim podobenství toto, řka:</span> <span class="verse"><a name="4">4</a>Kdyby někdo z vás měl sto ovec, a ztratil by jednu z nich, zdaliž by nenechal devadesáti devíti na poušti, a nešel k té, kteráž zahynula, až by i nalezl ji?</span> <span class="verse"><a name="5">5</a>A nalezna, jistě by ji vložil na ramena svá s radostí.</span> <span class="verse"><a name="6">6</a>A přijda domů, svolal by přátely a sousedy, řka jim: Spolu radujte se se mnou, neb jsem nalezl ovci svou, kteráž byla zahynula.</span> <span class="verse"><a name="7">7</a>Pravímť vám, že tak jest radost v nebi nad jedním hříšníkem pokání činícím větší, nežli nad devadesáti devíti spravedlivými, kteříž nepotřebují pokání.</span> <span class="verse"><a name="8">8</a>Aneb žena některá mající grošů deset, ztratila-li by jeden groš, zdaliž nezažže svíce, a nemete domu, a nehledá pilně, dokudž nenalezne?</span> <span class="verse"><a name="9">9</a>A když nalezne, svolá přítelkyně a sousedy, řkuci: Spolu radujte se se mnou, neb jsem nalezla groš, kterýž jsem byla ztratila.</span> <span class="verse"><a name="10">10</a>Takť pravím vám, že jest radost před anděly Božími nad jedním hříšníkem pokání činícím.</span> <span class="verse"><a name="11">11</a>Řekl také Ježíš: Člověk jeden měl dva syny.</span> <span class="verse"><a name="12">12</a>Z nichž mladší řekl otci: Otče, dej mi díl statku, kterýž mně náleží. I rozdělil jim statek.</span> <span class="verse"><a name="13">13</a>A po nemnohých dnech, shromáždiv sobě všecko mladší syn, odšel do daleké krajiny, a tam rozmrhal statek svůj, živ jsa prostopášně.</span> <span class="verse"><a name="14">14</a>A když všecko utratil, stal se hlad veliký v krajině té, a on počal nouzi trpěti.</span> <span class="verse"><a name="15">15</a>I všed, přídržel se jednoho měštěnína krajiny té; a on jej poslal do vsi své, aby pásl vepře.</span> <span class="verse"><a name="16">16</a>I žádal nasytiti břicho své mlátem, kteréž svině jedly, a žádný nedával jemu.</span> <span class="verse"><a name="17">17</a>On pak přišed sám k sobě, řekl: Aj, jak mnozí čeledínové u otce mého hojnost mají chleba, a já tuto hladem mru!</span> <span class="verse"><a name="18">18</a>Vstana, půjdu k otci svému, a dím jemu: Otče, zhřešil jsem proti nebi a před tebou,</span> <span class="verse"><a name="19">19</a>A již více nejsem hoden slouti syn tvůj. Ale učiň mne jako jednoho z čeledínů svých.</span> <span class="verse"><a name="20">20</a>I vstav, šel k otci svému. A když ještě opodál byl, uzřel jej otec jeho, a milosrdenstvím hnut jsa, přiběh, padl na šíji jeho, a políbil ho.</span> <span class="verse"><a name="21">21</a>I řekl jemu syn: Otče, zhřešil jsem proti nebi a před tebou, a jižť nejsem hoden slouti syn tvůj.</span> <span class="verse"><a name="22">22</a>I řekl otec služebníkům svým: Přineste roucho to první, a oblecte jej, a dejte prsten na ruku jeho a obuv na nohy.</span> <span class="verse"><a name="23">23</a>A přivedouce tele tučné, zabijte, a hodujíce, buďme veseli.</span> <span class="verse"><a name="24">24</a>Nebo tento syn můj byl umřel, a zase ožil; byl zahynul, a nalezen jest. I počali veseli býti.</span> <span class="verse"><a name="25">25</a>Byl pak syn jeho starší na poli. A jda, když se přibližoval k domu, uslyšel zpívání a hluk veselících se.</span> <span class="verse"><a name="26">26</a>I povolav jednoho z služebníků svých, otázal se ho, co by to bylo.</span> <span class="verse"><a name="27">27</a>A on řekl jemu: Bratr tvůj přišel, i zabil otec tvůj tučné tele, že ho zdravého přijal.</span> <span class="verse"><a name="28">28</a>I rozhněval se on, a nechtěl tam vjíti. Otec pak jeho vyšed, prosil ho.</span> <span class="verse"><a name="29">29</a>A on odpověděv, řekl otci: Aj, tolik let sloužím tobě, a nikdy jsem přikázání tvého nepřestoupil, avšak nikdy jsi mi nedal ani kozelce, abych také s přáteli svými vesel pobyl.</span> <span class="verse"><a name="30">30</a>Ale když syn tvůj tento, kterýž prožral statek tvůj s nevěstkami, přišel, zabils jemu tele tučné.</span> <span class="verse"><a name="31">31</a>A on řekl mu: Synu, ty vždycky se mnou jsi, a všecky věci mé jsou tvé.</span> <span class="verse"><a name="32">32</a>Ale hodovati a radovati se náleželo. Nebo bratr tvůj tento byl umřel, a zase ožil; zahynul byl, a nalezen jest.</span> </p></div</div></div></body></html>