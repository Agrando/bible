<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 2</strong></div><p><span class="verse"><a name="1">1</a>I stalo se v těch dnech, vyšlo jest vyrčení od císaře Augusta, aby byl popsán všecken svět.</span> <span class="verse"><a name="2">2</a>(To popsání nejprve stalo se, když vladařem Syrským byl Cyrenius.)</span> <span class="verse"><a name="3">3</a>I šli všickni, aby zapsáni byli, jeden každý do svého města.</span> <span class="verse"><a name="4">4</a>Vstoupil pak i Jozef od Galilee z města Nazarétu do Judstva, do města Davidova, kteréž slove Betlém, (protože byl z domu a z čeledi Davidovy,)</span> <span class="verse"><a name="5">5</a>Aby zapsán byl s Marijí, zasnoubenou sobě manželkou, těhotnou.</span> <span class="verse"><a name="6">6</a>I stalo se, když tam byli, naplnili se dnové Marie, aby porodila.</span> <span class="verse"><a name="7">7</a>I porodila Syna svého prvorozeného, a plénkami ho obvinula, a položila jej v jeslech, neb neměli jinde místa v hospodě.</span> <span class="verse"><a name="8">8</a>A pastýři byli v krajině té, ponocujíce a stráž noční držíce nad svým stádem.</span> <span class="verse"><a name="9">9</a>A aj, anděl Páně postavil se podle nich, a sláva Páně osvítila je. I báli se bázní velikou.</span> <span class="verse"><a name="10">10</a>Tedy řekl jim anděl: Nebojtež se; nebo aj, zvěstuji vám radost velikou, kteráž bude všemu lidu.</span> <span class="verse"><a name="11">11</a>Nebo narodil se vám dnes Spasitel, jenž jest Kristus Pán, v městě Davidově.</span> <span class="verse"><a name="12">12</a>A toto vám bude za znamení: Naleznete nemluvňátko plénkami obvinuté, a ležící v jeslech.</span> <span class="verse"><a name="13">13</a>A hned s andělem zjevilo se množství rytířstva nebeského, chválících Boha a řkoucích:</span> <span class="verse"><a name="14">14</a>Sláva na výsostech Bohu, a na zemi pokoj, lidem dobrá vůle.</span> <span class="verse"><a name="15">15</a>I stalo se, jakž odešli od nich andělé do nebe, že ti lidé, totiž pastýři, řekli vespolek: Pojďme až do Betléma a vizme tu věc, jenž se stala, o níž Pán oznámil nám.</span> <span class="verse"><a name="16">16</a>I přišli, chvátajíce, a nalezli Mariji a Jozefa, a nemluvňátko ležící v jeslech.</span> <span class="verse"><a name="17">17</a>A viděvše, rozhlašovali to, což jim povědíno bylo o tom dítěti.</span> <span class="verse"><a name="18">18</a>I divili se všickni, kteříž slyšeli o tom, což bylo mluveno od pastýřů k nim.</span> <span class="verse"><a name="19">19</a>Ale Maria zachovávala všecka slova tato, skládajici je v srdci svém.</span> <span class="verse"><a name="20">20</a>I navrátili se pastýři, velebíce a chválíce Boha ze všeho, což slyšeli a viděli, tak jakž bylo povědíno jim.</span> <span class="verse"><a name="21">21</a>A když se naplnilo dní osm, aby obřezáno bylo dítě, nazváno jest jméno jeho Ježíš, kterýmž bylo nazváno od anděla, prve než se v životě počalo.</span> <span class="verse"><a name="22">22</a>A když se naplnili dnové očišťování Marie podle Zákona Mojžíšova, přinesli jej do Jeruzaléma, aby ho postavili přede Pánem,</span> <span class="verse"><a name="23">23</a>(Jakož psáno jest v Zákoně Páně, že každý pacholík, otvíraje život, svatý Pánu slouti bude,)</span> <span class="verse"><a name="24">24</a>A aby dali obět, jakož povědíno jest v Zákoně Páně, dvě hrdličky anebo dvé holoubátek.</span> <span class="verse"><a name="25">25</a>A aj, člověk jeden byl v Jeruzalémě, jemuž jméno Simeon. A člověk ten byl spravedlivý a nábožný, očekávající potěšení Izraelského, a Duch svatý byl v něm.</span> <span class="verse"><a name="26">26</a>A bylo jemu zjeveno od Ducha svatého, že neuzří smrti, až by prve uzřel Krista Páně.</span> <span class="verse"><a name="27">27</a>Ten přišel, ponuknut jsa od Ducha Páně, do chrámu. A když uvodili dítě Ježíše rodičové, aby učinili podle obyčeje Zákona za něj,</span> <span class="verse"><a name="28">28</a>Tedy on vzal jej na lokty své, i chválil Boha a řekl:</span> <span class="verse"><a name="29">29</a>Nyní propouštíš služebníka svého, Pane, podle slova svého v pokoji.</span> <span class="verse"><a name="30">30</a>Neboť jsou viděly oči mé spasení tvé,</span> <span class="verse"><a name="31">31</a>Kteréž jsi připravil před obličejem všech lidí,</span> <span class="verse"><a name="32">32</a>Světlo k zjevení národům a slávu lidu tvého Izraelského.</span> <span class="verse"><a name="33">33</a>Otec pak a matka jeho divili se těm věcem, kteréž praveny byly o něm.</span> <span class="verse"><a name="34">34</a>I požehnal jim Simeon, a řekl k Mariji, matce jeho: Aj, položen jest tento ku pádu a ku povstání mnohým v Izraeli, a na znamení, kterémužto bude odpíráno,</span> <span class="verse"><a name="35">35</a>(A tvou vlastní duši pronikne meč,) aby zjevena byla z mnohých srdcí myšlení.</span> <span class="verse"><a name="36">36</a>Byla také Anna prorokyně, dcera Fanuelova z pokolení Aser. Ta se byla zstarala ve dnech mnohých, a živa byla s mužem svým sedm let od panenství svého.</span> <span class="verse"><a name="37">37</a>A ta vdova byla, mající let okolo osmdesáti a čtyř, kteráž nevycházela z chrámu, posty a modlitbami sloužeci Bohu dnem i nocí.</span> <span class="verse"><a name="38">38</a>A ta v touž hodinu přišedši, chválila Pána, a mluvila o něm všechněm, kteříž čekali vykoupení v Jeruzalémě.</span> <span class="verse"><a name="39">39</a>Oni pak, jakž vykonali všecko podle Zákona Páně, vrátili se do Galilee, do města svého Nazaréta.</span> <span class="verse"><a name="40">40</a>Dítě pak rostlo a posilovalo se v duchu, plné moudrosti, a milost Boží byla v něm.</span> <span class="verse"><a name="41">41</a>I chodívali rodičové jeho každého roku do Jeruzaléma na den slavný velikonoční.</span> <span class="verse"><a name="42">42</a>A když byl ve dvanácti letech, a oni vstupovali do Jeruzaléma, podle obyčeje toho dne svátečního,</span> <span class="verse"><a name="43">43</a>A když vykonali dni, a již se navracovali, zůstalo dítě Ježíš v Jeruzalémě, a nevěděli o tom Jozef a matka jeho.</span> <span class="verse"><a name="44">44</a>Domnívajíce se pak o něm, že by byl v zástupu, ušli den cesty. I hledali ho mezi příbuznými a známými.</span> <span class="verse"><a name="45">45</a>A nenalezše jeho, navrátili se do Jeruzaléma, hledajíce ho.</span> <span class="verse"><a name="46">46</a>I stalo se po třech dnech, že nalezli jej v chrámě, an sedí mezi doktory, poslouchaje jich a otazuje se jich.</span> <span class="verse"><a name="47">47</a>A děsili se všickni, kteříž jej slyšeli, nad rozumností a odpovědmi jeho.</span> <span class="verse"><a name="48">48</a>A uzřevše ho, ulekli se. I řekla matka jeho k němu: Synu, proč jsi nám tak učinil? Aj, otec tvůj a já s bolestí hledali jsme tebe.</span> <span class="verse"><a name="49">49</a>I řekl k nim: Co jest, že jste mne hledali? Zdaliž jste nevěděli, že v těch věcech, kteréž jsou Otce mého, musím já býti?</span> <span class="verse"><a name="50">50</a>Ale oni nesrozuměli těm slovům, kteráž k nim mluvil.</span> <span class="verse"><a name="51">51</a>I šel s nimi, a přišel do Nazarétu, a byl poddán jim. Matka pak jeho zachovávala všecka slova ta v srdci svém.</span> <span class="verse"><a name="52">52</a>A Ježíš prospíval moudrostí, a věkem, a milostí, u Boha i u lidí.</span> </p></div</div></div></body></html>