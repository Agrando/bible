<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 22</strong></div><p><span class="verse"><a name="1">1</a>Přibližoval se pak svátek přesnic, jenž slove velikanoc.</span> <span class="verse"><a name="2">2</a>I hledali přední kněží a zákoníci, kterak by jej vyhladili; ale obávali se lidu.</span> <span class="verse"><a name="3">3</a>Tedy ďábel vstoupil do Jidáše, kterýž sloul Iškariotský, jednoho z počtu dvanácti.</span> <span class="verse"><a name="4">4</a>A on odšed, mluvil s předními kněžími, a s úředníky nad chrámem, kterak by ho jim zradil.</span> <span class="verse"><a name="5">5</a>I zradovali se, a smluvili s ním, že mu chtí peníze dáti.</span> <span class="verse"><a name="6">6</a>A on také jim přiřekl. I hledal příhodného času, aby ho jim zradil bez zástupu.</span> <span class="verse"><a name="7">7</a>Tedy přišel den přesnic, v kterémžto zabit měl býti beránek.</span> <span class="verse"><a name="8">8</a>I poslal Ježíš Petra a Jana, řka: Jdouce, připravte nám beránka, abychom jedli.</span> <span class="verse"><a name="9">9</a>A oni řekli mu: Kde chceš, ať připravíme?</span> <span class="verse"><a name="10">10</a>On pak řekl k nim: Aj, když vcházeti budete do města, potkáť vás člověk, dčbán vody nesa. Jdětež za ním do domu, do kteréhož vejde.</span> <span class="verse"><a name="11">11</a>A díte hospodáři toho domu: Vzkazuje tobě Mistr: Kde jest síň, kdežto budu jísti beránka s učedlníky svými?</span> <span class="verse"><a name="12">12</a>A onť vám ukáže večeřadlo veliké podlážené. Tam připravte.</span> <span class="verse"><a name="13">13</a>I odšedše, nalezli, jakž jim pověděl, a připravili beránka.</span> <span class="verse"><a name="14">14</a>A když přišel čas večeře, posadil se za stůl, a dvanácte apoštolů s ním.</span> <span class="verse"><a name="15">15</a>I řekl jim: Žádostí žádal jsem tohoto beránka jísti s vámi, prve než bych trpěl.</span> <span class="verse"><a name="16">16</a>Nebo pravímť vám, žeť ho již více nebudu jísti, ažť se naplní v království Božím.</span> <span class="verse"><a name="17">17</a>A vzav kalich, a díky činiv, řekl: Vezměte jej a dělte mezi sebou.</span> <span class="verse"><a name="18">18</a>Neboť pravím vám, žeť nebudu píti z plodu vinného kořene, ažť království Boží přijde.</span> <span class="verse"><a name="19">19</a>A vzav chléb, díky činiv, lámal a dal jim, řka: To jest tělo mé, kteréž se za vás dává. To čiňte na mou památku.</span> <span class="verse"><a name="20">20</a>Takž také dal jim i kalich, když bylo po večeři, řka: Tento kalich jest nová smlouva v mé krvi, kteráž se za vás vylévá.</span> <span class="verse"><a name="21">21</a>Ale aj, ruka zrádce mého se mnou jest za stolem.</span> <span class="verse"><a name="22">22</a>A Syn zajisté člověka jde, tak jakž jest uloženo o něm, ale běda člověku tomu, kterýž ho zrazuje.</span> <span class="verse"><a name="23">23</a>Tedy oni počali vyhledávati mezi sebou, kdo by z nich byl, kterýž by to měl učiniti.</span> <span class="verse"><a name="24">24</a>Stal se pak i svár mezi nimi, kdo by z nich zdál se býti větší.</span> <span class="verse"><a name="25">25</a>On pak řekl jim: Králové národů panují nad nimi, a kteříž moc mají nad nimi, dobrodincové slovou.</span> <span class="verse"><a name="26">26</a>Ale vy ne tak. Nýbrž kdož větší jest mezi vámi, budiž jako nejmenší, a kdož vůdce jest, budiž jako sloužící.</span> <span class="verse"><a name="27">27</a>Nebo kdo větší jest, ten-li, kterýž sedí, čili ten, kterýž slouží? Zdali ne ten, kterýž sedí? Ale já mezi vámi jsem jako ten, kterýž slouží.</span> <span class="verse"><a name="28">28</a>Vy pak jste ti, kteříž jste v mých pokušeních se mnou zůstali.</span> <span class="verse"><a name="29">29</a>A jáť vám způsobuji, jakož mi způsobil Otec můj, království,</span> <span class="verse"><a name="30">30</a>Abyste jedli a pili za stolem mým v království mém, a seděli na stolicích, soudíce dvanáctero pokolení Izraelské.</span> <span class="verse"><a name="31">31</a>I řekl Pán: Šimone, Šimone, aj, satan vyprosil vás, aby vás tříbil jako pšenici.</span> <span class="verse"><a name="32">32</a>Ale jáť jsem prosil za tebe, aby nezhynula víra tvá. A ty někdy obrátě se, potvrzuj bratří svých.</span> <span class="verse"><a name="33">33</a>A on řekl jemu: Pane, s tebou hotov jsem i do žaláře i na smrt jíti.</span> <span class="verse"><a name="34">34</a>On pak dí: Pravím tobě, Petře, nezazpíváť dnes kohout, až prve třikrát zapříš, že neznáš mne.</span> <span class="verse"><a name="35">35</a>I řekl jim: Když jsem vás posílal bez pytlíka, a bez mošny, a bez obuvi, zdali jste v čem nedostatek měli? A oni řekli: V ničemž.</span> <span class="verse"><a name="36">36</a>Tedy dí jim: Ale nyní, kdo má pytlík, vezmi jej, a též i mošnu; a kdož nemá, prodej sukni svou, a kup sobě meč.</span> <span class="verse"><a name="37">37</a>Nebo pravím vám, že se ještě to musí naplniti na mně, což psáno: A s nešlechetnými počten jest. Nebo ty věci, kteréž psány jsou o mně, konec berou.</span> <span class="verse"><a name="38">38</a>Oni pak řekli: Pane, aj, dva meče teď. A on řekl jim: Dostiť jest.</span> <span class="verse"><a name="39">39</a>A vyšed podle obyčeje svého, šel na horu Olivovou, a šli za ním i učedlníci jeho.</span> <span class="verse"><a name="40">40</a>A když přišel na místo, řekl jim: Modlte se, abyste nevešli v pokušení.</span> <span class="verse"><a name="41">41</a>A sám vzdáliv se od nich, jako by mohl kamenem dohoditi, a poklek na kolena, modlil se,</span> <span class="verse"><a name="42">42</a>Řka: Otče, chceš-li, přenes kalich tento ode mne, ale však ne má vůle, ale tvá staň se.</span> <span class="verse"><a name="43">43</a>I ukázal se jemu anděl s nebe, posiluje ho.</span> <span class="verse"><a name="44">44</a>A jsa v boji, horlivěji se modlil. I učiněn jest pot jeho jako krůpě krve tekoucí na zemi.</span> <span class="verse"><a name="45">45</a>A vstav od modlitby, a přišed k učedlníkům, nalezl je, ani spí zámutkem.</span> <span class="verse"><a name="46">46</a>I řekl jim: Co spíte? Vstaňte a modlte se, abyste nevešli v pokušení.</span> <span class="verse"><a name="47">47</a>A když on ještě mluvil, aj, zástup, a ten, kterýž sloul Jidáš, jeden ze dvanácti, šel napřed, a přiblížil se k Ježíšovi, aby jej políbil.</span> <span class="verse"><a name="48">48</a>Ježíš pak řekl jemu: Jidáši, políbením Syna člověka zrazuješ?</span> <span class="verse"><a name="49">49</a>A vidouce ti, kteříž při něm byli, k čemu se chýlí, řekli jemu: Pane, budeme-liž bíti mečem?</span> <span class="verse"><a name="50">50</a>I udeřil jeden z nich služebníka nejvyššího kněze, a uťal ucho jeho pravé.</span> <span class="verse"><a name="51">51</a>A Ježíš odpověděv, řekl: Nechtež až potud. A dotkna se ucha jeho, uzdravil jej.</span> <span class="verse"><a name="52">52</a>I dí Ježíš těm, kteříž přišli k němu, předním kněžím a úředníkům chrámu a starším: Jako na lotra vyšli jste s meči a s kyjmi?</span> <span class="verse"><a name="53">53</a>Ješto na každý den býval jsem s vámi v chrámě, a nevztáhli jste rukou na mne. Ale totoť jest ta vaše hodina a moc temnosti.</span> <span class="verse"><a name="54">54</a>A oni javše jej, vedli ho, a uvedli do domu nejvyššího kněze. Petr pak šel za ním zdaleka.</span> <span class="verse"><a name="55">55</a>A když zanítili oheň uprostřed síně a posadili se vůkol, sedl Petr mezi ně.</span> <span class="verse"><a name="56">56</a>A uzřevši ho jedna děvečka, an sedí u ohně, a pilně naň pohleděvši, řekla: I tento byl s ním.</span> <span class="verse"><a name="57">57</a>A on zapřel ho, řka: Ženo, neznám ho.</span> <span class="verse"><a name="58">58</a>A po malé chvíli jiný, vida jej, řekl: I ty z nich jsi. Petr pak řekl: Ó člověče, nejsem.</span> <span class="verse"><a name="59">59</a>A potom asi po jedné hodině jiný potvrzoval, řka: V pravdě i tento s ním byl, neb i Galilejský jest.</span> <span class="verse"><a name="60">60</a>I řekl Petr: Člověče, nevím, co pravíš. A hned, když on ještě mluvil, kohout zazpíval.</span> <span class="verse"><a name="61">61</a>I obrátiv se Pán, pohleděl na Petra. I rozpomenul se Petr na slovo Páně, kterak jemu byl řekl: Že prve než kohout zazpívá, třikrát mne zapříš.</span> <span class="verse"><a name="62">62</a>I vyšed ven Petr, plakal hořce.</span> <span class="verse"><a name="63">63</a>Muži pak ti, kteříž drželi Ježíše, posmívali se jemu, tepouce ho.</span> <span class="verse"><a name="64">64</a>A zakrývajíce ho, bili jej v tvář, a tázali se ho, řkouce: Prorokuj, kdo jest, kterýž tebe udeřil?</span> <span class="verse"><a name="65">65</a>A jiného mnoho, rouhajíce se, mluvili proti němu.</span> <span class="verse"><a name="66">66</a>A když byl den, sešli se starší lidu a přední kněží a zákoníci, a vedli ho do rady své,</span> <span class="verse"><a name="67">67</a>Řkouce: Jsi-li ty Kristus? Pověz nám! I dí jim: Povím-li vám, nikoli neuvěříte.</span> <span class="verse"><a name="68">68</a>A pakli se vás co otíži, neodpovíte mi, ani propustíte.</span> <span class="verse"><a name="69">69</a>Ale od této chvíle Syn člověka sedne na pravici moci Boží.</span> <span class="verse"><a name="70">70</a>I řekli všickni: Tedy jsi ty Syn Boží? On pak řekl jim: Vy pravíte, že já jsem.</span> <span class="verse"><a name="71">71</a>A oni řekli: Což ještě potřebujeme svědectví? Však jsme sami slyšeli z úst jeho.</span> </p></div</div></div></body></html>