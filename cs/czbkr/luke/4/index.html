<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 4</strong></div><p><span class="verse"><a name="1">1</a>Ježíš pak, pln jsa Ducha svatého, vrátil se od Jordánu, a puzen jest v Duchu na poušť.</span> <span class="verse"><a name="2">2</a>A za čtyřidceti dní pokoušín byl od ďábla, a nic nejedl v těch dnech. A když se skonali dnové ti, potom zlačněl.</span> <span class="verse"><a name="3">3</a>I řekl jemu ďábel: Jestliže jsi Syn Boží, rci kamenu tomuto, ať jest chléb.</span> <span class="verse"><a name="4">4</a>I odpověděl jemu Ježíš: Psánoť jest: Že ne samým chlebem živ bude člověk, ale každým slovem Božím.</span> <span class="verse"><a name="5">5</a>I vedl jej ďábel na horu vysokou, a ukázal mu všecka království okršlku země pojednou.</span> <span class="verse"><a name="6">6</a>A řekl jemu ďábel: Toběť dám tuto všecku moc i slávu těchto království, nebo mně dána jest, a komuž bych koli chtěl, dám ji.</span> <span class="verse"><a name="7">7</a>Protož ty pokloníš-li se přede mnou, budeť všecko tvé.</span> <span class="verse"><a name="8">8</a>I odpověděv Ježíš, řekl jemu: Jdi pryč ode mne, satanáši; neboť psáno jest: Pánu Bohu svému budeš se klaněti a jemu samému sloužiti.</span> <span class="verse"><a name="9">9</a>Tedy vedl jej do Jeruzaléma, a postavil ho na vrchu chrámu, a řekl mu: Jsi-li Syn Boží, pusť se odtud dolů.</span> <span class="verse"><a name="10">10</a>Nebo psáno jest: Že andělům svým přikáže o tobě, aby tě ostříhali,</span> <span class="verse"><a name="11">11</a>A že tě na ruce uchopí, abys neurazil o kámen nohy své.</span> <span class="verse"><a name="12">12</a>A odpovídaje, dí mu Ježíš: Povědínoť jest: Nebudeš pokoušeti Pána Boha svého.</span> <span class="verse"><a name="13">13</a>A dokonav všecka pokušení ďábel, odšel od něho až do času.</span> <span class="verse"><a name="14">14</a>I navrátil se Ježíš v moci Ducha do Galilee, a vyšla pověst o něm po vší té okolní krajině.</span> <span class="verse"><a name="15">15</a>A on učil v školách jejich, a slaven byl ode všech.</span> <span class="verse"><a name="16">16</a>I přišel do Nazaréta, kdež byl vychován, a všel podle obyčeje svého v den sobotní do školy. I vstal, aby četl.</span> <span class="verse"><a name="17">17</a>I dána jemu kniha Izaiáše proroka. A otevřev knihu, nalezl místo, kdež bylo napsáno:</span> <span class="verse"><a name="18">18</a>Duch Páně nade mnou, protože pomazal mne, kázati evangelium chudým poslal mne, a uzdravovati zkroušené srdcem, zvěstovati jatým propuštění a slepým vidění, a propustiti soužené v svobodu,</span> <span class="verse"><a name="19">19</a>A zvěstovati léto Páně vzácné.</span> <span class="verse"><a name="20">20</a>A zavřev knihu a vrátiv služebníku, posadil se. A všech v škole oči byly obráceny naň.</span> <span class="verse"><a name="21">21</a>I počal mluviti k nim: Že dnes naplnilo se písmo toto v uších vašich.</span> <span class="verse"><a name="22">22</a>A všickni jemu posvědčovali, a divili se libým slovům, pocházejícím z úst jeho, a pravili: Zdaliž tento není syn Jozefův?</span> <span class="verse"><a name="23">23</a>I dí k nim: Zajisté díte mi toto podobenství: Lékaři, uzdrav se sám. Které věci slyšeli jsme, žes činil v Kafarnaum, učiň také i zde v své vlasti.</span> <span class="verse"><a name="24">24</a>I řekl jim: Amen pravím vám, žeť žádný prorok není vzácen v vlasti své.</span> <span class="verse"><a name="25">25</a>Ale v pravdě pravím vám, že mnoho vdov bylo za dnů Eliáše v lidu Izraelském, kdyžto zavříno bylo nebe za tři léta a za šest měsíců, takže byl hlad veliký po vší zemi,</span> <span class="verse"><a name="26">26</a>Však Eliáš k nižádné z nich není poslán, než toliko do Sarepty Sidonské k ženě vdově.</span> <span class="verse"><a name="27">27</a>A mnoho malomocných bylo v lidu Izraelském za Elizea proroka, a žádný z nich není očištěn, než Náman Syrský.</span> <span class="verse"><a name="28">28</a>I naplněni jsou všickni v škole hněvem, slyšíce to.</span> <span class="verse"><a name="29">29</a>A povstavše, vyvedli jej ven z města, a vedli ho až na vrch hory, na nížto město jejich bylo vzděláno, aby jej dolů sstrčili.</span> <span class="verse"><a name="30">30</a>Ale on bera se prostředkem jich, ušel.</span> <span class="verse"><a name="31">31</a>I sstoupil do Kafarnaum, města Galilejského, a tu učil je ve dny sobotní.</span> <span class="verse"><a name="32">32</a>I divili se velmi učení jeho, nebo mocná byla řeč jeho.</span> <span class="verse"><a name="33">33</a>Byl pak tu v škole člověk jeden, mající ducha ďábelství nečistého. I zvolal hlasem velikým,</span> <span class="verse"><a name="34">34</a>Řka: Ach, což jest tobě do nás, Ježíši Nazaretský? Přišel jsi zatratiti nás? Znám tě, kdo jsi, že jsi ten svatý Boží.</span> <span class="verse"><a name="35">35</a>I přimluvil jemu Ježíš, řka: Umlkniž a vyjdi od něho. A povrha jej ďábel mezi ně, vyšel od něho, a nic mu neuškodil.</span> <span class="verse"><a name="36">36</a>I přišel strach na všecky, a rozmlouvali vespolek, řkouce: Jaké jest toto slovo, že v moci a síle přikazuje nečistým duchům, a vycházejí?</span> <span class="verse"><a name="37">37</a>I rozcházela se o něm pověst po všem okolí té krajiny.</span> <span class="verse"><a name="38">38</a>Vstav pak Ježíš ze školy, všel do domu Šimonova. Svegruše pak Šimonova trápena byla těžkou zimnicí. I prosili ho za ni.</span> <span class="verse"><a name="39">39</a>Tedy stoje nad ní, přimluvil zimnici, i přestala jí. A ona hned vstavši, posluhovala jim.</span> <span class="verse"><a name="40">40</a>Při západu pak slunce všickni, kteříž měli nemocné rozličnými neduhy, vodili je k němu, a on na jednoho každého z nich ruce vzkládav, uzdravoval je.</span> <span class="verse"><a name="41">41</a>Od mnohých také ďábelství vycházela, křičící a říkající: Ty jsi Kristus, Syn Boží. Ale on přimlouvaje, nedopouštěl jim mluviti; nebo věděli, že jest on Kristus.</span> <span class="verse"><a name="42">42</a>A jakž byl den, vyšed, bral se na pusté místo. I hledali ho zástupové, a přišli až k němu, a zdržovali ho, aby neodcházel od nich.</span> <span class="verse"><a name="43">43</a>On pak řekl jim: I jinýmť městům musím zvěstovati království Boží; nebo na to poslán jsem.</span> <span class="verse"><a name="44">44</a>I kázal v školách Galilejských.</span> </p></div</div></div></body></html>