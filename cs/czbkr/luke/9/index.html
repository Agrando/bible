<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 9</strong></div><p><span class="verse"><a name="1">1</a>I svolav Ježíš dvanácte učedlníků svých, dal jim sílu a moc nad všelikým ďábelstvím, a aby neduhy uzdravovali.</span> <span class="verse"><a name="2">2</a>I poslal je, aby kázali království Boží, a uzdravovali nemocné.</span> <span class="verse"><a name="3">3</a>A řekl jim: Nic nebeřte na cestu, ani hůlky, ani mošny, ani chleba, ani peněz, ani po dvou sukních mívejte.</span> <span class="verse"><a name="4">4</a>A do kteréhožkoli domu vešli byste, tu zůstaňte, a odtud vyjděte.</span> <span class="verse"><a name="5">5</a>A kteříž by vás koli nepřijali, vyjdouce z města toho, také i ten prach z noh vašich vyrazte na svědectví proti nim.</span> <span class="verse"><a name="6">6</a>I vyšedše, chodili po městečkách vůkol, zvěstujíce evangelium, a uzdravujíce všudy.</span> <span class="verse"><a name="7">7</a>Uslyšel pak Herodes čtvrták o všech věcech, kteréž se dály od něho. I rozjímal to v mysli své, protože bylo praveno od některých, že by Jan vstal z mrtvých,</span> <span class="verse"><a name="8">8</a>A od jiných, že by se Eliáš zjevil, od některých pak, že by jeden z proroků starých vstal.</span> <span class="verse"><a name="9">9</a>I řekl Herodes: Jana jsem já sťal. Kdož pak jest tento, o kterémž já slyším takové věci? I žádostiv byl ho viděti.</span> <span class="verse"><a name="10">10</a>Vrátivše se pak apoštolé, vypravovali jemu, cožkoli činili. A pojav je, odšel soukromí na místo pusté města řečeného Betsaida.</span> <span class="verse"><a name="11">11</a>To když zvěděli zástupové, šli za ním; i přijal je, a mluvil jim o království Božím, a ty, kteříž uzdravení potřebovali, uzdravoval.</span> <span class="verse"><a name="12">12</a>Den pak počal se nachylovati. I přistoupivše dvanácte učedlníků, řekli jemu: Rozpusť zástupy, ať rozejdouce se do městeček okolních a do vesnic, jdou a hledají pokrmů, nebo jsme tuto na místě pustém.</span> <span class="verse"><a name="13">13</a>I řekl jim: Dejte vy jim jísti. A oni řekli: Nemámeť víc než pět chlebů a dvě rybě, leč bychom my snad šli a nakoupili na tento všecken lid pokrmů?</span> <span class="verse"><a name="14">14</a>Nebo bylo mužů okolo pěti tisíců. I řekl učedlníkům svým: Rozkažte se jim posaditi v každém řadu po padesáti.</span> <span class="verse"><a name="15">15</a>I učinili tak, a posadili se všickni.</span> <span class="verse"><a name="16">16</a>A vzav těch pět chlebů a dvě rybě, vzhlédl v nebe a dobrořečil jim, i lámal, a rozdával učedlníkům, aby kladli před zástup.</span> <span class="verse"><a name="17">17</a>I jedli, a nasyceni jsou všickni. A sebráno jest, což jim bylo ostalo drobtů, dvanácte košů.</span> <span class="verse"><a name="18">18</a>I stalo se, když se on modlil obzvláštně, že byli s ním učedlníci. I otázal se jich, řka: Kým mne praví býti zástupové?</span> <span class="verse"><a name="19">19</a>A oni odpověděvše, řekli: Janem Křtitelem, a jiní Eliášem, jiní pak, že prorok jeden z starých vstal.</span> <span class="verse"><a name="20">20</a>I řekl jim: Vy pak kým mne býti pravíte? Odpověděv Petr, řekl: Krista toho Božího.</span> <span class="verse"><a name="21">21</a>A on pohroziv jim, rozkázal, aby toho žádnému nepravili,</span> <span class="verse"><a name="22">22</a>Pravě: Že Syn člověka musí mnoho trpěti, a potupen býti od starších a od předních kněží i od zákoníků, a zamordován býti, a třetího dne z mrtvých vstáti.</span> <span class="verse"><a name="23">23</a>I pravil ke všechněm: Chce-li kdo přijíti za mnou, zapři sám sebe, a beř svůj kříž na každý den, a následuj mne.</span> <span class="verse"><a name="24">24</a>Nebo kdož bude chtíti duši svou zachovati, ztratíť ji; a kdož ztratí duši svou pro mne, zachováť ji.</span> <span class="verse"><a name="25">25</a>Nebo co jest platno člověku, by všecken svět získal, kdyby sám sebe zatratil, nebo sám sebe zmrhal?</span> <span class="verse"><a name="26">26</a>Neb kdož by se za mne styděl a za mé řeči, za tohoť se Syn člověka styděti bude, když přijde v slávě své a Otce svého i svatých andělů.</span> <span class="verse"><a name="27">27</a>Ale pravímť vám jistě: Jsouť někteří z těch, jenž tuto stojí, kteříž neokusí smrti, až i uzří království Boží.</span> <span class="verse"><a name="28">28</a>I stalo se po těch řečech, jako po osmi dnech, že Ježíš vzav s sebou Petra a Jakuba a Jana, vstoupil na horu, aby se modlil.</span> <span class="verse"><a name="29">29</a>A když se modlil, učiněna jest tvář jeho proměněná, a oděv jeho bílý a stkvoucí.</span> <span class="verse"><a name="30">30</a>A aj, dva muži mluvili s ním, a ti byli Mojžíš a Eliáš.</span> <span class="verse"><a name="31">31</a>Kteříž okázavše se v slávě, vypravovali o smrti jeho, kterouž měl podstoupiti v Jeruzalémě.</span> <span class="verse"><a name="32">32</a>Petr pak a ti, kteříž s ním byli, obtíženi byli snem, a procítivše, viděli slávu jeho a dva muže, ani stojí s ním.</span> <span class="verse"><a name="33">33</a>I stalo se, když oni odešli od něho, řekl Petr k Ježíšovi: Mistře, dobréť jest nám zde býti. Protož udělejme tuto tři stánky, tobě jeden, a Mojžíšovi jeden, a Eliášovi jeden, nevěda, co mluví.</span> <span class="verse"><a name="34">34</a>A když on to mluvil, stal se oblak, i zastínil je. Báli se pak učedlníci, když oni vcházeli do oblaku.</span> <span class="verse"><a name="35">35</a>I stal se hlas z oblaku řkoucí: Tentoť jest Syn můj milý, jeho poslouchejte.</span> <span class="verse"><a name="36">36</a>A když se ten hlas stal, nalezen jest Ježíš sám. A oni mlčeli, a nepravili žádnému v těch dnech ničehož z těch věcí, kteréž jsou viděli.</span> <span class="verse"><a name="37">37</a>Stalo se pak druhého dne, když sstupovali s hory, potkal jej zástup mnohý.</span> <span class="verse"><a name="38">38</a>A aj, muž z zástupu zvolal, řka: Mistře, prosím tebe, vzhlédni na syna mého, nebť jediného toho mám.</span> <span class="verse"><a name="39">39</a>A aj, duch jej napadá, a on ihned křičí, a sliní se, a ďábel lomcuje jím slinícím se, a nesnadně odchází od něho, sápaje jím.</span> <span class="verse"><a name="40">40</a>I prosil jsem učedlníků tvých, aby jej vyvrhli, ale nemohli.</span> <span class="verse"><a name="41">41</a>I odpověděv Ježíš, řekl: Ó pokolení nevěrné a převrácené, dokudž budu u vás a dokud vás snášeti budu? Přiveď sem syna svého.</span> <span class="verse"><a name="42">42</a>A v tom, když on přicházel, porazil jej ďábel a lomcoval jím. I přimluvil duchu nečistému Ježíš, a uzdravil mládence, a navrátil jej otci jeho.</span> <span class="verse"><a name="43">43</a>I divili se náramně všickni velikomocnosti Božské. A když se všickni divili všem věcem, kteréž činil Ježíš, řekl učedlníkům svým:</span> <span class="verse"><a name="44">44</a>Složte vy v uších vašich řeči tyto, neboť Syn člověka bude vydán v ruce lidské.</span> <span class="verse"><a name="45">45</a>Ale oni nesrozuměli slovu tomu, a bylo před nimi skryto, aby nevyrozuměli jemu. A báli se ho otázati o tom slovu.</span> <span class="verse"><a name="46">46</a>I vznikla mezi nimi hádka o to, kdo by z nich byl větší.</span> <span class="verse"><a name="47">47</a>Ježíš pak viděv přemyšlování srdce jejich, vzav dítě, postavil je podle sebe,</span> <span class="verse"><a name="48">48</a>A řekl jim: Kdožkoli přijal by dítě toto ve jménu mém, mneť přijímá; a kdož by koli mne přijal, přijímá toho, kterýž mne poslal. Nebo kdožť jest nejmenší mezi všemi vámi, tenť bude veliký.</span> <span class="verse"><a name="49">49</a>I odpověděv Jan, řekl: Mistře, viděli jsme jednoho, an ve jménu tvém ďábly vymítá; i bránili jsme mu, protože nechodí s námi.</span> <span class="verse"><a name="50">50</a>I dí jemu Ježíš: Nebraňtež. Nebo kdoť není proti nám, s námiť jest.</span> <span class="verse"><a name="51">51</a>I stalo se, když se doplnili dnové vzetí jeho vzhůru, a on se byl již na tom ustavil, aby šel do Jeruzaléma,</span> <span class="verse"><a name="52">52</a>Že poslal posly před sebou. A oni jdouce, vešli do městečka Samaritánského, aby jemu zjednali hospodu.</span> <span class="verse"><a name="53">53</a>I nepřijali ho, protože obličej jeho byl obrácen k jití do Jeruzaléma.</span> <span class="verse"><a name="54">54</a>A viděvše to učedlníci jeho, Jakub a Jan, řekli: Pane, chceš-li, ať díme, aby oheň sstoupil s nebe a spálil je, jako i Eliáš učinil?</span> <span class="verse"><a name="55">55</a>A obrátiv se Ježíš, potrestal jich, řka: Nevíte, čího jste vy duchu.</span> <span class="verse"><a name="56">56</a>Syn zajisté člověka nepřišel zatracovati duší lidských, ale aby je spasil. I odešli do jiného městečka.</span> <span class="verse"><a name="57">57</a>Stalo se pak, když šli cestou, řekl jemu jeden: Pane, půjdu za tebou, kam se koli obrátíš.</span> <span class="verse"><a name="58">58</a>I řekl jemu Ježíš: Lišky doupata mají a ptáci nebeští hnízda, ale Syn člověka nemá, kde by hlavu sklonil.</span> <span class="verse"><a name="59">59</a>I řekl k jinému: Pojď za mnou. A on řekl: Pane, dopusť mi prve jíti a pochovati otce mého.</span> <span class="verse"><a name="60">60</a>I dí jemu Ježíš: Nech, ať mrtví pochovávají mrtvé své, ale ty jda, zvěstuj království Boží.</span> <span class="verse"><a name="61">61</a>I řekl opět jiný : Půjdu za tebou, Pane, ale prve dopusť mi, ať se rozžehnám s těmi, kteříž jsou v domu mém.</span> <span class="verse"><a name="62">62</a>Řekl jemu Ježíš: Žádný, kdož vztáhna ruku svou k pluhu, ohlídal by se nazpět, není způsobný k království Božímu.</span> </p></div</div></div></body></html>