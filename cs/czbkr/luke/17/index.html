<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 17</strong></div><p><span class="verse"><a name="1">1</a>Tedy řekl učedlníkům: Není možné, aby nepřišla pohoršení, ale běda tomu, skrze kohož přicházejí.</span> <span class="verse"><a name="2">2</a>Lépe by mu bylo, aby žernov osličí vložen byl na hrdlo jeho, a uvržen byl do moře, nežli by pohoršil jednoho z těchto maličkých.</span> <span class="verse"><a name="3">3</a>Šetřte se. Zhřešil-li by pak proti tobě bratr tvůj, potresci ho, a bude-liť toho želeti, odpusť mu.</span> <span class="verse"><a name="4">4</a>A byť pak sedmkrát za den zhřešil proti tobě, a sedmkrát za den obrátil se k tobě, řka: Žel mi toho, odpusť mu.</span> <span class="verse"><a name="5">5</a>I řekli apoštolé Pánu: Přispoř nám víry.</span> <span class="verse"><a name="6">6</a>I dí Pán: Kdybyste měli víru jako zrno horčičné, řekli byste této moruši: Vykořeň se a přesaď se do moře, a uposlechla by vás.</span> <span class="verse"><a name="7">7</a>Nebo kdo jest z vás, maje služebníka, ješto oře aneb pase dobytek, aby jemu, když by se s pole navrátil, hned řekl: Pojď a seď za stůl?</span> <span class="verse"><a name="8">8</a>Ale zdali raději nedí jemu: Připrav, ať povečeřím, a opáše se, služ mi, až se najím a napím, a potom i ty jez a pij?</span> <span class="verse"><a name="9">9</a>Zdali děkuje služebníku tomu, že učinil to, což mu rozkázal? Nezdá mi se.</span> <span class="verse"><a name="10">10</a>Tak i vy, když učiníte všecko, což vám přikázáno, rcete: Služebníci neužiteční jsme. Což jsme povinni byli učiniti, učinili jsme.</span> <span class="verse"><a name="11">11</a>I stalo se, když se bral do Jeruzaléma, že šel skrze Samaří a Galilei.</span> <span class="verse"><a name="12">12</a>A když vcházel do jednoho městečka, potkalo se s ním deset mužů malomocných, kteřížto stáli zdaleka.</span> <span class="verse"><a name="13">13</a>A pozdvihše hlasu, řekli: Ježíši přikazateli, smiluj se nad námi.</span> <span class="verse"><a name="14">14</a>Kteréžto on uzřev, řekl jim: Jdouce, ukažte se kněžím. I stalo se, když šli, že očištěni jsou.</span> <span class="verse"><a name="15">15</a>Jeden pak z nich uzřev, že jest uzdraven, navrátil se s velikým hlasem, velebě Boha.</span> <span class="verse"><a name="16">16</a>A padl na tvář k nohám jeho, díky čině jemu. A ten byl Samaritán.</span> <span class="verse"><a name="17">17</a>I odpověděv Ježíš, řekl: Zdaliž jich deset není očištěno? A kdež jest jich devět?</span> <span class="verse"><a name="18">18</a>Nenalezli se k tomu, aby přijdouce, chválu Bohu vzdali, jediné cizozemec tento?</span> <span class="verse"><a name="19">19</a>I řekl jemu: Vstana, jdi, víra tvá tě uzdravila.</span> <span class="verse"><a name="20">20</a>Otázán pak jsa od zákoníků, kdy přijde království Boží, odpověděl jim a řekl: Nepřijdeť království Boží patrně.</span> <span class="verse"><a name="21">21</a>Aniž řeknou: Aj, tuto, aneb aj, tamto. Nebo aj, království Boží jestiť mezi vámi.</span> <span class="verse"><a name="22">22</a>I řekl učedlníkům: Přijdou dnové, že budete žádati viděti jeden den Syna člověka, a neuzříte.</span> <span class="verse"><a name="23">23</a>A dějíť vám: Aj, zde, hle, tamto. Nechoďte, ani následujte.</span> <span class="verse"><a name="24">24</a>Nebo jakožto blesk blýskající se z jedné krajiny, kteráž pod nebem jest, až do druhé, kteráž též pod nebem jest, svítí, tak bude i Syn člověka ve dni svém.</span> <span class="verse"><a name="25">25</a>Ale nejprve musí mnoho trpěti, a potupen býti od národu tohoto.</span> <span class="verse"><a name="26">26</a>A jakož se dálo za dnů Noé, tak bude i za dnů Syna člověka.</span> <span class="verse"><a name="27">27</a>Jedli, pili, ženili se, vdávaly se až do toho dne, v kterémžto Noé všel do korábu; i přišla potopa, a zahladila všecky.</span> <span class="verse"><a name="28">28</a>A též podobně, jako se stalo ve dnech Lotových: Jedli, pili, kupovali, prodávali, štěpovali, stavěli.</span> <span class="verse"><a name="29">29</a>Ale dne toho, když vyšel Lot z Sodomy, pršel oheň s sirou s nebe, a zahladil všecky.</span> <span class="verse"><a name="30">30</a>Takť nápodobně bude v ten den, když se Syn člověka zjeví.</span> <span class="verse"><a name="31">31</a>V ten čas kdo by byl na střeše, a nádobí jeho v domu, nesstupuj, aby je pobral; a kdo na poli, též nevracuj se zase.</span> <span class="verse"><a name="32">32</a>Pomněte na Lotovu ženu.</span> <span class="verse"><a name="33">33</a>Nebo kdož by koli hledal život svůj zachovati, ztratíť jej; a kdož by jej koli ztratil, obživíť jej.</span> <span class="verse"><a name="34">34</a>Pravímť vám: V tu noc budou dva na loži jednom; jeden bude vzat, a druhý opuštěn.</span> <span class="verse"><a name="35">35</a>Dvě budou mleti spolu; jedna bude vzata, a druhá opuštěna.</span> <span class="verse"><a name="36">36</a>Dva budou na poli; jeden bude vzat, a druhý opuštěn.</span> <span class="verse"><a name="37">37</a>I odpověděvše, řekli jemu: Kde, Pane? On pak řekl jim: Kdežť bude tělo, tamť se shromáždí i orlice.</span> </p></div</div></div></body></html>