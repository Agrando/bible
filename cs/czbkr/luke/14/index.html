<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 14</strong></div><p><span class="verse"><a name="1">1</a>I stalo se, když všel Ježíš do domu jednoho knížete farizejského v sobotu, aby jedl chléb, že oni šetřili ho.</span> <span class="verse"><a name="2">2</a>A aj, člověk jeden vodnotelný byl před ním.</span> <span class="verse"><a name="3">3</a>I odpověděv Ježíš, dí zákoníkům a farizeům, řka: Sluší-li v sobotu uzdravovati?</span> <span class="verse"><a name="4">4</a>A oni mlčeli. Tedy on dosáh jeho, uzdravil a propustil.</span> <span class="verse"><a name="5">5</a>A odpověděv k nim řekl: Čí z vás osel anebo vůl upadl by do studnice, a ne ihned by ho vytáhl v den sobotní?</span> <span class="verse"><a name="6">6</a>I nemohli jemu na to odpovědíti.</span> <span class="verse"><a name="7">7</a>Pověděl také i ku pozvaným podobenství, (spatřiv to, kterak sobě přední místa vyvolovali,) řka k nim:</span> <span class="verse"><a name="8">8</a>Kdybys byl od někoho pozván na svadbu, nesedej na předním místě, ať by snad vzácnější nežli ty nebyl pozván od něho.</span> <span class="verse"><a name="9">9</a>A přijda ten, kterýž tebe i onoho pozval, řekl by tobě: Dej tomuto místo. A tehdy počal bys s hanbou na posledním místě seděti.</span> <span class="verse"><a name="10">10</a>Ale když bys byl pozván, jda, posaď se na posledním místě. A kdyby přišel ten, kterýž tebe pozval, aby řekl tobě: Příteli, posedni výše, tedy budeš míti chválu před spolustolícími.</span> <span class="verse"><a name="11">11</a>Nebo každý, kdož se povyšuje, bude ponížen; a kdož se ponižuje, bude povýšen.</span> <span class="verse"><a name="12">12</a>Pravil také i tomu, kterýž ho byl pozval: Když činíš oběd nebo večeři, nezov přátel svých, ani bratří svých, ani sousedů bohatých, ať by snad i oni zase nezvali tebe, a měl bys odplatu.</span> <span class="verse"><a name="13">13</a>Ale když činíš hody, povolej chudých, chromých, kulhavých, slepých,</span> <span class="verse"><a name="14">14</a>A blahoslavený budeš. Neboť nemají, odkud by odplatili tobě, ale budeť odplaceno při vzkříšení spravedlivých.</span> <span class="verse"><a name="15">15</a>I uslyšav to jeden z přísedících, řekl jemu: Blahoslavený jest, kdož jí chléb v království Božím.</span> <span class="verse"><a name="16">16</a>On pak řekl jemu: Člověk jeden učinil večeři velikou, a pozval mnohých.</span> <span class="verse"><a name="17">17</a>I poslal služebníka svého v hodinu večeře, aby řekl pozvaným: Pojďte, nebo již připraveno jest všecko.</span> <span class="verse"><a name="18">18</a>I počali se všickni spolu vymlouvati. První řekl jemu: Ves jsem koupil, a musím vyjíti a ohledati jí; prosím tebe, vymluv mne.</span> <span class="verse"><a name="19">19</a>A druhý řekl: Patero spřežení volů koupil jsem, a jdu, abych jich zkusil; prosím tebe, vymluv mne.</span> <span class="verse"><a name="20">20</a>A jiný dí: Ženu jsem pojal, a protož nemohu přijíti.</span> <span class="verse"><a name="21">21</a>I navrátiv se služebník, zvěstoval tyto věci pánu svému. Tedy rozhněvav se hospodář, řekl služebníku svému: Vyjdi rychle na rynky a na ulice města, a chudé, i chromé, i kulhavé, a slepé uveď sem.</span> <span class="verse"><a name="22">22</a>I řekl služebník: Pane, stalo se, jakož jsi rozkázal, a ještěť místo jest.</span> <span class="verse"><a name="23">23</a>Tedy řekl pán služebníku: Vyjdiž na cesty a mezi ploty, a přinuť vjíti, ať se naplní dům můj.</span> <span class="verse"><a name="24">24</a>Nebo pravímť vám, že žádný z mužů těch, kteříž pozváni byli, neokusí večeře mé.</span> <span class="verse"><a name="25">25</a>Šli pak mnozí zástupové s ním. A on obrátiv se, řekl jim:</span> <span class="verse"><a name="26">26</a>Jde-li kdo ke mně, a nemá-li v nenávisti otce svého, i mateře, i ženy, i dětí, i bratří, i sestr, ano i té duše své, nemůž býti mým učedlníkem.</span> <span class="verse"><a name="27">27</a>A kdožkoli nenese kříže svého, a jde za mnou, nemůž býti mým učedlníkem.</span> <span class="verse"><a name="28">28</a>Nebo kdo z vás jest, chtěje stavěti věži, aby prve sedna, nepočetl nákladu, bude-li míti dosti k dokonání toho díla?</span> <span class="verse"><a name="29">29</a>Aby snad, když by položil grunt, a nemohl dokonati, nepřišlo na to, že všickni to vidouce, počali by se jemu posmívati,</span> <span class="verse"><a name="30">30</a>Řkouce: Tento člověk počal stavěti, a nemohl dokonati.</span> <span class="verse"><a name="31">31</a>Anebo který král bera se k boji proti jinému králi, zdaliž prve nesedne, aby se poradil, mohl-li by s desíti tisíci potkati se s tím, kterýž s dvadcíti tisíci táhne proti němu?</span> <span class="verse"><a name="32">32</a>Sic jinak, když ještě podál od něho jest, pošle posly k němu, žádaje toho, což by bylo ku pokoji.</span> <span class="verse"><a name="33">33</a>Tak zajisté každý z vás, kdož se neodřekne všech věcí, kterýmiž vládne, nemůž býti mým učedlníkem.</span> <span class="verse"><a name="34">34</a>Dobráť jest sůl. Pakli sůl bude zmařena, čím bude napravena?</span> <span class="verse"><a name="35">35</a>Ani do země, ani do hnoje se nehodí; ale vyvržena bude ven. Kdo má uši k slyšení, slyš.</span> </p></div</div></div></body></html>