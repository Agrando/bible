<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 21</strong></div><p><span class="verse"><a name="1">1</a>A pohleděv, uzřel lidi bohaté, kteříž metali dary své do pokladnice.</span> <span class="verse"><a name="2">2</a>Uzřel pak i jednu vdovu chudičkou, ana uvrhla dva šarty.</span> <span class="verse"><a name="3">3</a>I řekl: Vpravdě pravím vám, že vdova tato chudá více uvrhla nežli všickni jiní.</span> <span class="verse"><a name="4">4</a>Nebo všickni tito z toho, což jim zbývalo, dali dary Bohu, tato pak z své chudoby všecku živnost svou, kterouž měla, uvrhla.</span> <span class="verse"><a name="5">5</a>A když někteří pravili o chrámu, kterak by kamením pěkným i jinými okrasami ozdoben byl, řekl:</span> <span class="verse"><a name="6">6</a>Načež se to díváte? Přijdouť dnové, v nichžto nebude zůstaven kámen na kameni, kterýž by nebyl zbořen.</span> <span class="verse"><a name="7">7</a>I otázali se ho, řkouce: Mistře, kdy to bude? A které znamení, když se to bude míti státi?</span> <span class="verse"><a name="8">8</a>On pak řekl: Vizte, abyste nebyli svedeni. Nebo mnozí přijdou ve jménu mém, řkouce: Že já jsem Kristus, a čas se blíží. Protož nepostupujte po nich.</span> <span class="verse"><a name="9">9</a>Když pak uslyšíte o válkách a různicech, nestrachujte se; neboť musí to prve býti, ale ne ihned konec.</span> <span class="verse"><a name="10">10</a>Tehdy pravil jim: Povstaneť národ proti národu, a království proti království.</span> <span class="verse"><a name="11">11</a>A země třesení veliká budou po místech, a hladové, a morové, hrůzy i zázrakové s nebe velicí.</span> <span class="verse"><a name="12">12</a>Ale před tím přede vším vztáhnou ruce své na vás, a protiviti se vám budou, vydávajíce vás do škol a žalářů, vodíce k králům a k vladařům pro jméno mé.</span> <span class="verse"><a name="13">13</a>A toť se vám díti bude na svědectví.</span> <span class="verse"><a name="14">14</a>Protož složtež to v srdcích vašich, abyste se nestarali, kterak byste odpovídati měli.</span> <span class="verse"><a name="15">15</a>Jáť zajisté dám vám ústa a moudrost, kteréžto nebudou moci odolati, ani proti vám ostáti všickni protivníci vaši.</span> <span class="verse"><a name="16">16</a>Budete pak zrazováni i od rodičů a od bratrů, od příbuzných i od přátel, a zmordují některé z vás.</span> <span class="verse"><a name="17">17</a>A budete v nenávisti všechněm pro jméno mé.</span> <span class="verse"><a name="18">18</a>Ale vlas s hlavy vaší nezahyne.</span> <span class="verse"><a name="19">19</a>V trpělivosti vaší vládněte dušemi vašimi.</span> <span class="verse"><a name="20">20</a>Když pak uzříte obležený od vojska Jeruzalém, tedy vězte, žeť se přiblížilo zkažení jeho.</span> <span class="verse"><a name="21">21</a>A tehdy ti, kdož jsou v Judstvu, utíkejte k horám, a kdo uprostřed něho, vyjděte, a kteří v končinách, nevcházejte do něho.</span> <span class="verse"><a name="22">22</a>Neboť budou dnové pomsty, aby se naplnilo všecko, což psáno jest.</span> <span class="verse"><a name="23">23</a>Ale běda těhotným a těm, kteréž kojí v těch dnech. Neboť bude dav veliký v této zemi, a hněv Boží nad lidem tímto.</span> <span class="verse"><a name="24">24</a>I padati budou ostrostí meče, a zjímaní vedeni budou mezi všecky národy, a Jeruzalém tlačen bude od pohanů, dokudž se nenaplní časové pohanů.</span> <span class="verse"><a name="25">25</a>A budouť znamení na slunci a na měsíci i na hvězdách, a na zemi soužení národů, nevědoucích se kam díti, když zvuk vydá moře a vlnobití,</span> <span class="verse"><a name="26">26</a>Takže zmrtvějí lidé pro strach a pro očekávání těch věcí, kteréž přijdou na všecken svět. Nebo moci nebeské pohybovati se budou.</span> <span class="verse"><a name="27">27</a>A tehdyť uzří Syna člověka, an se béře v oblace s mocí a slavou velikou.</span> <span class="verse"><a name="28">28</a>A když se toto počne díti, pohleďtež a pozdvihnětež hlav vašich,protože se přibližuje vykoupení vaše.</span> <span class="verse"><a name="29">29</a>I pověděl jim podobenství: Patřte na fíkový strom i na všecka stromoví.</span> <span class="verse"><a name="30">30</a>Když se již pučí, vidouce to, sami to znáte, že blízko jest léto.</span> <span class="verse"><a name="31">31</a>Takž i vy, když uzříte, ano se tyto věci dějí, věztež, že blízko jest království Boží.</span> <span class="verse"><a name="32">32</a>Amen pravím vám, že nepomine věk tento, ažť se toto všecko stane.</span> <span class="verse"><a name="33">33</a>Nebe a země pominou, ale slova má nepominou.</span> <span class="verse"><a name="34">34</a>Pilně se pak varujte, aby snad nebyla obtížena srdce vaše obžerstvím a opilstvím a pečováním o tento život, a vnáhle přikvačil by vás ten den.</span> <span class="verse"><a name="35">35</a>Nebo jako osidlo přijde na všecky, jenž přebývají na tváři vší země.</span> <span class="verse"><a name="36">36</a>Protož bděte všelikého času, modléce se, abyste hodni byli ujíti všech těch věcí, kteréž se budou díti, a postaviti se před Synem člověka.</span> <span class="verse"><a name="37">37</a>I býval ve dne v chrámě, uče, ale v noci vycházeje, přebýval na hoře, kteráž slove Olivetská.</span> <span class="verse"><a name="38">38</a>A všecken lid na úsvitě přicházel k němu do chrámu, aby ho poslouchal.</span> </p></div</div></div></body></html>