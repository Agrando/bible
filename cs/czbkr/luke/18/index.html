<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 18</strong></div><p><span class="verse"><a name="1">1</a>Pověděl jim také i podobenství, kterak by potřebí bylo vždycky se modliti a neoblevovati,</span> <span class="verse"><a name="2">2</a>Řka: Byl jeden soudce v městě jednom, kterýž se Boha nebál a člověka nestyděl.</span> <span class="verse"><a name="3">3</a>Byla pak vdova jedna v témž městě. I přišla k němu, řkuci: Pomsti mne nad protivníkem mým.</span> <span class="verse"><a name="4">4</a>A on nechtěl za dlouhý čas. Ale potom řekl sám v sobě: Ač se Boha nebojím, a člověka nestydím,</span> <span class="verse"><a name="5">5</a>Však že mi pokoje nedá tato vdova, pomstím jí, aby naposledy přijduci, neuhaněla mne.</span> <span class="verse"><a name="6">6</a>I dí Pán: Slyšte, co praví soudce nepravý.</span> <span class="verse"><a name="7">7</a>A což by pak Bůh nepomstil volených svých, volajících k němu dnem i nocí, ačkoli i prodlévá jim?</span> <span class="verse"><a name="8">8</a>Pravímť vám, žeť jich brzo pomstí. Ale když přijde Syn člověka, zdaliž nalezne víru na zemi?</span> <span class="verse"><a name="9">9</a>I řekl také k některým, kteříž v sebe doufali, že by spravedliví byli, jiných sobě za nic nevážíce, podobenství toto:</span> <span class="verse"><a name="10">10</a>Dva muži vstupovali do chrámu, aby se modlili, jeden farizeus a druhý publikán.</span> <span class="verse"><a name="11">11</a>Farizeus stoje soukromí, takto se modlil: Bože, děkuji tobě, že nejsem jako jiní lidé, dráči, nespravedliví, cizoložníci, aneb jako i tento publikán.</span> <span class="verse"><a name="12">12</a>Postím se dvakrát do téhodne, desátky dávám ze všech věcí, kterýmiž vládnu.</span> <span class="verse"><a name="13">13</a>Publikán pak zdaleka stoje, nechtěl ani očí k nebi pozdvihnouti, ale bil se v prsy své, řka: Bože, buď milostiv mně hříšnému.</span> <span class="verse"><a name="14">14</a>Pravímť vám: Odšel tento, ospravedlněn jsa, do domu svého, a ne onen. Nebo každý, kdož se povyšuje, bude ponížen; a kdož se ponižuje, bude povýšen.</span> <span class="verse"><a name="15">15</a>Přinášeli také k němu i nemluvňátka, aby se jich dotýkal. To viděvše učedlníci, přimlouvali jim.</span> <span class="verse"><a name="16">16</a>Ale Ježíš svolav je, řekl: Nechte dítek, ať jdou ke mně, a nebraňte jim, nebo takovýchť jest království Boží.</span> <span class="verse"><a name="17">17</a>Amen pravím vám: Kdož by koli nepřijal království Božího jako dítě, nevejdeť do něho.</span> <span class="verse"><a name="18">18</a>I otázalo se ho jedno kníže, řka: Mistře dobrý, co čině, život věčný obdržím?</span> <span class="verse"><a name="19">19</a>I řekl jemu Ježíš: Co mne nazýváš dobrým? Žádný není dobrý, než sám toliko Bůh.</span> <span class="verse"><a name="20">20</a>Však umíš přikázání: Nezcizoložíš, nezabiješ, nepokradeš, nepromluvíš křivého svědectví, cti otce svého i matku svou.</span> <span class="verse"><a name="21">21</a>On pak řekl: Toho všeho ostříhal jsem od své mladosti.</span> <span class="verse"><a name="22">22</a>Slyšav to Ježíš, řekl mu: Ještěť se jednoho nedostává. Všecko, což máš, prodej, a rozdej chudým, a budeš míti poklad v nebi, a pojď, následuj mne.</span> <span class="verse"><a name="23">23</a>On pak uslyšav to, zarmoutil se; byl zajisté bohatý velmi.</span> <span class="verse"><a name="24">24</a>A viděv jej Ježíš zarmouceného, řekl: Aj, jak nesnadně ti, kdož statky mají, do království Božího vejdou!</span> <span class="verse"><a name="25">25</a>Snáze jest zajisté velbloudu skrze jehelnou dírku projíti, nežli bohatému vjíti do království Božího.</span> <span class="verse"><a name="26">26</a>Tedy řekli ti, kteříž to slyšeli: I kdož může spasen býti?</span> <span class="verse"><a name="27">27</a>A on dí jim: Což jest nemožného u lidí, možné jest u Boha.</span> <span class="verse"><a name="28">28</a>I řekl Petr: Aj, my opustili jsme všecko, a šli jsme za tebou.</span> <span class="verse"><a name="29">29</a>On pak řekl jim: Amen pravím vám, že není žádného, kterýž by opustil dům, neb rodiče, neb bratří, neb manželku, nebo dítky, pro království Boží,</span> <span class="verse"><a name="30">30</a>Aby nevzal v tomto času mnohem více, v budoucím pak věku míti bude život věčný.</span> <span class="verse"><a name="31">31</a>Tedy pojav Ježíš dvanácte, řekl jim: Aj, vstupujeme do Jeruzaléma, a naplníť se všecko to, což psáno jest skrze Proroky o Synu člověka.</span> <span class="verse"><a name="32">32</a>Nebo vydán bude pohanům, a bude posmíván, a zlehčen i uplván.</span> <span class="verse"><a name="33">33</a>A ubičujíce, zamordují jej, ale on třetího dne z mrtvých vstane.</span> <span class="verse"><a name="34">34</a>Oni pak tomu nic nerozuměli, a bylo slovo to skryto před nimi, aniž věděli, co se pravilo.</span> <span class="verse"><a name="35">35</a>I stalo se, když se přibližoval k Jericho, slepý jeden seděl podle cesty, žebře.</span> <span class="verse"><a name="36">36</a>A slyšev zástup pomíjející, otázal se, co by to bylo?</span> <span class="verse"><a name="37">37</a>I oznámili jemu, že Ježíš Nazaretský tudy jde.</span> <span class="verse"><a name="38">38</a>I zvolal, řka: Ježíši, synu Davidův, smiluj se nade mnou!</span> <span class="verse"><a name="39">39</a>A ti, kteříž napřed šli, přimlouvali mu, aby mlčal. Ale on mnohem více volal: Synu Davidův, smiluj se nade mnou!</span> <span class="verse"><a name="40">40</a>Tedy zastaviv se Ježíš, rozkázal ho k sobě přivésti. A když se přibližoval, otázal se ho,</span> <span class="verse"><a name="41">41</a>Řka: Co chceš, ať tobě učiním? On pak dí: Pane, ať vidím.</span> <span class="verse"><a name="42">42</a>A Ježíš řekl jemu: Prohlédni. Víra tvá tě uzdravila.</span> <span class="verse"><a name="43">43</a>A ihned prohlédl, a šel za ním, velebě Boha. A všecken lid viděv to, vzdal chválu Bohu.</span> </p></div</div></div></body></html>