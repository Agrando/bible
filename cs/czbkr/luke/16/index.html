<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 16</strong></div><p><span class="verse"><a name="1">1</a>Pravil pak i k učedlníkům svým: Člověk jeden byl bohatý, kterýž měl šafáře; a ten obžalován jest před ním, jako by mrhal statek jeho.</span> <span class="verse"><a name="2">2</a>I povolav ho, řekl jemu: Což to slyším o tobě? Vydej počet z vladařství svého, neb již nebudeš moci déle vládnouti.</span> <span class="verse"><a name="3">3</a>I dí vladař sám v sobě: Co učiním? Teď pán můj odjímá ode mne vladařství. Kopati nemohu, žebrati se stydím.</span> <span class="verse"><a name="4">4</a>Vím, co učiním, aby, když budu zbaven vladařství, přijali mne do svých domů.</span> <span class="verse"><a name="5">5</a>I zavolav jednoho každého dlužníka pána svého, řekl prvnímu: Jaks mnoho dlužen pánu mému?</span> <span class="verse"><a name="6">6</a>A on řekl: Sto tun oleje. I řekl mu: Vezmi rejistra svá, a sedna rychle, napiš padesát.</span> <span class="verse"><a name="7">7</a>Potom druhému řekl: Ty pak jaks mnoho dlužen? Kterýž řekl: Sto korců pšenice. I dí mu: Vezmi rejistra svá, a napiš osmdesát.</span> <span class="verse"><a name="8">8</a>I pochválil pán vladaře nepravého, že sobě opatrně učinil. Nebo synové tohoto světa opatrnější jsou, nežli synové světla v svých věcech.</span> <span class="verse"><a name="9">9</a>I jáť pravím vám: Čiňte sobě přátely z mamony nepravosti, aby, když byste zhynuli, přijali vás do věčných stanů.</span> <span class="verse"><a name="10">10</a>Kdožť jest věrný v mále, i ve mnozeť věrný bude. A kdož v mále jest nepravý, i ve mnozeť nepravý jest.</span> <span class="verse"><a name="11">11</a>Poněvadž tedy v mamoně nepravé věrní jste nebyli, spravedlivého zboží kdo vám svěří?</span> <span class="verse"><a name="12">12</a>A když jste v cizím věrní nebyli, což vašeho jest, kdo vám dá?</span> <span class="verse"><a name="13">13</a>Nižádný služebník nemůž dvěma pánům sloužiti. Nebť zajisté jednoho nenáviděti bude, a druhého milovati, aneb jednoho přídržeti se bude, a druhým pohrdne. Nemůžte Bohu sloužiti a mamoně.</span> <span class="verse"><a name="14">14</a>Slyšeli pak toto všecko i farizeové, kteříž byli lakomí, a posmívali se jemu.</span> <span class="verse"><a name="15">15</a>I dí jim: Vy jste, ješto se sami spravedliví činíte před lidmi, ale Bůhť zná srdce vaše; nebo což jest u lidí vysokého, ohavnost jest před Bohem.</span> <span class="verse"><a name="16">16</a>Zákon a Proroci až do Jana, a od té chvíle království Boží zvěstuje se, a každý se do něho násilně tiskne.</span> <span class="verse"><a name="17">17</a>Snázeť jest zajisté nebi a zemi pominouti, nežli v Zákoně jednomu tytlíku zahynouti.</span> <span class="verse"><a name="18">18</a>Každý, kdož propustí manželku svou, a jinou pojímá, cizoloží; a kdož propuštěnou od muže pojímá, cizoloží.</span> <span class="verse"><a name="19">19</a>Byl pak člověk jeden bohatý, a obláčel se v šarlat a v kment, a hodoval na každý den stkvostně.</span> <span class="verse"><a name="20">20</a>A byl také jeden žebrák, jménem Lazar, kterýžto ležel u vrat jeho vředovitý,</span> <span class="verse"><a name="21">21</a>Žádaje nasycen býti z drobtů, kteříž padali z stolu bohatce. Ale i psi přicházejíce, lízali vředy jeho.</span> <span class="verse"><a name="22">22</a>I stalo se, že ten žebrák umřel, a nesen jest od andělů do lůna Abrahamova. Umřel pak i bohatec, a pohřben jest.</span> <span class="verse"><a name="23">23</a>Potom v pekle pozdvih očí svých, v mukách jsa, uzřel Abrahama zdaleka, a Lazara v lůnu jeho.</span> <span class="verse"><a name="24">24</a>I zvolav bohatec, řekl: Otče Abrahame, smiluj se nade mnou, a pošli Lazara, ať omočí konec prstu svého v vodě, a svlaží jazyk můj; nebo se mučím v tomto plameni.</span> <span class="verse"><a name="25">25</a>I řekl mu Abraham: Synu, rozpomeň se, žes ty již vzal dobré věci své v životě svém, a Lazar též zlé. Nyní pak tento se již těší, ale ty se mučíš.</span> <span class="verse"><a name="26">26</a>A nadto nade všecko mezi námi a vámi propast veliká utvrzena jest, aby ti, kteříž chtí odsud k vám jíti, nemohli, ani odonud k nám přijíti.</span> <span class="verse"><a name="27">27</a>I řekl: Ale prosím tebe, Otče, abys ho poslal do domu otce mého.</span> <span class="verse"><a name="28">28</a>Neboť mám pět bratrů. Ať jim svědčí, aby i oni nepřišli do tohoto místa muk.</span> <span class="verse"><a name="29">29</a>I řekl jemu Abraham: Majíť Mojžíše a Proroky, nechť jich poslouchají.</span> <span class="verse"><a name="30">30</a>A on řekl: Nic, otče Abrahame, ale kdyby kdo z mrtvých šel k nim, budou pokání činiti.</span> <span class="verse"><a name="31">31</a>I řekl mu: Poněvadž Mojžíše a Proroků neposlouchají, aniž byť kdo z mrtvých vstal, uvěří jemu.</span> </p></div</div></div></body></html>