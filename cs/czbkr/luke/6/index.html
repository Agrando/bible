<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 6</strong></div><p><span class="verse"><a name="1">1</a>I stalo se v druhou sobotu, že šel Ježíš skrze obilí. I trhali učedlníci jeho klasy, a rukama vymínajíce, jedli.</span> <span class="verse"><a name="2">2</a>Tehdy někteří z farizeů řekli jim: Proč to činíte, čehož nesluší činiti v svátky?</span> <span class="verse"><a name="3">3</a>I odpověděv Ježíš, řekl jim: Což jste ani toho nečtli, co jest učinil David, když lačněl, on i ti, kteříž s ním byli?</span> <span class="verse"><a name="4">4</a>Kterak všel do domu Božího, a chleby posvátné vzal a jedl, a dal i těm, kteříž s ním byli, jichžto nenáleží jísti než toliko samým kněžím?</span> <span class="verse"><a name="5">5</a>I řekl jim: Že jest Syn člověka pánem také i dne svátečního.</span> <span class="verse"><a name="6">6</a>Stalo se pak i v jiný den sváteční, že všel do školy Ježíš, a učil. A byl tu člověk, jehož pravá ruka byla uschlá.</span> <span class="verse"><a name="7">7</a>I šetřili ho zákoníci a farizeové, bude-li v sobotu uzdravovati, aby nalezli, čím by jej obžalovali.</span> <span class="verse"><a name="8">8</a>Ale on znal přemyšlování jich. I dí člověku, kterýž měl ruku uschlou: Vstaň, a stůj v prostředku. A on vstav, i stál.</span> <span class="verse"><a name="9">9</a>Tedy řekl k nim Ježíš: Otíži se vás na jednu věc: Sluší-li v sobotu dobře činiti? duši zachovati, čili zatratiti?</span> <span class="verse"><a name="10">10</a>A pohleděv na ně na všecky vůkol, dí člověku: Vztáhni ruku svou. A on učinil tak. I navrácena jest k zdraví ruka jeho a byla jako druhá.</span> <span class="verse"><a name="11">11</a>Oni pak naplněni jsou hněvivou nemoudrostí, a rozmlouvali mezi sebou, co by učiniti měli Ježíšovi.</span> <span class="verse"><a name="12">12</a>I stalo se v těch dnech, vyšel Ježíš na horu k modlení. I byl tam přes noc na modlitbě Boží.</span> <span class="verse"><a name="13">13</a>A když byl den, povolal učedlníků svých, a vyvolil z nich dvanácte, kteréž i apoštoly nazval.</span> <span class="verse"><a name="14">14</a>(Šimona, kterémuž také dal jméno Petr, a Ondřeje bratra jeho, Jakuba a Jana, Filipa a Bartoloměje,</span> <span class="verse"><a name="15">15</a>Matouše a Tomáše, Jakuba syna Alfeova, a Šimona, kterýž slove Zelótes,</span> <span class="verse"><a name="16">16</a>Judu bratra Jakubova, a Jidáše Iškariotského, kterýž pak byl zrádce.)</span> <span class="verse"><a name="17">17</a>I sstoupiv s nimi s hory, stál na místě polním, a zástup učedlníků jeho, a množství veliké lidu ze všeho Judstva i z Jeruzaléma, i z Týru i z Sidonu, jenž při moři jsou, kteříž byli přišli, aby jej slyšeli a uzdraveni byli od neduhů svých,</span> <span class="verse"><a name="18">18</a>I kteříž trápeni byli od duchů nečistých. A byli uzdravováni.</span> <span class="verse"><a name="19">19</a>A všecken zástup hledal se ho dotknouti; nebo moc z něho vycházela, a uzdravovala všecky.</span> <span class="verse"><a name="20">20</a>A on pozdvih očí svých na učedlníky, pravil: Blahoslavení chudí, nebo vaše jest království Boží.</span> <span class="verse"><a name="21">21</a>Blahoslavení, kteříž nyní lačníte, nebo nasyceni budete. Blahoslavení, kteříž nyní plačete, nebo smáti se budete.</span> <span class="verse"><a name="22">22</a>Blahoslavení budete, když vás nenáviděti budou lidé, a když vás vyobcují, a haněti budou, a vyvrhou jméno vaše jakožto zlé, pro Syna člověka.</span> <span class="verse"><a name="23">23</a>Radujte se v ten den a veselte se, nebo aj, odplata vaše mnohá jest v nebesích. Takť jsou zajisté činívali prorokům otcové jejich.</span> <span class="verse"><a name="24">24</a>Ale běda vám bohatým, nebo vy již máte potěšení své.</span> <span class="verse"><a name="25">25</a>Běda vám, kteříž jste nasyceni, nebo lačněti budete. Běda vám, kteříž se nyní smějete, nebo kvíliti a plakati budete.</span> <span class="verse"><a name="26">26</a>Běda vám, když by dobře o vás mluvili všickni lidé; nebo tak jsou činívali falešným prorokům otcové jejich.</span> <span class="verse"><a name="27">27</a>Ale vámť pravím, kteříž slyšíte: Milujte nepřátely vaše, dobře čiňte těm, kteříž vás nenávidí,</span> <span class="verse"><a name="28">28</a>Dobrořečte těm, kteříž vás proklínají, a modlte se za ty, kteříž vám bezpráví činí.</span> <span class="verse"><a name="29">29</a>A udeřil-li by tebe kdo v líce jedno, nasaď mu i druhého, a tomu, kterýž tobě odjímá plášť, také i sukně nebraň.</span> <span class="verse"><a name="30">30</a>Každému pak prosícímu tebe dej, a od toho, jenž béře tvé věci, zase nežádej.</span> <span class="verse"><a name="31">31</a>A jakž chcete, aby vám lidé činili, i vy jim též podobně čiňte.</span> <span class="verse"><a name="32">32</a>Nebo jestliže milujete ty, kteříž vás milují, jakou míti budete milost? Nebo i hříšníci milují ty, od nichž milováni bývají.</span> <span class="verse"><a name="33">33</a>A budete-li dobře činiti těm, kteříž vám dobře činí, jakou máte milost? Však i hříšníci totéž činí.</span> <span class="verse"><a name="34">34</a>A budete-li půjčovati těm, od kterýchž se nadějete zase vzíti, jakou máte milost? Však i hříšníci hříšníkům půjčují, aby tolikéž zase vzali.</span> <span class="verse"><a name="35">35</a>Protož milujte nepřátely vaše, a dobře čiňte, a půjčujte, nic se odtud nenadějíce, a budeť odplata vaše mnohá, a budete synové Nejvyššího. Nebo on dobrotivý jest i k nevděčným a zlým.</span> <span class="verse"><a name="36">36</a>Protož buďte milosrdní, jako i Otec váš milosrdný jest.</span> <span class="verse"><a name="37">37</a>Nesuďte, a nebudete souzeni. Nepotupujte, a nebudete potupeni. Odpouštějte, a budeť vám odpuštěno.</span> <span class="verse"><a name="38">38</a>Dávejte, a budeť vám dáno. Míru dobrou, natlačenou, a natřesenou, a osutou dadíť v lůno vaše; touž zajisté měrou, kterouž měříte, bude vám odměřeno.</span> <span class="verse"><a name="39">39</a>Pověděl jim také i podobenství: Zdali může slepý slepého vésti? Zdaž oba do jámy neupadnou?</span> <span class="verse"><a name="40">40</a>Neníť učedlník nad mistra svého, ale dokonalý bude každý, bude-li jako mistr jeho.</span> <span class="verse"><a name="41">41</a>Což pak vidíš mrvu v oku bratra svého, a břevna, kteréž jest v tvém vlastním oku, neznamenáš?</span> <span class="verse"><a name="42">42</a>Aneb kterak můžeš říci bratru svému: Bratře, nechať vyvrhu mrvu z oka tvého, sám v oku svém břevna nevida? Pokrytče, vyvrz prve břevno z oka svého, a tehdy prohlédneš, abys vyňal mrvu, kteráž jest v oku bratra tvého.</span> <span class="verse"><a name="43">43</a>Neboť není ten strom dobrý, kterýž nese ovoce zlé, aniž jest strom zlý, kterýž nese ovoce dobré.</span> <span class="verse"><a name="44">44</a>Každý zajisté strom po svém vlastním ovoci bývá poznán; nebo nesbírají s trní fíků, ani s hloží sbírají hroznů.</span> <span class="verse"><a name="45">45</a>Dobrý člověk z dobrého pokladu srdce svého vynáší dobré, a zlý člověk ze zlého pokladu srdce svého vynáší zlé. Nebo z hojnosti srdce mluví ústa jeho.</span> <span class="verse"><a name="46">46</a>Co pak mi říkáte: Pane, Pane, a nečiníte, což pravím?</span> <span class="verse"><a name="47">47</a>Každý kdož přichází ke mně, a slyší slovo mé, a zachovává je, ukáži vám, komu by podoben byl.</span> <span class="verse"><a name="48">48</a>Podoben jest člověku stavějícímu dům, kterýž kopal hluboko, a založil grunty v skále. A když se stala povodeň, obořila se řeka na dům ten, ale nemohla jím pohnouti, nebo byl založen na skále.</span> <span class="verse"><a name="49">49</a>Ale kdož slyší a nečiní, podoben jest člověku, kterýž staví dům svůj na zemi bez gruntu. Na kterýžto obořila se řeka, a on hned padl, i stal se pád domu toho veliký.</span> </p></div</div></div></body></html>