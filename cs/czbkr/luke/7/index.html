<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 7</strong></div><p><span class="verse"><a name="1">1</a>A když vykonal všecka slova svá při přítomnosti lidu, všel do Kafarnaum.</span> <span class="verse"><a name="2">2</a>Setníka pak jednoho služebník nemocen jsa, k smrti se přibližoval, kteréhož on sobě mnoho vážil.</span> <span class="verse"><a name="3">3</a>I uslyšav o Ježíšovi, poslal k němu starší z Židů, prose ho, aby přišel a uzdravil služebníka jeho.</span> <span class="verse"><a name="4">4</a>A oni přišedše k Ježíšovi, prosili ho snažně, řkouce: Hoden jest, abys jemu to učinil.</span> <span class="verse"><a name="5">5</a>Nebo miluje národ náš, a školu on nám vystavěl.</span> <span class="verse"><a name="6">6</a>Tedy Ježíš šel s nimi. A když již nedaleko byl od domu, poslal k němu setník přátely, řka jemu: Pane, nepřidávej sobě práce. (Nejsem zajisté hoden, abys všel pod střechu mou.</span> <span class="verse"><a name="7">7</a>A protožť jsem i sebe samého za nehodného položil, abych přišel k tobě.) Ale rci slovem, a budeť uzdraven služebník můj.</span> <span class="verse"><a name="8">8</a>Nebo i já jsem člověk pod mocí postavený, maje pod sebou žoldnéře, a dím tomuto: Jdi, a jde, a jinému: Přijď, a přijde, a služebníku svému: Učiň toto, a učiní.</span> <span class="verse"><a name="9">9</a>Tedy uslyšav to Ježíš, podivil se jemu, a obrátiv se k zástupu, kterýž za ním šel, řekl: Pravím vám, že ani v Izraeli nenalezl jsem tak veliké víry.</span> <span class="verse"><a name="10">10</a>Vrátivše se pak do domu ti, kteříž posláni byli, nalezli služebníka, kterýž nemocen byl, zdravého.</span> <span class="verse"><a name="11">11</a>I stalo se potom, šel Ježíš do města, kteréž slove Naim, a šli s ním učedlníci jeho mnozí a zástup veliký.</span> <span class="verse"><a name="12">12</a>A když se přiblížil k bráně města, aj, mrtvý byl nesen ven, syn jediný matky své, a ta vdova byla, a zástup města mnohý s ní.</span> <span class="verse"><a name="13">13</a>Kteroužto uzřev Pán, milosrdenstvím hnut jsa nad ní, řekl jí: Neplačiž.</span> <span class="verse"><a name="14">14</a>A přistoupiv, dotekl se már. (Ti pak, kteříž nesli, zastavili se.) I řekl: Mládenče, toběť pravím, vstaň.</span> <span class="verse"><a name="15">15</a>I pozdvih se mrtvý, sedl, a počal mluviti. I dal jej mateři jeho.</span> <span class="verse"><a name="16">16</a>Tedy podjala všecky bázeň, i velebili Boha, řkouce: Že prorok veliký povstal mezi námi, a že Bůh navštívil lid svůj.</span> <span class="verse"><a name="17">17</a>I vyšla řeč ta o něm po všem Judstvu i po vší okolní krajině.</span> <span class="verse"><a name="18">18</a>I zvěstovali Janovi učedlníci jeho o všech těchto věcech. A zavolav kterýchs dvou z učedlníků svých Jan,</span> <span class="verse"><a name="19">19</a>Poslal k Ježíšovi, řka: Ty-li jsi ten, kterýž přijíti má, čili jiného čekati máme?</span> <span class="verse"><a name="20">20</a>Přišedše pak k němu muži ti, řekli: Jan Křtitel poslal nás k tobě, řka: Ty-li jsi ten, kterýž přijíti má, čili jiného čekati máme?</span> <span class="verse"><a name="21">21</a>A v touž hodinu mnohé uzdravil od neduhů, od nemocí a duchů zlých, a slepým mnohým zrak dal.</span> <span class="verse"><a name="22">22</a>Odpověděv pak Ježíš, řekl jim: Jdouce, povězte Janovi, co jste viděli a slyšeli, že slepí vidí, kulhaví chodí, malomocní očištění přijímají, hluší slyší, mrtví z mrtvých vstávají, chudým se zvěstuje evangelium.</span> <span class="verse"><a name="23">23</a>A blahoslavený jest, kdož by se na mně nezhoršil.</span> <span class="verse"><a name="24">24</a>A když odešli poslové Janovi, počal praviti k zástupům o Janovi: Co jste vyšli na poušť spatřovati? Třtinu-li, kteráž se větrem klátí?</span> <span class="verse"><a name="25">25</a>Anebo nač jste hleděti vyšli? Na člověka-li měkkým rouchem oděného? Aj, kteříž v rouše slavném a v rozkoši jsou, v domích královských jsou.</span> <span class="verse"><a name="26">26</a>Aneb co jste vyšli viděti? Proroka-li? Ovšem pravím vám, i více nežli proroka.</span> <span class="verse"><a name="27">27</a>Tentoť jest, o kterémž jest psáno: Aj, já posílám anděla svého před tváří tvou, jenž připraví cestu tvou před tebou.</span> <span class="verse"><a name="28">28</a>Nebo pravím vám, většího proroka mezi syny ženskými nad Jana Křtitele není žádného, ale kdož jest menší v království Božím, většíť jest nežli on.</span> <span class="verse"><a name="29">29</a>Tedy všecken lid slyše to i publikáni, velebili Boha, byvše pokřtěni křtem Janovým.</span> <span class="verse"><a name="30">30</a>Ale farizeové a zákoníci pohrdli radou Boží sami proti sobě, nebyvše pokřtěni od něho.</span> <span class="verse"><a name="31">31</a>I řekl Pán: Komu tedy přirovnám lidi pokolení tohoto a čemu podobni jsou?</span> <span class="verse"><a name="32">32</a>Podobni jsou dětem, jenž na rynku sedí a jedni na druhé volají, říkajíce: Pískali jsme vám, a neskákali jste; žalostně jsme naříkali vám, a neplakali jste.</span> <span class="verse"><a name="33">33</a>Nebo přišel Jan Křtitel, nejeda chleba, ani pije vína, a pravíte: Ďábelství má.</span> <span class="verse"><a name="34">34</a>Přišel Syn člověka, jeda a pije, a pravíte: Aj, člověk žráč a pijan vína, přítel publikánů a hříšníků.</span> <span class="verse"><a name="35">35</a>Ale ospravedlněna jest moudrost ode všech synů svých.</span> <span class="verse"><a name="36">36</a>Prosil ho pak jeden z farizeů, aby jedl s ním. Pročež všed do domu toho farizea, posadil se za stůl.</span> <span class="verse"><a name="37">37</a>A aj, žena jedna v městě, kteráž byla hříšnice, zvěděvši, že by seděl za stolem v domě farizea, přinesla nádobu alabastrovou masti.</span> <span class="verse"><a name="38">38</a>A stojeci zzadu u noh jeho, s pláčem počala slzami smáčeti nohy jeho, a vlasy hlavy své vytírala, a líbala nohy jeho, a mastí mazala.</span> <span class="verse"><a name="39">39</a>Uzřev pak to farizeus, kterýž ho byl pozval, řekl sám v sobě: Byť tento byl prorok, vědělť by, která a jaká jest to žena, kteráž se ho dotýká; nebo hříšnice jest.</span> <span class="verse"><a name="40">40</a>I odpověděv Ježíš, dí k němu: Šimone, mámť něco povědíti. A on řekl: Mistře, pověz.</span> <span class="verse"><a name="41">41</a>I řekl Ježíš: Dva dlužníky měl jeden věřitel. Jeden dlužen byl pět set peněz, a druhý padesát.</span> <span class="verse"><a name="42">42</a>A když neměli, odkud by zaplatili, odpustil oběma. Pověziž tedy, který z nich více jej bude milovati?</span> <span class="verse"><a name="43">43</a>I odpověděv Šimon, řekl: Mám za to, že ten, kterémuž více odpustil. A on řekl jemu: Právě jsi rozsoudil.</span> <span class="verse"><a name="44">44</a>A obrátiv se k ženě, řekl Šimonovi: Vidíš tuto ženu? Všel jsem do domu tvého, vody nohám mým nepodal jsi, ale tato slzami smáčela nohy mé, a vlasy hlavy své vytřela.</span> <span class="verse"><a name="45">45</a>Nepolíbil jsi mne, ale tato, jakž jsem všel, nepřestala líbati noh mých.</span> <span class="verse"><a name="46">46</a>Olejem hlavy mé nepomazal jsi, ale tato mastí mazala nohy mé.</span> <span class="verse"><a name="47">47</a>Protož pravím tobě: Odpuštěniť jsou jí hříchové mnozí, neboť jest milovala mnoho. Komuť se pak málo odpouští, málo miluje.</span> <span class="verse"><a name="48">48</a>I řekl k ní: Odpuštěniť jsou tobě hříchové.</span> <span class="verse"><a name="49">49</a>Tedy počali, kteříž tu spolu seděli za stolem, říci sami mezi sebou: Kdo jest tento, kterýž i hříchy odpouští?</span> <span class="verse"><a name="50">50</a>I řekl k ženě: Víra tvá tebe k spasení přivedla. Jdiž u pokoji.</span> </p></div</div></div></body></html>