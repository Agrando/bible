<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 20</strong></div><p><span class="verse"><a name="1">1</a>I stalo se v jeden den, když on učil lid v chrámě a kázal evangelium, že přišli k tomu přední kněží a zákoníci s staršími,</span> <span class="verse"><a name="2">2</a>I řekli jemu: Pověz nám, jakou mocí tyto věci činíš, aneb kdo tobě tuto moc dal?</span> <span class="verse"><a name="3">3</a>I odpověděv, řekl jim: Otížiť se i já vás o jedné věci a odpověztež mi:</span> <span class="verse"><a name="4">4</a>Křest Janův s nebe-li byl, čili z lidí?</span> <span class="verse"><a name="5">5</a>Oni pak uvažovali to mezi sebou, řkouce: Jestliže bychom řekli: S nebe, díť nám: Pročež jste tedy neuvěřili jemu?</span> <span class="verse"><a name="6">6</a>Pakli díme: Z lidí, lid všecken ukamenuje nás; neb oni cele tak drží, že Jan jest prorok.</span> <span class="verse"><a name="7">7</a>I odpověděli: Že nevědí, odkud jest byl.</span> <span class="verse"><a name="8">8</a>I řekl jim Ježíš: Aniž já vám povím, jakou mocí toto činím.</span> <span class="verse"><a name="9">9</a>I počal lidu praviti podobenství toto: Člověk jeden štípil vinici, a pronajal ji vinařům, a sám odšed podál byl tam za mnohé časy.</span> <span class="verse"><a name="10">10</a>A v čas slušný poslal k vinařům služebníka, aby z ovoce vinice dali jemu. Vinaři pak zmrskavše jej, pustili ho prázdného.</span> <span class="verse"><a name="11">11</a>A on poslal druhého služebníka. Oni pak i toho zmrskavše a zohavivše, pustili prázdného.</span> <span class="verse"><a name="12">12</a>I poslal třetího. Ale oni i toho zranivše, vystrčili ven.</span> <span class="verse"><a name="13">13</a>Tedy řekl Pán vinice: Co učiním? Pošli svého milého Syna. Snad když toho uzří, ostýchati se budou.</span> <span class="verse"><a name="14">14</a>Uzřevše pak vinaři, rozmlouvali mezi sebou, řkouce: Tentoť jest dědic; pojďte, zabijme jej, aby naše bylo dědictví.</span> <span class="verse"><a name="15">15</a>A vystrčivše jej ven z vinice, zamordovali ho. Což tedy učiní jim Pán vinice?</span> <span class="verse"><a name="16">16</a>Přijde a vyhladí vinaře ty, a dá vinici jiným. To uslyšavše, řekli: Odstup to.</span> <span class="verse"><a name="17">17</a>A on pohleděv na ně, řekl: Co jest pak to, což napsáno jest: Kámen, kterýmž pohrdli dělníci, ten učiněn jest v hlavu úhelní.</span> <span class="verse"><a name="18">18</a>Každý, kdož padne na ten kámen, rozrazí se; a na kohož by on upadl, potřeť jej.</span> <span class="verse"><a name="19">19</a>I hledali přední kněží a zákoníci, jak by naň vztáhli ruce v tu hodinu, ale báli se lidu. Nebo porozuměli, že by na ně mluvil podobenství to.</span> <span class="verse"><a name="20">20</a>Tedy ukládajíce o něm, poslali špehéře, kteříž by se spravedlivými činili, aby ho polapili v řeči, a potom jej vydali vrchnosti a v moc hejtmanu.</span> <span class="verse"><a name="21">21</a>I otázali se ho oni, řkouce: Mistře víme, že právě mluvíš a učíš, a nepřijímáš osoby, ale v pravdě cestě Boží učíš.</span> <span class="verse"><a name="22">22</a>Sluší-li nám daň dávati císaři, čili nic?</span> <span class="verse"><a name="23">23</a>Ale Ježíš rozuměje chytrosti jejich, dí jim: Co mne pokoušíte?</span> <span class="verse"><a name="24">24</a>Ukažte mi peníz. Čí má obraz a nápis? I odpověděvše, řekli: Císařův.</span> <span class="verse"><a name="25">25</a>On pak řekl jim: Dejtež tedy, co jest císařova, císaři, a což jest Božího, Bohu.</span> <span class="verse"><a name="26">26</a>I nemohli ho za slovo popadnouti před lidem, a divíce se odpovědi jeho, umlkli.</span> <span class="verse"><a name="27">27</a>Přistoupivše pak někteří z saduceů, (kteříž odpírají býti vzkříšení,) otázali se ho,</span> <span class="verse"><a name="28">28</a>Řkouce: Mistře, Mojžíš napsal nám: Kdyby bratr něčí umřel, maje manželku, a umřel by bez dětí, aby ji pojal bratr jeho za manželku, a vzbudil símě bratru svému.</span> <span class="verse"><a name="29">29</a>I bylo sedm bratří, a první pojav ženu, umřel bez dětí.</span> <span class="verse"><a name="30">30</a>I pojal ji druhý, a umřel i ten bez dětí.</span> <span class="verse"><a name="31">31</a>A třetí pojal ji, též i všech těch sedm, a nezůstavivše semene, zemřeli.</span> <span class="verse"><a name="32">32</a>Nejposléze po všech umřela i žena.</span> <span class="verse"><a name="33">33</a>Protož při vzkříšení kterého z nich bude manželka, poněvadž sedm jich mělo ji za manželku?</span> <span class="verse"><a name="34">34</a>A odpovídaje, řekl jim Ježíš: Synové tohoto světa žení se a vdávají.</span> <span class="verse"><a name="35">35</a>Ale ti, kteříž hodni jmíni budou dosáhnouti onoho věku a vzkříšení z mrtvých, ani se ženiti budou ani vdávati.</span> <span class="verse"><a name="36">36</a>Nebo ani umírati více nebudou moci, andělům zajisté rovni budou. A jsou synové Boží, poněvadž jsou synové vzkříšení.</span> <span class="verse"><a name="37">37</a>A že mrtví vstanou z mrtvých, i Mojžíš ukázal při onom kři, když nazývá Pána Bohem Abrahamovým a Bohem Izákovým a Bohem Jákobovým.</span> <span class="verse"><a name="38">38</a>Bůhť pak není mrtvých, ale živých, nebo všickni jsou jemu živi.</span> <span class="verse"><a name="39">39</a>Tedy odpověděvše někteří z zákoníků, řekli: Mistře, dobře jsi pověděl.</span> <span class="verse"><a name="40">40</a>I neodvážili se jeho na nic více tázati.</span> <span class="verse"><a name="41">41</a>On pak řekl jim: Kterak někteří praví Krista býti synem Davidovým?</span> <span class="verse"><a name="42">42</a>A sám David praví v knihách Žalmových: Řekl Pán Pánu mému: Seď na pravici mé,</span> <span class="verse"><a name="43">43</a>Ažť i položím nepřátely tvé v podnož noh tvých.</span> <span class="verse"><a name="44">44</a>Poněvadž David jej Pánem nazývá, i kterakž syn jeho jest?</span> <span class="verse"><a name="45">45</a>I řekl učedlníkům svým přede vším lidem:</span> <span class="verse"><a name="46">46</a>Varujte se od zákoníků, kteříž rádi chodí v krásném rouše a milují pozdravování na trzích a přední stolice v školách a první místo na večeřích,</span> <span class="verse"><a name="47">47</a>Kteříž zžírají domy vdovské pod zámyslem dlouhé modlitby. Tiť vezmou těžší odsouzení.</span> </p></div</div></div></body></html>