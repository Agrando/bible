<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 1</strong></div><p><span class="verse"><a name="1">1</a>Poněvadž mnozí usilovali sepsati pořádně vypravování těch věcí, kteréž jsou u nás jisté,</span> <span class="verse"><a name="2">2</a>Jakž jsou nám vydali ti, kteřížto od počátku sami viděli, a služebníci toho Slova byli,</span> <span class="verse"><a name="3">3</a>Vidělo se i mně, kterýž jsem toho všeho pravé povědomosti došel, tobě z gruntu o tom pořádně vypsati, výborný Theofile,</span> <span class="verse"><a name="4">4</a>Abys zvěděl jistotu těch věcí, jimž jsi vyučován.</span> <span class="verse"><a name="5">5</a>Byl za dnů Herodesa krále Judského kněz nějaký, jménem Zachariáš, z třídy Abiášovy, a manželka jeho ze dcer Aronových, a jméno její Alžběta.</span> <span class="verse"><a name="6">6</a>Byli pak oba spravedliví před obličejem Božím, chodíce ve všech přikázáních a spravedlnostech Páně bez úhony.</span> <span class="verse"><a name="7">7</a>A neměli plodu, protože Alžběta byla neplodná, a oba se byli zstarali ve dnech svých.</span> <span class="verse"><a name="8">8</a>I stalo se, když on úřad kněžský konal v pořádku třídy své před Bohem,</span> <span class="verse"><a name="9">9</a>Že vedle obyčeje úřadu kněžského los naň přišel, aby položil zápal, vejda do chrámu Páně.</span> <span class="verse"><a name="10">10</a>A všecko množství lidu bylo vně, modlíce se v hodinu zápalu.</span> <span class="verse"><a name="11">11</a>Tedy ukázal se jemu anděl Páně, stoje na pravé straně oltáře zápalu.</span> <span class="verse"><a name="12">12</a>A uzřev jej Zachariáš, zstrašil se, a bázeň připadla na něj.</span> <span class="verse"><a name="13">13</a>I řekl jemu anděl: Neboj se, Zachariáši, neboť jest uslyšána modlitba tvá, a Alžběta manželka tvá porodí tobě syna, a nazůveš jméno jeho Jan.</span> <span class="verse"><a name="14">14</a>Z čehož budeš míti radost a veselé, a mnozí z jeho narození budou se radovati.</span> <span class="verse"><a name="15">15</a>Bude zajisté veliký před obličejem Páně, a vína i nápoje opojného nebudeť píti, a Duchem svatým bude naplněn hned od života matky své.</span> <span class="verse"><a name="16">16</a>A mnohé z synů Izraelských obrátí ku Pánu Bohu jejich.</span> <span class="verse"><a name="17">17</a>Neboť, on předejde před obličejem jeho v duchu a v moci Eliášově, aby obrátil srdce otců k synům, a nevěřící k opatrnosti spravedlivých, aby tak připravil Pánu lid hotový.</span> <span class="verse"><a name="18">18</a>I řekl Zachariáš k andělu: Po čemž to poznám? Nebo já starý jsem, a manželka má zstarala se ve dnech svých.</span> <span class="verse"><a name="19">19</a>Odpověděv anděl, řekl jemu: Jáť jsem Gabriel, kterýž stojím před obličejem Božím, a poslán jsem, abych mluvil s tebou, a tyto věci veselé tobě zvěstoval.</span> <span class="verse"><a name="20">20</a>A aj, budeš němý, a nebudeš moci mluviti až do toho dne, v kterémž se tyto věci stanou, protože jsi neuvěřil řečem mým, kteréž se naplní časem svým.</span> <span class="verse"><a name="21">21</a>Lid pak očekával Zachariáše, a divili se, že on tak prodléval v chrámě.</span> <span class="verse"><a name="22">22</a>Vyšed pak, nemohl mluviti k nim. I srozuměli, že vidění viděl v chrámě. Nebo on návěští jim dával, a zůstal němý.</span> <span class="verse"><a name="23">23</a>I stalo se, když se vyplnili dnové konání úřadu jeho, odšel do domu svého.</span> <span class="verse"><a name="24">24</a>A po těch dnech počala Alžběta manželka jeho, a tajila se za pět měsíců, řkuci:</span> <span class="verse"><a name="25">25</a>Že tak mi učinil Pán ve dnech, v nichžto vzezřel, aby odjal mé pohanění mezi lidmi.</span> <span class="verse"><a name="26">26</a>V měsíci pak šestém poslán jest anděl Gabriel od Boha do města Galilejského, kterémuž jméno Nazarét,</span> <span class="verse"><a name="27">27</a>Ku panně zasnoubené muži, kterémuž jméno bylo Jozef, z domu Davidova, a jméno panny Maria.</span> <span class="verse"><a name="28">28</a>I všed k ní anděl, dí: Zdráva milosti došlá, Pán Bůh s tebou, požehnaná ty mezi ženami.</span> <span class="verse"><a name="29">29</a>Ona pak uzřevši ho, zarmoutila se nad řečí jeho, a myslila, jaké by to bylo pozdravení.</span> <span class="verse"><a name="30">30</a>I řekl jí anděl: Neboj se, Maria, nebo jsi nalezla milost u Boha.</span> <span class="verse"><a name="31">31</a>A počneš v životě a porodíš syna, a nazůveš jméno jeho Ježíš.</span> <span class="verse"><a name="32">32</a>Tenť bude veliký, a Syn Nejvyššího slouti bude, a dáť jemu Pán Bůh stolici Davida otce jeho.</span> <span class="verse"><a name="33">33</a>A kralovati bude v domě Jákobově na věky, a království jeho nebude konce.</span> <span class="verse"><a name="34">34</a>I řekla Maria k andělu: Kterak se to stane, poněvadž já muže nepoznávám?</span> <span class="verse"><a name="35">35</a>A odpověděv anděl, řekl jí: Duch svatý sstoupí v tě, a moc Nejvyššího zastíní tobě; a protož, což se z tebe svatého narodí, slouti bude Syn Boží.</span> <span class="verse"><a name="36">36</a>A aj, Alžběta, příbuzná tvá, i ona počala syna v starosti své, a tento jest jí šestý měsíc, kteráž sloula neplodná.</span> <span class="verse"><a name="37">37</a>Neboť nebude nemožné u Boha všeliké slovo.</span> <span class="verse"><a name="38">38</a>I řekla Maria: Aj, služebnice Páně, staniž mi se podle slova tvého. I odšel od ní anděl.</span> <span class="verse"><a name="39">39</a>Tedy povstavši Maria v těch dnech, odešla na hory s chvátáním do města Judova.</span> <span class="verse"><a name="40">40</a>I vešla do domu Zachariášova, a pozdravila Alžběty.</span> <span class="verse"><a name="41">41</a>I stalo se, jakž uslyšela pozdravení Marie Alžběta, zplésalo nemluvňátko v životě jejím, a naplněna jest Duchem svatým Alžběta.</span> <span class="verse"><a name="42">42</a>I zvolala hlasem velikým a řekla: Požehnaná ty mezi ženami, a požehnaný plod života tvého.</span> <span class="verse"><a name="43">43</a>A odkud mi to, aby přišla matka Pána mého ke mně?</span> <span class="verse"><a name="44">44</a>Nebo aj, jakž se stal hlas pozdravení tvého v uších mých, zplésalo radostně nemluvňátko v životě mém.</span> <span class="verse"><a name="45">45</a>A blahoslavená, kteráž uvěřila, neboť dokonány budou ty věci, kteréž jsou povědíny jí ode Pána.</span> <span class="verse"><a name="46">46</a>Tedy řekla Maria: Velebí duše má Hospodina,</span> <span class="verse"><a name="47">47</a>A veselí se duch můj v Bohu, Spasiteli mém,</span> <span class="verse"><a name="48">48</a>Že jest vzezřel na ponížení služebnice své; neb aj, od této chvíle blahoslaviti mne budou všickni národové.</span> <span class="verse"><a name="49">49</a>Neboť mi učinil veliké věci ten, jenž mocný jest, a svaté jméno jeho,</span> <span class="verse"><a name="50">50</a>A jehož milosrdenství od pokolení až do pokolení bojícím se jeho.</span> <span class="verse"><a name="51">51</a>Dokázal moci ramenem svým, rozptýlil pyšné myšlením srdce jejich.</span> <span class="verse"><a name="52">52</a>Sházel mocné s stolic, a povýšil ponížených.</span> <span class="verse"><a name="53">53</a>Lačné nakrmil dobrými věcmi, a bohaté pustil prázdné.</span> <span class="verse"><a name="54">54</a>Přijal Izraele, služebníka svého, pamětliv jsa na milosrdenství své</span> <span class="verse"><a name="55">55</a>(Jakož mluvil k otcům našim, k Abrahamovi a semeni jeho) na věky.</span> <span class="verse"><a name="56">56</a>I zůstala Maria s ní asi za tři měsíce, a potom navrátila se do domu svého.</span> <span class="verse"><a name="57">57</a>Alžbětě pak naplnil se čas, aby porodila; i porodila syna.</span> <span class="verse"><a name="58">58</a>A uslyšeli sousedé a přátelé její, že Hospodin veliké učinil s ní milosrdenství své, i radovali se spolu s ní.</span> <span class="verse"><a name="59">59</a>Stalo se pak v den osmý, přišli obřezovati dítěte, a nazývali jej jménem otce jeho Zachariášem.</span> <span class="verse"><a name="60">60</a>Ale odpověděvši matka jeho, řekla: Nikoli, ale slouti bude Jan.</span> <span class="verse"><a name="61">61</a>I řekli k ní: Však nižádného není v rodu tvém, kterýž by sloul jménem tím.</span> <span class="verse"><a name="62">62</a>I dávali návěští otci jeho, jak by ho chtěl nazývati.</span> <span class="verse"><a name="63">63</a>A on požádav deštičky, napsal řka: Jan jest jméno jeho. I divili se všickni.</span> <span class="verse"><a name="64">64</a>A ihned otevřela se ústa jeho a jazyk jeho, i mluvil, velebě Boha.</span> <span class="verse"><a name="65">65</a>Tedy přišla bázeň na všecky sousedy jejich, a po všech horách Judských rozhlásána jsou všecka ta slova.</span> <span class="verse"><a name="66">66</a>A všickni, kteříž o tom slyšeli, skládali to v srdci svém, řkouce: I kteraké dítě toto bude? A ruka Páně byla s ním.</span> <span class="verse"><a name="67">67</a>Zachariáš pak otec jeho naplněn jest Duchem svatým, a prorokoval řka:</span> <span class="verse"><a name="68">68</a>Požehnaný Pán Bůh Izraelský, že jest navštívil, a učinil vykoupení lidu svému,</span> <span class="verse"><a name="69">69</a>A vyzdvihl nám roh spasení v domu Davida, služebníka svého,</span> <span class="verse"><a name="70">70</a>Jakož mluvil skrze ústa proroků svých svatých, kteříž byli od věků,</span> <span class="verse"><a name="71">71</a>O vysvobození z nepřátel našich, a z ruky všech, kteříž nás nenáviděli,</span> <span class="verse"><a name="72">72</a>Aby učinil milosrdenství s otci našimi, a rozpomenul se na smlouvu svou svatou,</span> <span class="verse"><a name="73">73</a>Na přísahu, kterouž jest přisáhl Abrahamovi, otci našemu, že jistě nám to dá,</span> <span class="verse"><a name="74">74</a>Abychom bez strachu, z ruky nepřátel našich jsouce vysvobozeni, sloužili jemu,</span> <span class="verse"><a name="75">75</a>V svatosti a v spravedlnosti před obličejem jeho, po všecky dny života našeho.</span> <span class="verse"><a name="76">76</a>Ty pak, dítě, prorokem Nejvyššího slouti budeš, nebo předejdeš před tváří Páně připravovati cesty jeho,</span> <span class="verse"><a name="77">77</a>Aby bylo dáno umění spasitelné lidu jeho na odpuštění hříchů jejich,</span> <span class="verse"><a name="78">78</a>Skrze srdečné milosrdenství Boha našeho, v němžto navštívil nás, vyšed z výsosti,</span> <span class="verse"><a name="79">79</a>Aby se ukázal sedícím v temnostech a v stínu smrti, k spravení noh našich na cestu pokoje.</span> <span class="verse"><a name="80">80</a>Dítě pak rostlo a posilovalo se v duchu, a bylo na poušti až do dne zjevení svého lidu Izraelskému.</span> </p></div</div></div></body></html>