<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 12</strong></div><p><span class="verse"><a name="1">1</a>A vtom, když mnozí zástupové scházeli se, takže jedni druhé velmi tlačili, počal mluviti k učedlníkům svým: Nejpředněji se varujte od kvasu farizeů, jenž jest pokrytství.</span> <span class="verse"><a name="2">2</a>Neboť nic není skrytého, což by nemělo býti zjeveno; ani jest co tajného, ješto by nemělo býti zvědíno.</span> <span class="verse"><a name="3">3</a>Protož to, co jste pravili ve tmách, bude na světle slyšáno, a co jste sobě v uši šeptali v pokojích, hlásánoť bude na střechách.</span> <span class="verse"><a name="4">4</a>Pravím pak vám přátelům svým: Nestrachujte se těch, jenž tělo zabíjejí, a potom nemají, co by více učinili.</span> <span class="verse"><a name="5">5</a>Ale ukážiť vám, koho se máte báti: Bojte se toho, kterýžto, když zabije, má moc uvrci do pekelného ohně. Jistě, pravím vám, toho se bojte.</span> <span class="verse"><a name="6">6</a>Zdaliž neprodávají pět vrabců za dva haléře? Avšak ani jeden z nich není v zapomenutí před Bohem.</span> <span class="verse"><a name="7">7</a>Nýbrž i vlasové hlavy vaší všickni zečteni jsou. Protož nebojtež se, mnohemť vy vrabce převyšujete.</span> <span class="verse"><a name="8">8</a>Pravímť pak vám: Každý kdož by koli vyznal mne před lidmi, i Syn člověka vyzná jej před anděly Božími.</span> <span class="verse"><a name="9">9</a>Kdož by mne pak zapřel před lidmi, zapřínť bude před anděly Božími.</span> <span class="verse"><a name="10">10</a>A každý kdož dí slovo proti Synu člověka, bude mu odpuštěno, ale tomu, kdož by se Duchu svatému rouhal, nebudeť odpuštěno.</span> <span class="verse"><a name="11">11</a>Když pak vás voditi budou do škol a k vladařům a k mocným, nepečujte, kterak aneb co byste odpovídali, aneb co byste mluvili.</span> <span class="verse"><a name="12">12</a>Duch svatý zajisté naučí vás v tu hodinu, co byste měli mluviti.</span> <span class="verse"><a name="13">13</a>I řekl jemu jeden z zástupu: Mistře, rci bratru mému, ať rozdělí se mnou dědictví.</span> <span class="verse"><a name="14">14</a>A on řekl jemu: Člověče, kdo mne ustavil soudcí aneb děličem nad vámi?</span> <span class="verse"><a name="15">15</a>I řekl k nim: Viztež a vystříhejte se od lakomství; neboť ne v rozhojnění statku něčího život jeho záleží.</span> <span class="verse"><a name="16">16</a>Pověděl jim také i podobenství, řka: Člověka jednoho bohatého hojné úrody pole přineslo.</span> <span class="verse"><a name="17">17</a>I přemyšloval sám v sobě, řka: Co učiním, že nemám, kde bych shromáždil úrody své?</span> <span class="verse"><a name="18">18</a>I řekl: Toto učiním: Zbořím stodoly své a větších nadělám, a tu shromáždím všecky své úrody i zboží svá.</span> <span class="verse"><a name="19">19</a>A dím duši své: Duše, máš mnoho statku složeného za mnohá léta, odpočívej, jez, pij, měj dobrou vůli.</span> <span class="verse"><a name="20">20</a>I řekl jemu Bůh: Ó blázne, této noci požádají duše tvé od tebe, a to, cožs připravil, čí bude?</span> <span class="verse"><a name="21">21</a>Takť jest každý, kdož sobě shromažďuje, a není v Bohu bohatý.</span> <span class="verse"><a name="22">22</a>Řekl pak učedlníkům svým: Protož pravím vám: Nebuďtež pečliví o život svůj, co byste jedli, ani o tělo, čím byste se odívali.</span> <span class="verse"><a name="23">23</a>Život větší jest nežli pokrm, a tělo větší nežli oděv.</span> <span class="verse"><a name="24">24</a>Patřte na havrany, žeť nesejí, ani žnou, a nemají špižírny, ani stodoly, a Bůh krmí je. I čím v větší vážnosti jste vy než ptactvo?</span> <span class="verse"><a name="25">25</a>A kdož pak z vás pečlivě o to mysle, můž přidati ku postavě své loket jeden?</span> <span class="verse"><a name="26">26</a>Poněvadž tedy nemůžete s to býti, což nejmenšího jest, proč o jiné věci se staráte?</span> <span class="verse"><a name="27">27</a>Patřte na kvítí polní, kterak rostou, nedělají, ani předou, a pravímť vám, že ani Šalomoun ve vší slávě své nebyl tak odín, jako jedno z těchto.</span> <span class="verse"><a name="28">28</a>A poněvadž trávu, kteráž dnes na poli jest, a zítra do peci uvržena bývá, Bůh tak odívá, čím více vás, ó malé víry?</span> <span class="verse"><a name="29">29</a>I vy nestarejte se o to, co byste jedli, aneb co byste pili, aniž o to tak velmi pečujte.</span> <span class="verse"><a name="30">30</a>Nebo těch všech věcí národové světa tohoto hledají. Víť pak Otec váš, že těch věcí potřebujete.</span> <span class="verse"><a name="31">31</a>Ale raději hledejte království Božího, a tyto všecky věci budou vám přidány.</span> <span class="verse"><a name="32">32</a>Neboj se, ó maličké stádce, neboť se zalíbilo Otci vašemu dáti vám království.</span> <span class="verse"><a name="33">33</a>Prodávejte statky vaše, a dávejte almužnu. Dělejte sobě pytlíky, kteříž nevetšejí, poklad, kterýž nehyne, v nebesích, kdežto zloděj dojíti nemůž, a kdež mol nekazí.</span> <span class="verse"><a name="34">34</a>Nebo kdež jest poklad váš, tuť bude i srdce vaše.</span> <span class="verse"><a name="35">35</a>Buďtež bedra vaše přepásaná, a svíce hořící.</span> <span class="verse"><a name="36">36</a>A vy podobni buďte lidem očekávajícím Pána svého, až by se vrátil z svadby, aby hned, jakž by přišel a potloukl, otevřeli jemu.</span> <span class="verse"><a name="37">37</a>Blaze služebníkům těm, kteréž přijda Pán, nalezl by, a oni bdí. Amen pravím vám, že přepáše se, a káže jim sednouti za stůl, a chodě, bude jim sloužiti.</span> <span class="verse"><a name="38">38</a>A přišel-liť by v druhé bdění, a pakliť by v třetí bdění přišel, a tak je nalezl, blahoslavení jsou služebníci ti.</span> <span class="verse"><a name="39">39</a>Toto pak vězte, že byť věděl hospodář, v kterou by hodinu měl zloděj přijíti, bděl by zajisté, a nedal by podkopati domu svého.</span> <span class="verse"><a name="40">40</a>Protož i vy buďte hotovi, nebo v kterou hodinu nenadějete se, Syn člověka přijde.</span> <span class="verse"><a name="41">41</a>I řekl jemu Petr: Pane, nám-li pravíš toto podobenství, čili všechněm?</span> <span class="verse"><a name="42">42</a>I dí Pán: Aj kdo jest věrný šafář a opatrný, jehož by ustanovil pán nad čeledí svou, aby jim v čas dával vyměřený pokrm,</span> <span class="verse"><a name="43">43</a>Blahoslavený služebník ten, kteréhož, když by přišel pán jeho, nalezne, an tak činí.</span> <span class="verse"><a name="44">44</a>Vpravdě pravím vám, že nade vším statkem svým ustanoví jej.</span> <span class="verse"><a name="45">45</a>Pakli by řekl služebník ten v srdci svém: Prodlévá přijíti pán můj, i počal by bíti služebníky a služebnice, a jísti a píti i opíjeti se,</span> <span class="verse"><a name="46">46</a>Přijdeť pán služebníka toho v den, v kterýž se nenaděje, a v hodinu, kteréž neví. I oddělíť jej, a díl jeho položí s nevěrnými.</span> <span class="verse"><a name="47">47</a>Služebník pak ten, kterýž by znal vůli pána svého a nepřipravoval se, a nečinil podle vůle jeho, bit bude velmi.</span> <span class="verse"><a name="48">48</a>Ale kterýž neznal, a hodné věci trestání činil, bit bude ne tak velmi. Každému pak, komuž jest mnoho dáno, mnoho bude od něho požádáno; a komuť jsou mnoho poručili, víceť požádají od něho.</span> <span class="verse"><a name="49">49</a>Oheň přišel jsem pustiti na zemi, a co chci, jestliže již hoří?</span> <span class="verse"><a name="50">50</a>Ale křtem mám křtěn býti, a kterak jsem soužen, dokudž se nevykoná!</span> <span class="verse"><a name="51">51</a>A což se domníváte, že bych přišel pokoj dáti na zemi? Nikoli, pravím vám, ale rozdělení.</span> <span class="verse"><a name="52">52</a>Nebo již od této chvíle bude jich pět v jednom domu rozděleno, tři proti dvěma, a dva proti třem.</span> <span class="verse"><a name="53">53</a>Bude rozdělen otec proti synu, a syn proti otci, mátě proti dceři, a dcera proti mateři, svegruše proti nevěstě své, a nevěsta proti svegruši své.</span> <span class="verse"><a name="54">54</a>Pravil také i k zástupům: Když vídáte oblak, an vzchodí od západu, hned pravíte: Příval jde, a tak bývá.</span> <span class="verse"><a name="55">55</a>A když od poledne vítr věje, říkáte: Bude horko, a býváť.</span> <span class="verse"><a name="56">56</a>Pokrytci, způsob nebe a země umíte souditi, a kterakž pak tohoto času nepoznáváte?</span> <span class="verse"><a name="57">57</a>Ano proč i sami od sebe nesoudíte, což spravedlivého jest?</span> <span class="verse"><a name="58">58</a>Když pak jdeš s protivníkem svým k vrchnosti, na cestě přičiň se o to, abys byl zproštěn od něho, aby snad netáhl tebe k soudci, a soudce dal by tebe biřici, a biřic vsadil by tě do žaláře.</span> <span class="verse"><a name="59">59</a>Pravím tobě: Nevyjdeš odtud, dokudž bys i toho posledního haléře nenavrátil.</span> </p></div</div></div></body></html>