<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 13</strong></div><p><span class="verse"><a name="1">1</a>Byli pak tu přítomní času toho někteří, vypravujíce jemu o Galilejských, kterýchžto krev Pilát smísil s obětmi jejich.</span> <span class="verse"><a name="2">2</a>I odpověděv Ježíš, řekl jim: Co mníte, že jsou ti Galilejští byli větší hříšníci nežli všickni jiní Galilejští, že takové věci trpěli?</span> <span class="verse"><a name="3">3</a>Nikoli, pravímť vám. Ale nebudete-li pokání činiti, všickni též zahynete.</span> <span class="verse"><a name="4">4</a>Anebo oněch osmnácte, na kteréžto upadla věže v Siloe, a zbila je, zdali se domníváte, že by oni vinni byli nad všecky lidi přebývající v Jeruzalémě?</span> <span class="verse"><a name="5">5</a>Nikoli, pravím vám. Ale nebudete-li pokání činiti, všickni též zahynete.</span> <span class="verse"><a name="6">6</a>Pověděl pak toto podobenství: Člověk jeden měl strom fíkový štípený na vinici své. I přišel, hledaje ovoce na něm, ale nenalezl.</span> <span class="verse"><a name="7">7</a>I řekl k vinaři: Aj, po tři léta již přicházím, hledaje ovoce na tom fíku, a nenalézám. Vytniž jej! Proč i tu zemi darmo kazí?</span> <span class="verse"><a name="8">8</a>On pak odpověděv, řekl jemu: Pane, ponechejž ho i tohoto léta, ažť jej okopám a ohnojím,</span> <span class="verse"><a name="9">9</a>Zdali by nesl ovoce. Pakliť neponese, potom vytneš jej.</span> <span class="verse"><a name="10">10</a>Učil pak v jedné škole jejich v den sváteční.</span> <span class="verse"><a name="11">11</a>A aj, byla tu žena, kteráž měla ducha nemoci osmnácte let, a byla sklíčena, a nijakž se nemohla zprostiti.</span> <span class="verse"><a name="12">12</a>A uzřev ji Ježíš, zavolal jí k sobě, a řekl jí: Ženo, zproštěna jsi od nemoci své.</span> <span class="verse"><a name="13">13</a>I vložil na ni ruce, a ihned zdvihla se, a velebila Boha.</span> <span class="verse"><a name="14">14</a>Tedy kníže školní odpověděv, hněvaje se proto, že v den sváteční uzdravoval Ježíš, řekl k zástupu: Šest dní jest, v nichž náleží dělati; protož v těch dnech přicházejíce, buďte uzdravováni, a ne v den sobotní.</span> <span class="verse"><a name="15">15</a>I odpověděv jemu Pán, řekl: Pokrytče, zdali jeden každý z vás v den sváteční neodvazuje vola svého nebo osla od jeslí, a nevodí napájeti?</span> <span class="verse"><a name="16">16</a>Tato pak dcera Abrahamova, kterouž byl svázal satan již osmnácte let, což neměla býti rozvázána od svazku v den sváteční?</span> <span class="verse"><a name="17">17</a>A když on to pověděl, zastyděli se všickni protivníci jeho, ale všecken lid radoval se ze všech těch slavných skutků, kteříž se dáli od něho.</span> <span class="verse"><a name="18">18</a>I řekl Ježíš: Čemu podobno jest království Boží a k čemu je přirovnám?</span> <span class="verse"><a name="19">19</a>Podobno jest zrnu horčičnému, kteréžto vzav člověk, uvrhl do zahrady své. I rostlo, a učiněno jest v strom veliký, a ptactvo nebeské hnízda sobě dělali na ratolestech jeho.</span> <span class="verse"><a name="20">20</a>A opět řekl: K čemu připodobním království Boží?</span> <span class="verse"><a name="21">21</a>Podobno jest kvasu, kterýžto vzavši žena, zadělala ve třech měřicích mouky, až zkysalo všecko.</span> <span class="verse"><a name="22">22</a>I chodil po městech a městečkách uče, bera se do Jeruzaléma.</span> <span class="verse"><a name="23">23</a>I řekl jemu jeden: Pane, tuším, že jest málo těch, kteříž spaseni býti mají? On pak řekl k nim:</span> <span class="verse"><a name="24">24</a>Snažujte se vcházeti těsnou branou; neboť (pravím vám) mnozí hledati budou vjíti, a nebudou moci,</span> <span class="verse"><a name="25">25</a>Totiž když vejde hospodář, a zavře dveře, a počnete vně státi a tlouci na dveře, řkouce: Pane, Pane, otevři nám, a on odpovídaje, díť vám: Neznám vás, odkud jste:</span> <span class="verse"><a name="26">26</a>Tedy počnete říci: Jídali jsme a píjeli před tebou, a na ulicech našich jsi učil.</span> <span class="verse"><a name="27">27</a>I dí: Pravím vám, žeť vás neznám, odkud jste. Odejdětež ode mne všickni činitelé nepravosti.</span> <span class="verse"><a name="28">28</a>Tamť bude pláč a škřipení zubů, když uzříte Abrahama a Izáka a Jákoba a všecky proroky v království Božím, sami pak sebe vyhnané ven.</span> <span class="verse"><a name="29">29</a>I přijdouť mnozí od východu, a od západu, a od půlnoci, i od poledne, a budou stoliti v království Božím.</span> <span class="verse"><a name="30">30</a>A aj, jsouť poslední, kteříž budou první, a jsou první, kteříž budou poslední.</span> <span class="verse"><a name="31">31</a>A v ten den přistoupili někteří z farizeů, řkouce jemu: Vyjdi, a odejdi odsud, nebo Herodes chce tě zamordovati.</span> <span class="verse"><a name="32">32</a>I řekl jim: Jdouce, povězte lišce té: Aj, vymítám ďábly, a uzdravuji dnes a zítra, a třetího dne dokonám.</span> <span class="verse"><a name="33">33</a>Ale však musím dnes a zítra i pozejtří choditi; neboť jest nelze proroku zahynouti jinde kromě Jeruzaléma.</span> <span class="verse"><a name="34">34</a>Jeruzaléme, Jeruzaléme, ješto morduješ proroky a kamenuješ ty, kteříž k tobě bývají posláni, kolikrát jsem chtěl shromážditi syny tvé, jako slepice kuřátka svá pod křídla? A nechtěli jste.</span> <span class="verse"><a name="35">35</a>Aj, opuštěn bude dům váš a zanechán vám pustý. Ale jistě pravím vám, že nikoli mne neuzříte, ažť přijde čas, když díte: Požehnaný, jenž se béře ve jménu Páně.</span> </p></div</div></div></body></html>