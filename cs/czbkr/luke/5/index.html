<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 5</strong></div><p><span class="verse"><a name="1">1</a>Stalo se pak, když se zástup na něj valil, aby slyšeli slovo Boží, že on stál podle jezera Genezaretského.</span> <span class="verse"><a name="2">2</a>I uzřel dvě lodí, any stojí u jezera, rybáři pak sstoupivše z nich, vypírali síti.</span> <span class="verse"><a name="3">3</a>I vstoupiv na jednu z těch lodí, kteráž byla Šimonova, prosil ho, aby od země odvezl maličko. A posadiv se, učil z lodí zástupy.</span> <span class="verse"><a name="4">4</a>A když přestal mluviti, dí k Šimonovi: Vez na hlubinu, a rozestřete síti své k lovení ryb.</span> <span class="verse"><a name="5">5</a>I odpověděv Šimon, řekl jemu: Mistře, přes celou noc pracovavše, nic jsme nepopadli, ale k slovu tvému rozestru sít.</span> <span class="verse"><a name="6">6</a>A když to učinili, zahrnuli množství veliké ryb, takže se trhala sít jejich.</span> <span class="verse"><a name="7">7</a>I ponukli tovaryšů, kteříž byli na druhé lodí, aby přišli a pomohli jim. I přišli a naplnili obě lodí, takže se téměř pohřižovaly.</span> <span class="verse"><a name="8">8</a>To uzřev Šimon Petr, padl k nohám Ježíšovým, řka: Odejdi ode mne, Pane, neboť jsem člověk hříšný.</span> <span class="verse"><a name="9">9</a>Hrůza zajisté byla jej obklíčila, i všecky, kteříž s ním byli, nad tím lovením ryb, kteréž byli popadli,</span> <span class="verse"><a name="10">10</a>A též Jakuba a Jana, syny Zebedeovy, kteříž byli tovaryši Šimonovi. I dí Šimonovi Ježíš: Nebojž se. Již od tohoto času lidi živé budeš loviti.</span> <span class="verse"><a name="11">11</a>A přivezše k břehu lodí, a všecko opustivše, šli za ním.</span> <span class="verse"><a name="12">12</a>I stalo se, když byl v jednom městě, a aj, byl tam muž plný malomocenství. A uzřev Ježíše, padl na tvář, a prosil ho, řka: Pane, kdybys chtěl, můžeš mne očistiti.</span> <span class="verse"><a name="13">13</a>I vztáh Ježíš ruku, dotekl se ho, řka: Chci, buď čist. A hned odešlo od něho malomocenství.</span> <span class="verse"><a name="14">14</a>I přikázal jemu, aby žádnému nepravil, ale řekl mu: Odejda, ukaž se knězi, a obětuj za očištění své, jakož přikázal Mojžíš, na svědectví jim.</span> <span class="verse"><a name="15">15</a>Tedy rozhlašovala se více řeč o něm, a scházeli se zástupové mnozí, aby jej slyšeli, a uzdravováni byli od něho v svých nemocech.</span> <span class="verse"><a name="16">16</a>On pak odcházel na pouště, a modlil se.</span> <span class="verse"><a name="17">17</a>I stalo se v jeden den, že on seděl uče, a seděli také tu i farizeové a Zákona učitelé, kteříž se byli sešli z každého městečka Galilejského a Judského i z Jeruzaléma, a moc Páně přítomná byla k uzdravování jich.</span> <span class="verse"><a name="18">18</a>A aj, muži nesli na loži člověka, kterýž byl šlakem poražený, i hledali vnésti ho a položiti před něj.</span> <span class="verse"><a name="19">19</a>A nenalezše, kterou by jej stranou vnesli pro zástup, vstoupili na dům, a skrze podlahu spustili jej s ložem uprostřed před Ježíše.</span> <span class="verse"><a name="20">20</a>Kterýžto viděv víru jejich, řekl mu: Člověče, odpuštěniť jsou tobě hříchové tvoji.</span> <span class="verse"><a name="21">21</a>Tedy počali přemyšlovati zákoníci a farizeové, řkouce: Kdo jest tento, jenž mluví rouhání? Kdo může odpustiti hříchy, jediné sám Bůh?</span> <span class="verse"><a name="22">22</a>Poznav pak Ježíš myšlení jejich, odpovídaje, řekl k nim: Co tak utrhavě přemyšlujete v srdcích vašich?</span> <span class="verse"><a name="23">23</a>Co jest snáze říci: Odpouštějí se tobě hříchové tvoji, čili říci: Vstaň a choď?</span> <span class="verse"><a name="24">24</a>Ale abyste věděli, že Syn člověka má moc na zemi odpouštěti hříchy, (řekl dnou zlámanému:) Toběť pravím: Vstaň, a vezma lože své, jdi do domu svého.</span> <span class="verse"><a name="25">25</a>A on hned vstav před nimi, vzal lože, na němž ležel, i odšel do domu svého, velebě Boha.</span> <span class="verse"><a name="26">26</a>I užasli se všickni, i velebili Boha, a naplněni jsou bázní, řkouce: Že jsme viděli dnes divné věci.</span> <span class="verse"><a name="27">27</a>A potom vyšel Ježíš a uzřel celného, jménem Léví, sedícího na cle. I řekl jemu: Pojď za mnou.</span> <span class="verse"><a name="28">28</a>A on opustiv všecko, vstav, šel za ním.</span> <span class="verse"><a name="29">29</a>I učinil jemu hody veliké Léví v domu svém, a byl tu zástup veliký publikánů i jiných, kteříž s ním stolili.</span> <span class="verse"><a name="30">30</a>Tedy reptali zákoníci a farizeové, řkouce učedlníkům jeho: Proč s publikány a hříšníky jíte a pijete?</span> <span class="verse"><a name="31">31</a>I odpověděv Ježíš, řekl k nim: Nepotřebujíť zdraví lékaře, ale nemocní.</span> <span class="verse"><a name="32">32</a>Nepřišelť jsem volati spravedlivých, ale hříšných ku pokání.</span> <span class="verse"><a name="33">33</a>A oni řekli jemu: Proč učedlníci Janovi postí se často a modlí se, též podobně i farizejští, tvoji pak jedí a pijí?</span> <span class="verse"><a name="34">34</a>On pak řekl k nim: Zdali můžete synům ženicha, dokudž s nimi jest ženich, kázati se postiti?</span> <span class="verse"><a name="35">35</a>Ale přijdouť dnové, a když odjat bude od nich ženich, tehdážť se budou postiti v těch dnech.</span> <span class="verse"><a name="36">36</a>Pravil pak i podobenství k nim: Že žádný záplaty roucha nového nepřišívá k rouchu vetchému; sic jinak i nové roztrhuje, a vetchému nepřísluší záplata z nového.</span> <span class="verse"><a name="37">37</a>A žádný nevlévá vína nového do nádob starých; sic jinak víno nové rozpučí nádoby, a samo vyteče, a nádoby se pokazí.</span> <span class="verse"><a name="38">38</a>Ale víno nové v nádoby nové má lito býti, a obé bude zachováno.</span> <span class="verse"><a name="39">39</a>A aniž kdo, když pije staré, hned chce nového, ale díť: Staré lepší jest.</span> </p></div</div></div></body></html>