<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/luke/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/luke">Luke</a> &gt <strong>Chapter 23</strong></div><p><span class="verse"><a name="1">1</a>Tehdy povstavši všecko to množství jich, vedli jej ku Pilátovi.</span> <span class="verse"><a name="2">2</a>A počali naň žalovati, řkouce: Tohoto jsme nalezli, an převrací lid, a brání daně dávati císaři, pravě se býti Kristem králem.</span> <span class="verse"><a name="3">3</a>Pilát pak otázal se ho, řka: Ty-li jsi král Židovský? A on odpověděv, řekl jemu: Ty pravíš.</span> <span class="verse"><a name="4">4</a>I dí Pilát k předním kněžím a k zástupům: Žádné viny nenalézám na tomto člověku.</span> <span class="verse"><a name="5">5</a>Oni pak více se rozmáhali v křiku, řkouce: Bouříť lid, uče po všem Judstvu, počav od Galilee až sem.</span> <span class="verse"><a name="6">6</a>Tedy Pilát uslyšav o Galilei, otázal se, byl-li by člověk Galilejský.</span> <span class="verse"><a name="7">7</a>A když zvěděl, že by byl z panství Herodesova, poslal jej k Herodesovi, kterýž také v Jeruzalémě byl v ty dni.</span> <span class="verse"><a name="8">8</a>Herodes pak uzřev Ježíše, zradoval se velmi. Nebo dávno žádal viděti jej, protože mnoho o něm slýchal, a nadál se, že nějaký div od něho učiněný uzří.</span> <span class="verse"><a name="9">9</a>I tázal se ho mnohými řečmi, ale on jemu nic neodpovídal.</span> <span class="verse"><a name="10">10</a>Stáli pak tu přední kněží a zákoníci, tuze na něj žalujíce.</span> <span class="verse"><a name="11">11</a>A pohrdna jím Herodes s svým rytířstvem, a naposmívav se jemu, oblékl jej v roucho bílé, i odeslal zase ku Pilátovi.</span> <span class="verse"><a name="12">12</a>I učiněni jsou přátelé Herodes s Pilátem v ten den. Nebo před tím nepřátelé byli vespolek.</span> <span class="verse"><a name="13">13</a>Pilát pak svolav přední kněží a úřadné osoby i lid,</span> <span class="verse"><a name="14">14</a>Řekl k nim: Dali jste mi toho člověka, jako by lid odvracel po sobě, a aj, já před vámi vyptávaje se ho, žádné viny jsem nenalezl na tom člověku ve všem tom, což vy na něj žalujete.</span> <span class="verse"><a name="15">15</a>Ano ani Herodes; nebo odeslal jsem vás k němu, a aj, nic hodného smrti nestalo se jemu.</span> <span class="verse"><a name="16">16</a>Protož potresce ho, propustím jej.</span> <span class="verse"><a name="17">17</a>Musíval pak propouštěti jim v svátek jednoho vězně.</span> <span class="verse"><a name="18">18</a>Protož zkřikli spolu všecko množství, řkouce: Zahlaď tohoto, a propusť nám Barabbáše.</span> <span class="verse"><a name="19">19</a>Kterýž byl pro svádu nějakou v městě učiněnou a pro vraždu vsazen do žaláře.</span> <span class="verse"><a name="20">20</a>Tedy Pilát opět mluvil k nim, chtěje propustiti Ježíše.</span> <span class="verse"><a name="21">21</a>A oni vždy volali, řkouce: Ukřižuj ho, ukřižuj!</span> <span class="verse"><a name="22">22</a>A on po třetí řekl k nim: Což jest pak zlého učinil tento? Jáť žádné příčiny smrti nenalézám na něm. Protož potresce ho, propustím.</span> <span class="verse"><a name="23">23</a>Oni pak předce dotírali na něj křikem velikým, žádajíce, aby byl ukřižován. A rozmáhali se hlasové jejich a předních kněží.</span> <span class="verse"><a name="24">24</a>Pilát pak přisoudil, aby se naplnila žádost jejich.</span> <span class="verse"><a name="25">25</a>I propustil jim toho, kterýž pro bouřku a vraždu vsazen byl do žaláře, za něhož prosili, ale Ježíše vydal k vůli jejich.</span> <span class="verse"><a name="26">26</a>A když jej vedli, chytivše Šimona nějakého Cyrenenského, jdoucího s pole, vložili na něj kříž, aby jej nesl za Ježíšem.</span> <span class="verse"><a name="27">27</a>I šlo za ním veliké množství lidu i žen, kteréžto plakaly a kvílily ho.</span> <span class="verse"><a name="28">28</a>A obrátiv se k nim Ježíš, dí: Dcery Jeruzalémské, neplačtež nade mnou, ale raději samy nad sebou plačte a nad svými dětmi.</span> <span class="verse"><a name="29">29</a>Nebo aj, přijdou dnové, v nichžto řeknou: Blahoslavené neplodné, a břicha, kteráž nerodila, a prsy, kteréž nekrmily.</span> <span class="verse"><a name="30">30</a>Tehdyť počnou říci k horám: Padněte na nás, a pahrbkům: Přikrejte nás!</span> <span class="verse"><a name="31">31</a>Nebo poněvadž na zeleném dřevě toto se děje, i co pak bude na suchém?</span> <span class="verse"><a name="32">32</a>Vedeni pak byli s ním i jiní dva zločinci, aby spolu s ním byli ukřižováni.</span> <span class="verse"><a name="33">33</a>A když přišli na místo, kteréž slove popravištné, tu jej ukřižovali, i ty zločince, jednoho na pravici, druhého pak na levici.</span> <span class="verse"><a name="34">34</a>Tedy Ježíš řekl: Otče, odpusť jim, neboť nevědí, co činí. A rozdělivše roucho jeho, metali o ně los.</span> <span class="verse"><a name="35">35</a>I stál lid, dívaje se. A posmívali se jemu knížata s nimi, řkouce: Jinýmť jest spomáhal, nechať nyní pomůže sám sobě, jestliže on jest Kristus, ten Boží zvolený.</span> <span class="verse"><a name="36">36</a>Posmívali se také jemu žoldnéři, přistupujíce a octa podávajíce jemu,</span> <span class="verse"><a name="37">37</a>A řkouce: Jsi-li ty ten král Židovský, spomoziž sám sobě.</span> <span class="verse"><a name="38">38</a>A byl také i nápis napsaný nad ním, literami Řeckými a Latinskými a Židovskými: Tento jest král Židovský.</span> <span class="verse"><a name="39">39</a>Jeden pak z těch zločinců, kteříž s ním viseli, rouhal se jemu, řka: Jsi-li ty Kristus, spomoziž sobě i nám.</span> <span class="verse"><a name="40">40</a>A odpověděv druhý, trestal ho, řka: Ty se ani Boha nebojíš, ješto jsi v témž odsouzení?</span> <span class="verse"><a name="41">41</a>Myť zajisté spravedlivě trpíme, nebo hodnou pomstu za skutky naše béřeme, ale tento nic zlého neučinil.</span> <span class="verse"><a name="42">42</a>I dí Ježíšovi: Pane, rozpomeň se na mne, když přijdeš do království svého.</span> <span class="verse"><a name="43">43</a>I řekl mu Ježíš: Amen pravím tobě, dnes budeš se mnou v ráji.</span> <span class="verse"><a name="44">44</a>A bylo okolo hodiny šesté. I stala se tma po vší zemi až do hodiny deváté.</span> <span class="verse"><a name="45">45</a>I zatmělo se slunce, a opona chrámová roztrhla se na poly.</span> <span class="verse"><a name="46">46</a>A zvolav Ježíš hlasem velikým, řekl: Otče, v ruce tvé poroučím ducha svého. A to pověděv, umřel.</span> <span class="verse"><a name="47">47</a>A vida centurio, co se stalo, velebil Boha, řka: Jistě člověk tento spravedlivý byl.</span> <span class="verse"><a name="48">48</a>A všickni zástupové, přítomní tomu divadlu, hledíce na to, co se dálo, tepouce prsy své, navracovali se.</span> <span class="verse"><a name="49">49</a>Stáli pak všickni známí jeho zdaleka, i ženy, kteréž byly přišly za ním od Galilee, hledíce na to.</span> <span class="verse"><a name="50">50</a>A aj, muž jménem Jozef, jeden z úřadu, muž dobrý a spravedlivý,</span> <span class="verse"><a name="51">51</a>Kterýž byl nepovolil radě a skutku jejich, z Arimatie města Judského, kterýžto také očekával království Božího,</span> <span class="verse"><a name="52">52</a>Ten přistoupiv ku Pilátovi, vyprosil tělo Ježíšovo,</span> <span class="verse"><a name="53">53</a>A složiv je s kříže, obvinul v kment a pochoval je v hrobě vytesaném v skále, v kterémž ještě nebyl žádný pochován.</span> <span class="verse"><a name="54">54</a>A byl den připravování, a sobota se začínala.</span> <span class="verse"><a name="55">55</a>Šedše pak také za ním ženy, kteréž byly s Ježíšem přišly od Galilee, pohleděly na hrob, a kterak pochováno bylo tělo jeho.</span> <span class="verse"><a name="56">56</a>Vrátivše se pak, připravily vonné věci a masti, ale v sobotu odpočinuly, podle přikázání.</span> </p></div</div></div></body></html>