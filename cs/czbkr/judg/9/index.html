<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/judg/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/judg">Judges</a> &gt <strong>Chapter 9</strong></div><p><span class="verse"><a name="1">1</a>Nebo odšed Abimelech syn Jerobálův do Sichem k bratřím matky své, mluvil k nim i ke vší čeledi domu otce matky své, řka:</span> <span class="verse"><a name="2">2</a>Mluvte, prosím, ke všechněm mužům Sichemským: Co jest lépe vám, to-li, aby panovalo nad vámi sedmdesáte mužů, totiž všickni synové Jerobálovi, čili aby panoval nad vámi muž jeden? Pamatujte pak, že jsem já kost vaše a tělo vaše.</span> <span class="verse"><a name="3">3</a>Tedy mluvili bratří matky jeho o něm ke všechněm mužům Sichemským všecka slova tato, a naklonilo se srdce jejich k Abimelechovi, nebo řekli: Bratr náš jest.</span> <span class="verse"><a name="4">4</a>I dali jemu sedmdesáte lotů stříbra z domu Bále Berit, na něž sobě najal Abimelech služebníky, povaleče a tuláky, aby chodili za ním.</span> <span class="verse"><a name="5">5</a>A přišed do domu otce svého do Ofra, zmordoval bratří své, syny Jerobálovy, sedmdesáte mužů, na jednom kameni; toliko zůstal Jotam syn Jerobálův nejmladší, nebo se byl skryl.</span> <span class="verse"><a name="6">6</a>Tedy shromáždili se všickni muži Sichemští i všecken dům Mello, i šli, a ustanovili sobě Abimelecha za krále na rovinách u sloupu, kterýž jest u Sichem.</span> <span class="verse"><a name="7">7</a>To když pověděli Jotamovi, odejda, postavil se na vrchu hory Garizim, a pozdvihna hlasu svého, volal, a řekl jim: Poslyšte mne muži Sichemští, a uslyš vás Bůh.</span> <span class="verse"><a name="8">8</a>Sešlo se některého času dříví, aby pomazalo nad sebou krále. I řekli olivě: Kraluj nad námi.</span> <span class="verse"><a name="9">9</a>Jimžto odpověděla oliva: Zdali já, opustě svou tučnost, kterouž ctěn bývá Bůh i lidé, půjdu, abych byla postavena nad stromy?</span> <span class="verse"><a name="10">10</a>I řeklo dříví fíku: Poď ty a kraluj nad námi.</span> <span class="verse"><a name="11">11</a>Jimž odpověděl fík: Zdali já, opustě sladkost svou a ovoce své výborné, půjdu, abych postaven byl nad stromy?</span> <span class="verse"><a name="12">12</a>Řeklo opět dříví vinnému kořenu: Poď ty a kraluj nad námi.</span> <span class="verse"><a name="13">13</a>Jimž odpověděl vinný kořen: Zdali já, opustě své víno, kteréž obveseluje Boha i lidi, půjdu, abych postaven byl nad stromy?</span> <span class="verse"><a name="14">14</a>Naposledy řeklo všecko dříví bodláku: Poď ale ty a kraluj nad námi.</span> <span class="verse"><a name="15">15</a>I odpověděl bodlák dříví: Jestliže v pravdě béřete vy mne sobě za krále, poďte, odpočívejte pod stínem mým; pakli nic, vyjdi oheň z bodláku a spal cedry Libánské.</span> <span class="verse"><a name="16">16</a>Tak i nyní, jestliže jste právě a upřímě učinili, ustavivše Abimelecha za krále, a jestliže jste dobře učinili Jerobálovi a domu jeho, a jestliže podlé dobrodiní rukou jeho odplatili jste se jemu;</span> <span class="verse"><a name="17">17</a>(Nebo otec můj bojoval za vás a opovážil se života svého, aby vás vysvobodil z ruky Madianských,</span> <span class="verse"><a name="18">18</a>Vy pak teď povstali jste proti domu otce mého, a zmordovali jste syny jeho, sedmdesáte mužů na jednom kameni, a ustanovili jste krále Abimelecha, syna děvky jeho, nad muži Sichemskými, proto že bratr váš jest);</span> <span class="verse"><a name="19">19</a>Jestliže, řku, právě a upřímě udělali jste Jerobálovi i domu jeho dne tohoto, veselte se z Abimelecha, a on také nechť se veselí z vás;</span> <span class="verse"><a name="20">20</a>Pakli nic, nechť vyjde oheň z Abimelecha a sžíře muže Sichemské i dům Mello, nechť vyjde také oheň od mužů Sichemských a z domu Mello a sžíře Abimelecha.</span> <span class="verse"><a name="21">21</a>Tedy utekl Jotam, a utíkaje, odšel do Beera, a zůstal tam, boje se Abimelecha bratra svého.</span> <span class="verse"><a name="22">22</a>I panoval Abimelech nad Izraelem tři léta.</span> <span class="verse"><a name="23">23</a>Poslal pak Bůh ducha zlého mezi Abimelecha a mezi muže Sichemské, a zpronevěřili se muži Sichemští Abimelechovi,</span> <span class="verse"><a name="24">24</a>Aby pomštěna byla křivda sedmdesáti synů Jerobálových, a aby krev jejich přišla na Abimelecha bratra jejich, kterýž zmordoval je, a na muže Sichemské, kteříž posilnili rukou jeho, aby zmordoval bratří své.</span> <span class="verse"><a name="25">25</a>Nebo učinili muži Sichemští jemu zálohy na vrších hor, a loupili všecky chodíci mimo ně tou cestou; kterážto věc povědína jest Abimelechovi.</span> <span class="verse"><a name="26">26</a>Syn pak Ebedův Gál, jda s bratřími svými, přišel do Sichem, i těšili se z něho muži Sichemští.</span> <span class="verse"><a name="27">27</a>A vyšedše na pole, sbírali víno své a tlačili i veselili se; a všedše do chrámu bohů svých, jedli a pili, a zlořečili Abimelechovi.</span> <span class="verse"><a name="28">28</a>Řekl pak Gál syn Ebedův: Kdo jest Abimelech? A jaké jest Sichem, abychom sloužili jemu? Zdaliž není syn Jerobálův, a Zebul úředník jeho? Služte raději mužům Emora, otce Sichemova; nebo proč my máme sloužiti tomuto?</span> <span class="verse"><a name="29">29</a>Ale ó kdyby tento lid byl v ruce mé, abych shladil Abimelecha! I řekl Abimelechovi: Sbeř sobě vojsko, a vyjdi.</span> <span class="verse"><a name="30">30</a>Uslyšav pak Zebul, úředník města toho, slova Gále syna Ebedova, rozhněval se náramně.</span> <span class="verse"><a name="31">31</a>I poslal posly k Abimelechovi tajně, řka: Hle, Gál syn Ebedův i bratří jeho přišli do Sichem, a hle, bojovati budou s městem proti tobě.</span> <span class="verse"><a name="32">32</a>Protož nyní vstana nočně, ty i lid, kterýž jest s tebou, zdělej zálohy v poli.</span> <span class="verse"><a name="33">33</a>A ráno, když bude slunce vycházeti, vstana, udeříš na město, a když on i lid, kterýž jest s ním, vyjde proti tobě, učiníš jemu to, což se naskytne ruce tvé.</span> <span class="verse"><a name="34">34</a>A protož vstal Abimelech i všecken lid, kterýž s ním byl v noci, a učinili zálohy u Sichem na čtyřech místech.</span> <span class="verse"><a name="35">35</a>I vyšel Gál syn Ebedův, a postavil se v bráně města; vyvstal pak Abimelech i lid, kterýž s ním byl, z záloh.</span> <span class="verse"><a name="36">36</a>A uzřev Gál ten lid, řekl Zebulovi: Hle, lid sstupuje s vrchu hor. Jemuž odpověděl Zebul: Stín hor vidíš, jako nějaké lidi.</span> <span class="verse"><a name="37">37</a>Tedy opět promluvil Gál, řka:Hle, lid sstupuje s vrchu, nebo houf jeden táhne cestou rovin Monenim.</span> <span class="verse"><a name="38">38</a>Řekl pak jemu Zebul: Kde jsou nyní ústa tvá, jimižs mluvil: Kdo jest Abimelech, abychom sloužili jemu? Zdaliž toto není lid ten, kterýmž jsi pohrdal? Vytáhniž nyní, a bojuj proti němu.</span> <span class="verse"><a name="39">39</a>I vytáhl Gál před lidmi Sichemskými, a bojoval proti Abimelechovi.</span> <span class="verse"><a name="40">40</a>Ale Abimelech honil ho utíkajícího před tváří svou, a padlo raněných mnoho až k bráně.</span> <span class="verse"><a name="41">41</a>Zůstal pak Abimelech v Aruma, a Zebul vyhnal Gále i bratří jeho, aby nezůstávali v Sichem.</span> <span class="verse"><a name="42">42</a>Nazejtří pak vytáhl lid do pole, i oznámeno jest to Abimelechovi.</span> <span class="verse"><a name="43">43</a>Tedy on pojal lid svůj, a rozdělil jej na tři houfy, zdělav zálohy v polích, a vida, an lid vychází z města, vyskočil na ně a zbil je.</span> <span class="verse"><a name="44">44</a>Nebo Abimelech a houf, kterýž byl s ním, udeřili na ně a postavili se u brány města, druzí pak dva houfové obořili se na všecky ty, kteříž byli v poli, a zbili je.</span> <span class="verse"><a name="45">45</a>Abimelech pak dobýval města celý ten den, až ho i dobyl, a lid, kterýž v něm byl, pobil, a zbořiv město, posál je solí.</span> <span class="verse"><a name="46">46</a>Uslyševše pak všickni muži věže Sichemské, vešli do hradu svého, chrámu boha Berit.</span> <span class="verse"><a name="47">47</a>A oznámeno jest Abimelechovi, že se tam shromáždili všickni muži věže Sichemské.</span> <span class="verse"><a name="48">48</a>Tedy vstoupil Abimelech na horu Salmon, on i všecken lid, kterýž byl s ním, a nabrav seker s sebou, nasekal ratolestí s stromů, kterýchž nabral a vložil na rameno své. I řekl lidu, kterýž byl s ním: Což jste viděli, že jsem učinil, spěšně učiňte tak jako já.</span> <span class="verse"><a name="49">49</a>I uťal sobě jeden každý ze všeho lidu ratolest, a jdouce za Abimelechem, skladli je u hradu, a zapálili jimi hrad. I zemřeli tam všickni muži věže Sichemské téměř tisíc mužů a žen.</span> <span class="verse"><a name="50">50</a>Odšel pak Abimelech do Tébes, a položil se u Tébes, i dobyl ho.</span> <span class="verse"><a name="51">51</a>Byla pak věže pevná u prostřed města, a utekli tam všickni muži i ženy, i všickni přední města toho, a zavřeli po sobě, vstoupivše na vrch věže.</span> <span class="verse"><a name="52">52</a>Tehdy přišed Abimelech až k věži, dobýval jí, a přistoupil až ke dveřím věže, aby je zapálil ohněm.</span> <span class="verse"><a name="53">53</a>V tom žena nějaká svrhla kus žernovu na hlavu Abimelechovu, a prorazila hlavu jeho.</span> <span class="verse"><a name="54">54</a>A on rychle zavolav mládence, kterýž nosil zbroj jeho, řekl jemu: Vytrhni meč svůj a zabí mne, aby potom nepravili o mně: Žena zabila ho. I probodl jej služebník jeho, a umřel.</span> <span class="verse"><a name="55">55</a>Uzřevše pak synové Izraelští, že by umřel Abimelech, odešli jeden každý k místu svému.</span> <span class="verse"><a name="56">56</a>A tak odměnil Bůh zlým Abimelechovi za nešlechetnost, kterouž páchal proti otci svému, zmordovav sedmdesáte bratří svých.</span> <span class="verse"><a name="57">57</a>Tolikéž i všecku nešlechetnost mužů Sichemských vrátil Bůh na hlavu jejich, a přišlo na ně zlořečení Jotama syna Jerobálova.</span> </p></div</div></div></body></html>