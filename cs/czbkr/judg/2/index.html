<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/judg/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/judg">Judges</a> &gt <strong>Chapter 2</strong></div><p><span class="verse"><a name="1">1</a>Vstoupil pak anděl Hospodinův z Galgala do Bochim a řekl: Vyvedl jsem vás z Egypta a uvedl jsem vás do země, kterouž jsem s přísahou zaslíbil otcům vašim, a řekl jsem: Nezruším smlouvy své s vámi na věky.</span> <span class="verse"><a name="2">2</a>Vy také nečiňte smlouvy s obyvateli země této, oltáře jejich rozkopejte; ale neposlechli jste hlasu mého. Co jste to učinili?</span> <span class="verse"><a name="3">3</a>Pročež také jsem řekl: Nevyhladím jich před tváří vaší, ale budou vám jako trní, a bohové jejich budou vám osídlem.</span> <span class="verse"><a name="4">4</a>I stalo se, když mluvil anděl Hospodinův slova tato všechněm synům Izraelským, že pozdvihl hlasu svého lid a plakal.</span> <span class="verse"><a name="5">5</a>I nazvali jméno místa toho Bochim, a obětovali tu Hospodinu.</span> <span class="verse"><a name="6">6</a>Rozpustil pak byl Jozue lid, a rozešli se synové Izraelští, jeden každý do dědictví svého, aby vládli zemí.</span> <span class="verse"><a name="7">7</a>I sloužil lid Hospodinu po všecky dny Jozue, a po všecky dny starších, kteříž dlouho živi byli po Jozue, jenž viděli všecky skutky veliké Hospodinovy, kteréž učinil Izraelovi.</span> <span class="verse"><a name="8">8</a>Ale když umřel Jozue syn Nun, služebník Hospodinův, jsa ve stu a desíti letech,</span> <span class="verse"><a name="9">9</a>A pochovali ho v krajině dědictví jeho, v Tamnatheres, na hoře Efraim, k straně půlnoční hory Gás;</span> <span class="verse"><a name="10">10</a>Také když všecken věk ten připojen jest k otcům svým, a povstal jiný věk po nich, kteříž neznali Hospodina, ani skutků, kteréž učinil Izraelovi:</span> <span class="verse"><a name="11">11</a>Tedy činili synové Izraelští to, což jest zlého před očima Hospodinovýma, a sloužili modlám,</span> <span class="verse"><a name="12">12</a>Opustivše Hospodina Boha otců svých, kterýž je vyvedl z země Egyptské, a odešli za bohy cizími, bohy těch národů, kteříž byli vůkol nich, a klaněli se jim; pročež popudili Hospodina.</span> <span class="verse"><a name="13">13</a>Nebo opustivše Hospodina, sloužili Bálovi i Astarotům.</span> <span class="verse"><a name="14">14</a>I rozpálila se prchlivost Hospodinova na Izraele, a vydal je v ruku loupežníků, kteříž je zloupili; vydal je, pravím, v ruku nepřátel jejich vůkol, tak že nemohli více ostáti před nepřátely svými.</span> <span class="verse"><a name="15">15</a>Kamžkoli vycházeli, ruka Hospodinova byla proti nim ke zlému, jakož byl mluvil Hospodin, a jakož byl zapřisáhl jim Hospodin; i ssouženi byli náramně.</span> <span class="verse"><a name="16">16</a>Vzbuzoval pak Hospodin soudce, kteříž vysvobozovali je z rukou zhoubců jejich.</span> <span class="verse"><a name="17">17</a>Ale ani soudců svých neposlouchali, nebo smilnili, odcházejíce za bohy cizími, a klaněli se jim. Odcházeli rychle s cesty, po kteréž chodili otcové jejich, tak že poslouchati majíce přikázaní Hospodinových, nečinili toho.</span> <span class="verse"><a name="18">18</a>A když vzbuzoval jim Hospodin soudce, býval Hospodin s každým soudcím, a vysvobozoval je z ruky nepřátel jejich po všecky dny soudce; (nebo želel Hospodin naříkání jejich, k němuž je přivodili ti, kteříž je ssužovali a utiskali).</span> <span class="verse"><a name="19">19</a>Po smrti pak soudce navracejíce se zase, pohoršovali cest svých více nežli otcové jejich, odcházejíce za bohy cizími, a sloužíce i klanějíce se jim; nic neulevili z skutků jejich zlých a cesty jejich převrácené.</span> <span class="verse"><a name="20">20</a>Protož rozpálila se prchlivost Hospodinova proti Izraelovi, a řekl: Proto že přestoupil národ tento smlouvu mou, kterouž jsem učinil s otci jejich, a neposlouchali hlasu mého:</span> <span class="verse"><a name="21">21</a>Já také více nevyhladím žádného od tváři jejich z národů, kterýchž zanechal Jozue, když umřel,</span> <span class="verse"><a name="22">22</a>Abych skrze ně zkušoval Izraele, budou-li ostříhati cesty přikázaní Hospodinových, chodíce v nich, jakož ostříhali otcové jejich, čili nic.</span> <span class="verse"><a name="23">23</a>I zanechal Hospodin národů těch, a nevyhnal jich rychle, aniž dal jich v ruku Jozue.</span> </p></div</div></div></body></html>