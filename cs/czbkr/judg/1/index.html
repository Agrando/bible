<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/judg/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/judg">Judges</a> &gt <strong>Chapter 1</strong></div><p><span class="verse"><a name="1">1</a>Stalo se pak po smrti Jozue, otázali se synové Izraelští Hospodina, řkouce: Kdo z nás potáhne proti Kananejskému napřed, aby bojoval s ním?</span> <span class="verse"><a name="2">2</a>Jimž řekl Hospodin: Juda nechť táhne, aj, dal jsem tu zemi v ruku jeho.</span> <span class="verse"><a name="3">3</a>(Řekl pak byl Juda Simeonovi bratru svému: Potáhni se mnou k dobývání losu mého, abychom bojovali proti Kananejskému, a já také potáhnu s tebou k dobývání losu tvého. I táhl s ním Simeon.</span> <span class="verse"><a name="4">4</a>Tedy vytáhl Juda, i dal Hospodin Kananejského a Ferezejského v ruce jejich, a porazili z nich v Bezeku deset tisíc mužů.</span> <span class="verse"><a name="5">5</a>Nebo nalezše Adonibezeka v Bezeku, bojovali proti němu, a porazili Kananejského i Ferezejského.</span> <span class="verse"><a name="6">6</a>Když pak utíkal Adonibezek, honili ho, a chytivše jej, zutínali mu palce u rukou i noh.</span> <span class="verse"><a name="7">7</a>Tedy řekl Adonibezek: Sedmdesáte králů s uťatými palci u rukou i noh svých sbírali drobty pod stolem mým; jakž jsem činil, tak odplatil mi Bůh. I přivedli jej do Jeruzaléma, a tam umřel.</span> <span class="verse"><a name="8">8</a>Nebo byli vybojovali synové Juda Jeruzalém, a vzavše jej, zbili obyvatele jeho ostrostí meče a město vypálili.</span> <span class="verse"><a name="9">9</a>Potom také vytáhli synové Judovi, aby bojovali proti Kananejskému, bydlícímu na horách při straně polední i na rovinách.</span> <span class="verse"><a name="10">10</a>Nebo byl vytáhl Juda proti Kananejskému, kterýž bydlil v Hebronu, (jméno pak Hebronu prvé bylo Kariatarbe,) a pobil Sesaie, a Achimana, a Tolmaie.</span> <span class="verse"><a name="11">11</a>A odtud byl táhl na obyvatele Dabir, (jméno pak Dabir prvé bylo Kariatsefer).</span> <span class="verse"><a name="12">12</a>Kdežto řekl Kálef: Kdo by dobyl Kariatsefer a vzal by je, dám jemu Axu dceru svou za manželku.</span> <span class="verse"><a name="13">13</a>Tedy dobyl ho Otoniel, syn Cenezův, bratra Kálefova mladšího, i dal jemu Axu dceru svou za manželku.</span> <span class="verse"><a name="14">14</a>Stalo se pak, že když přišla k němu, ponukla ho, aby prosil otce jejího za pole; i ssedla s osla. A řekl jí Kálef: Cožť jest?</span> <span class="verse"><a name="15">15</a>A ona odpověděla: Dej mi dar; poněvadžs mi dal zemi suchou, dej mi také studnice vod. I dal jí Kálef studnice v horních i dolních končinách.</span> <span class="verse"><a name="16">16</a>Synové také Cinejského, tchána Mojžíšova, odebrali se z města palmového s syny Juda na poušť Judovu, jenž jest k straně polední městu Arad; a odšedše, bydlili s lidem tím.</span> <span class="verse"><a name="17">17</a>Potom táhl Juda s Simeonem, bratrem svým, a porazili Kananejské přebývající v Sefat, a zkazili je. I nazváno jest jméno města toho Horma.</span> <span class="verse"><a name="18">18</a>Dobyl také Juda Gázy a pomezí jeho, i Aškalonu s pomezím jeho, též Akaronu a pomezí jeho.</span> <span class="verse"><a name="19">19</a>Nebo byl Hospodin s Judou, a vyhnal obyvatele hor, ale nevyhnal obyvatelů údolí, proto že vozy železné měli.</span> <span class="verse"><a name="20">20</a>I dali Kálefovi Hebron, jakož byl mluvil Mojžíš, a vyhnal odtud tři syny Enakovy.</span> <span class="verse"><a name="21">21</a>Jebuzejského pak, bydlícího v Jeruzalémě, nevyhnali synové Beniamin; protož bydlil Jebuzejský v Jeruzalémě s syny Beniamin až do tohoto dne.</span> <span class="verse"><a name="22">22</a>Vytáhla také i čeled Jozefova do Bethel, a Hospodin byl s nimi.</span> <span class="verse"><a name="23">23</a>Nebo shlédla čeled Jozefova Bethel, kteréhožto města jméno prvé bylo Lůza.</span> <span class="verse"><a name="24">24</a>Uzřevše pak ti špehéři muže vycházejícího z města, řekli jemu: Medle ukaž nám, kudy bychom mohli vjíti do města, a učinímeť milost.</span> <span class="verse"><a name="25">25</a>Kterýžto ukázal jim, kudy by mohli vjíti do města; i vyhubili to město mečem, muže pak toho se vší čeledí jeho propustili.</span> <span class="verse"><a name="26">26</a>I šel muž ten do země Hetejských, kdež vystavěl město, a nazval jméno jeho Lůza; to jest jméno jeho až do tohoto dne.</span> <span class="verse"><a name="27">27</a>Manasses také nevyhnal obyvatelů Betsan a městeček jeho, ani Tanach a městeček jeho, ani obyvatelů Dor a Jibleam, a Mageddo a městeček jejich; i počal Kananejský svobodně bydliti v zemi té.</span> <span class="verse"><a name="28">28</a>Když se pak zsilil Izrael, uvedl Kananejského pod plat, a maje jej vyhnati, nevyhnal.</span> <span class="verse"><a name="29">29</a>Efraim také nevyhnal Kananejského bydlícího v Gázer, protož bydlil Kananejský u prostřed něho v Gázer.</span> <span class="verse"><a name="30">30</a>Zabulon též nevyhnal obyvatelů Cetron, a obyvatelů Naalol, protož bydlil Kananejský u prostřed něho, a dával jemu plat.</span> <span class="verse"><a name="31">31</a>Asser také nevyhnal obyvatelů Acho a obyvatelů Sidonu, ani Ahalab, ani Achzib, ani Helba, ani Afek, ani Rohob.</span> <span class="verse"><a name="32">32</a>I bydlil Asser mezi Kananejskými obyvateli země té, nebo nevyhnal jich.</span> <span class="verse"><a name="33">33</a>Též Neftalím nevyhnal obyvatelů Betsemes, ani obyvatelů Betanat, protož bydlil mezi Kananajeskými přebývajícími v zemi té; a však obyvatelé Betsemes a Betanat dávali jim plat.</span> <span class="verse"><a name="34">34</a>Ssužovali pak Amorejští syny Dan na horách, tak že nedali jim scházeti do údolí.</span> <span class="verse"><a name="35">35</a>Nebo počal Amorejský svobodně bydliti na hoře Heres, v Aialon a v Salbim, ale když se zsilila ruka čeledi Jozefovy, uvedeni jsou pod plat.</span> <span class="verse"><a name="36">36</a>Pomezí pak Amorejského bylo od začátku hor Akrabim, od skály jejich i výše.</span> </p></div</div></div></body></html>