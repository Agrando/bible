<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/titus/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/titus">Titus</a> &gt <strong>Chapter 1</strong></div><p><span class="verse"><a name="1">1</a>Pavel, služebník Boží, apoštol pak Ježíše Krista, podle víry vyvolených Božích a známosti pravdy, kteráž jest podle zbožnosti,</span> <span class="verse"><a name="2">2</a>K naději života věčného, kterýž zaslíbil před časy věků ten, jenž nikdy neklamá, Bůh, zjevil pak časy svými,</span> <span class="verse"><a name="3">3</a>Totiž to slovo své, skrze kázání mně svěřené, podle zřízení Spasitele našeho Boha, Titovi, vlastnímu synu u víře obecné:</span> <span class="verse"><a name="4">4</a>Milost, milosrdenství a pokoj od Boha Otce a Pána Jezukrista Spasitele našeho.</span> <span class="verse"><a name="5">5</a>Z té příčiny zanechal jsem tebe v Krétě, abys to, čehož tam ještě potřebí, spravil a ustanovil po městech starší, jakož i já při tobě jsem zřídil:</span> <span class="verse"><a name="6">6</a>Jest-li kdo bez úhony, jedné manželky muž, dítky maje věřící, na kteréž by nemohlo touženo býti, že by byli bujní, anebo nepoddaní.</span> <span class="verse"><a name="7">7</a>Neboť biskup má býti bez úhony, jako Boží šafář, ne svémyslný, ne hněvivý, ne pijan vína, ne bijce, ne žádostivý mrzkého zisku,</span> <span class="verse"><a name="8">8</a>Ale přívětivý k hostem, dobrotivý, opatrný, spravedlivý, svatý, zdrželivý,</span> <span class="verse"><a name="9">9</a>Pilně se přídržící věrné řeči v učení Božím, aby mohl i napomínati učením zdravým, i ty, kteříž odpírají, přemáhati.</span> <span class="verse"><a name="10">10</a>Neboť jsou mnozí nepoddaní, marnomluvní, i svůdcové myslí lidských, zvláště ti, jenž jsou z obřízky.</span> <span class="verse"><a name="11">11</a>Jimž musejí ústa zacpána býti; kteříž celé domy převracejí, učíce neslušným věcem, pro mrzký zisk.</span> <span class="verse"><a name="12">12</a>Řekl jeden z nich, vlastní jejich prorok, že Kretenští jsou vždycky lháři, zlá hovada, břicha lenivá.</span> <span class="verse"><a name="13">13</a>Svědectví to pravé jest. A protož tresciž je přísně, ať jsou zdraví u víře,</span> <span class="verse"><a name="14">14</a>Nešetříce Židovských básní, a přikázání lidí těch, jenž se odvracují od pravdy.</span> <span class="verse"><a name="15">15</a>Všecko zajisté čisté jest čistým, poskvrněným pak a nevěřícím nic není čistého, ale poskvrněná jest i mysl jejich i svědomí.</span> <span class="verse"><a name="16">16</a>Vypravují o tom, že Boha znají, ale skutky svými toho zapírají, ohavní jsouce, a nepoddaní, a ke všelikému skutku dobrému nehodní.</span> </p></div</div></div></body></html>