<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>A já, bratří, nemohl jsem vám mluviti jako duchovním, ale jako tělesným, jako maličkým v Kristu.</span> <span class="verse"><a name="2">2</a>Mlékem jsem vás živil, a ne pokrmem; nebo jste ještě nemohli pokrmů tvrdších užívati, ano i nyní ještě nemůžete.</span> <span class="verse"><a name="3">3</a>Ještě zajisté tělesní jste. Poněvadžť jest mezi vámi nenávist, svárové a různice, zdaž ještě tělesní nejste? a tak podle člověka chodíte.</span> <span class="verse"><a name="4">4</a>Nebo když někdo říká: Jáť jsem Pavlův, jiný pak: Já Apollův, zdaliž nejste tělesní?</span> <span class="verse"><a name="5">5</a>Nebo kdo jest Pavel, a kdo jest Apollo, než služebníci, skrze něž jste uvěřili, a jakž jednomu každému dal Pán?</span> <span class="verse"><a name="6">6</a>Jáť jsem štípil, Apollo zaléval, ale Bůh dal zrůst.</span> <span class="verse"><a name="7">7</a>A protož ani ten, kdož štěpuje, nic není, ani ten, jenž zalévá, ale ten, kterýž zrůst dává, Bůh.</span> <span class="verse"><a name="8">8</a>Ten pak, kdož štěpuje, a ten, kdož zalévá, jedno jsou, avšak jeden každý vlastní odplatu vezme podle své práce.</span> <span class="verse"><a name="9">9</a>Božíť jsme zajisté pomocníci, Boží rolí, Boží vzdělání jste.</span> <span class="verse"><a name="10">10</a>Já podle milosti Boží mně dané, jako moudrý stavitel, základ jsem založil, jiný pak na něm staví. Ale jeden každý viz, jak na něm staví.</span> <span class="verse"><a name="11">11</a>Nebo základu jiného žádný položiti nemůž, mimo ten, kterýž položen jest, jenž jest Ježíš Kristus.</span> <span class="verse"><a name="12">12</a>Staví-liť pak kdo na ten základ zlato, stříbro, kamení drahé, dříví, seno, strniště,</span> <span class="verse"><a name="13">13</a>Jednohoť každého dílo zjeveno bude. Den zajisté to všecko okáže; nebo v ohni zjeví se, a jednoho každého dílo, jaké by bylo, oheň zprubuje.</span> <span class="verse"><a name="14">14</a>Zůstane-liť čí dílo, kteréž na něm stavěl, vezme odplatu.</span> <span class="verse"><a name="15">15</a>Pakliť čí dílo shoří, tenť vezme škodu, ale sám spasen bude, avšak tak jako skrze oheň.</span> <span class="verse"><a name="16">16</a>Zdaliž nevíte, že chrám Boží jste, a Duch Boží v vás přebývá?</span> <span class="verse"><a name="17">17</a>Jestližeť kdo chrámu Božího poskvrňuje, tohoť zatratí Bůh; nebo chrám Boží svatý jest, jenž jste vy.</span> <span class="verse"><a name="18">18</a>Žádný sám sebe nesvoď. Zdá-li se komu z vás, že jest moudrý na tomto světě, budiž bláznem, aby byl učiněn moudrým.</span> <span class="verse"><a name="19">19</a>Moudrost zajisté světa tohoto bláznovství jest u Boha. Nebo psáno jest: Kterýž zlapá moudré v chytrosti jejich.</span> <span class="verse"><a name="20">20</a>A opět: Znáť Pán přemyšlování moudrých, že jsou marná.</span> <span class="verse"><a name="21">21</a>A tak nechlubiž se žádný lidmi; nebo všecky věci vaše jsou.</span> <span class="verse"><a name="22">22</a>Buďto Pavel, buďto Apollo, buďto Petr, buďto svět, buďto život, buďto smrt, buďto přítomné věci, buďto budoucí, všecko jest vaše,</span> <span class="verse"><a name="23">23</a>Vy pak Kristovi, a Kristus Boží.</span> </p></div</div></div></body></html>