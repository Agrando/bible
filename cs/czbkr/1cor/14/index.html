<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1cor/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1cor">1 Corinthians</a> &gt <strong>Chapter 14</strong></div><p><span class="verse"><a name="1">1</a>Následujtež tedy lásky, horlivě žádejte duchovních věcí, nejvíce však, abyste prorokovali.</span> <span class="verse"><a name="2">2</a>Nebo ten, jenž mluví cizím jazykem, ne lidem mluví, ale Bohu; nebo žádný neposlouchá, ale duchem vypravuje tajemství.</span> <span class="verse"><a name="3">3</a>Kdož pak prorokuje, lidem mluví vzdělání, i napomínání, i potěšení.</span> <span class="verse"><a name="4">4</a>Kdož mluví cizím jazykem, sám sebe vzdělává, ale kdož prorokuje, tenť církev vzdělává.</span> <span class="verse"><a name="5">5</a>Chtělť bych pak, abyste všickni jazyky rozličnými mluvili, ale však raději, abyste prorokovali. Nebo větší jest ten, jenž prorokuje, nežli ten, kdož jazyky cizími mluví, leč by také to, což mluví, vykládal, aby se vzdělávala církev.</span> <span class="verse"><a name="6">6</a>A protož, bratří, přišel-li bych k vám, jazyky cizími mluvě, což vám prospěji, nebudu-liť vám mluviti, buď v zjevení neb v umění, buď v proroctví neb v učení?</span> <span class="verse"><a name="7">7</a>Podobně jako i bezdušné věci, vydávající zvuk, jako píšťalka nebo harfa, kdyby rozdílného zvuku nevydávaly, kterak by vědíno bylo, co se píská, anebo na harfu hrá?</span> <span class="verse"><a name="8">8</a>Ano trouba vydala-li by nejistý hlas, kdož se bude strojiti k boji?</span> <span class="verse"><a name="9">9</a>Tak i vy, nevydali-li byste jazykem svým srozumitelných slov, kterak bude rozumíno, co se mluví? Budete jen u vítr mluviti.</span> <span class="verse"><a name="10">10</a>Tak mnoho, (jakž vidíme,) rozdílů hlasů jest na světě, a nic není bez hlasu.</span> <span class="verse"><a name="11">11</a>Protož nebudu-liť znáti moci hlasu, budu tomu, kterýž mluví, cizozemec, a ten, jenž mluví, bude mi také cizozemec.</span> <span class="verse"><a name="12">12</a>Tak i vy, poněvadž jste horliví milovníci duchovních věcí, toho hledejte, abyste se k vzdělání církve rozhojnili.</span> <span class="verse"><a name="13">13</a>A protož, kdož mluví jazykem cizím, modl se, aby mohl vykládati.</span> <span class="verse"><a name="14">14</a>Nebo budu-li se modliti cizím jazykem, duch můj se toliko modlí, ale mysl má bez užitku jest.</span> <span class="verse"><a name="15">15</a>Což tedy jest? Modliti se budu duchem, a modliti se budu i myslí; plésati budu duchem a plésati budu i myslí.</span> <span class="verse"><a name="16">16</a>Nebo kdybys ty dobrořečil Bohu duchem, kterakž ten, jenž prostý člověk jest, k tvému dobrořečení řekne Amen, poněvadž neví, co pravíš?</span> <span class="verse"><a name="17">17</a>Nebo ač ty dobře díky činíš, ale jiný se nevzdělává.</span> <span class="verse"><a name="18">18</a>Děkuji Bohu svému, že více nežli vy všickni jazyky cizími mluvím.</span> <span class="verse"><a name="19">19</a>Ale v sboru raději bych chtěl pět slov srozumitelně promluviti, abych také jiných poučil, nežli deset tisíců slov jazykem neznámým.</span> <span class="verse"><a name="20">20</a>Bratří, nebuďte děti v smyslu, ale zlostí buďte děti, smyslem pak buďte dospělí.</span> <span class="verse"><a name="21">21</a>Psáno jest v Zákoně: Že rozličnými jazyky a cizími rty budu mluviti lidu tomuto, a anižť tak mne slyšeti budou, praví Pán.</span> <span class="verse"><a name="22">22</a>A tak jazykové jsou za div ne těm, jenž věří, ale nevěřícím, proroctví pak ne nevěřícím, ale věřícím.</span> <span class="verse"><a name="23">23</a>A protož když by se sešla všecka církev spolu, a všickni by jazyky cizími mluvili, a vešli by tam i neučení neb nevěřící, zdaliž neřeknou, že blázníte?</span> <span class="verse"><a name="24">24</a>Ale kdyby všickni prorokovali, a všel by tam mezi ně někdo nevěřící nebo neučený, přemáhán by byl ode všech a souzen ode všech.</span> <span class="verse"><a name="25">25</a>A tak tajnosti srdce jeho zjeveny budou, a on padna na tvář, klaněti se bude Bohu, vyznávaje, že jistě Bůh jest mezi vámi.</span> <span class="verse"><a name="26">26</a>Což tedy bratří? Když se scházíte, jeden každý z vás píseň má, učení má, cizí jazyk má, zjevení má, vykládání má, všecko to budiž k vzdělání.</span> <span class="verse"><a name="27">27</a>Buďto že by kdo jazykem cizím mluvil, ať se to děje skrze dva neb nejvíce tři, a to jeden po druhém, a jeden ať vykládá.</span> <span class="verse"><a name="28">28</a>Pakli by nebylo vykladače, nechať mlčí v shromáždění, než sobě sám nechažť mluví a Bohu.</span> <span class="verse"><a name="29">29</a>Proroci pak dva nebo tři ať mluví, a jiní nechť rozsuzují.</span> <span class="verse"><a name="30">30</a>Pakliť by jinému tu přísedícímu zjeveno bylo, první mlč.</span> <span class="verse"><a name="31">31</a>Nebo můžete všickni, jeden po druhém, prorokovati, aby se všickni učili a všickni se potěšovali.</span> <span class="verse"><a name="32">32</a>Duchovéť pak proroků prorokům poddáni jsou.</span> <span class="verse"><a name="33">33</a>Nebo neníť Bůh původ různice, ale pokoje, jakož i ve všech shromážděních svatých učím.</span> <span class="verse"><a name="34">34</a>Ženy vaše v shromážděních ať mlčí, nebo nedopouští se jim mluviti, ale aby poddány byly, jakž i Zákon praví.</span> <span class="verse"><a name="35">35</a>Pakli se chtí čemu naučiti, doma mužů svých nechať se ptají. Nebo mrzká věc jest ženám mluviti v shromáždění.</span> <span class="verse"><a name="36">36</a>Zdaliž jest od vás slovo Boží pošlo? Zdali k samým vám přišlo?</span> <span class="verse"><a name="37">37</a>Zdá-li se sobě kdo býti prorokem nebo duchovním, nechažť pozná, co vám píši, žeť jsou přikázání Páně.</span> <span class="verse"><a name="38">38</a>Pakli kdo neví, nevěz.</span> <span class="verse"><a name="39">39</a>A takž, bratří, o to se snažte, abyste prorokovali, a jazyky cizími mluviti nezbraňujte.</span> <span class="verse"><a name="40">40</a>Všecko slušně a podle řádu ať se děje.</span> </p></div</div></div></body></html>