<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1cor/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1cor">1 Corinthians</a> &gt <strong>Chapter 9</strong></div><p><span class="verse"><a name="1">1</a>Zdaliž nejsem apoštol? Zdaliž nejsem svobodný? Zdaliž jsem Jezukrista Pána našeho neviděl? Zdaliž vy nejste práce má v Pánu?</span> <span class="verse"><a name="2">2</a>Bychť pak jiným nebyl apoštol, tedy vám jsem. Nebo pečet mého apoštolství vy jste v Pánu.</span> <span class="verse"><a name="3">3</a>Odpověd má před těmi, jenž mne soudí, ta jest:</span> <span class="verse"><a name="4">4</a>Zdaliž nemáme moci jísti a píti?</span> <span class="verse"><a name="5">5</a>Zdaliž nemáme moci sestry ženy při sobě míti, jako i jiní apoštolé, i bratří Páně, i Petr?</span> <span class="verse"><a name="6">6</a>Zdaliž sám já a Barnabáš nemáme moci tělesných prací zanechati?</span> <span class="verse"><a name="7">7</a>I kdo bojuje kdy na svůj náklad? Kdo štěpuje vinici a jejího ovoce nejí? Anebo kdo pase stádo a mléka od stáda nejí?</span> <span class="verse"><a name="8">8</a>Zdali podle člověka to pravím? Zdaliž i Zákon toho nepraví?</span> <span class="verse"><a name="9">9</a>Nebo v Zákoně Mojžíšově psáno jest: Nezavížeš úst volu mlátícímu. I zdali Bůh tak o voly pečuje?</span> <span class="verse"><a name="10">10</a>Čili naprosto pro nás to praví? Pro násť jistě to napsáno jest. Nebo kdo oře, v naději orati má; a kdo mlátí v naději, naděje své má účasten býti.</span> <span class="verse"><a name="11">11</a>Poněvadž jsme my vám duchovní věci rozsívali, tak-liž jest pak to veliká věc, jestliže bychom my vaše časné věci žali?</span> <span class="verse"><a name="12">12</a>Kdyžť jiní práva svého k vám užívají, proč ne raději my? Avšak neužívali jsme práva toho, ale všecko snášíme, abychom žádné překážky neučinili evangelium Kristovu.</span> <span class="verse"><a name="13">13</a>Zdaliž nevíte, že ti, kteříž o svatých věcech pracují, z svatých věcí jedí, a kteříž oltáři přístojí, s oltářem spolu díl mají?</span> <span class="verse"><a name="14">14</a>Tak jest i Pán nařídil těm, kteříž evangelium zvěstují, aby z evangelium živi byli.</span> <span class="verse"><a name="15">15</a>Jáť jsem však ničeho toho neužíval. Aniž jsem toho proto psal, aby se to při mně tak dálo, anoť by mi mnohem lépe bylo umříti, nežli aby kdo chválu mou vyprázdnil.</span> <span class="verse"><a name="16">16</a>Nebo káži-li evangelium, nemám se čím chlubiti, poněvadž jsem to povinen; ale běda by mně bylo, kdybych nekázal.</span> <span class="verse"><a name="17">17</a>Jestližeť pak dobrovolně to činím, mámť odplatu; pakli bezděky, úřadť jest mi svěřen.</span> <span class="verse"><a name="18">18</a>Jakouž tedy mám odplatu? abych evangelium káže, bez nákladů býti evangelium Kristovo uložil, proto abych zle nepožíval práva svého při evangelium.</span> <span class="verse"><a name="19">19</a>Svoboden zajisté jsa ode všech, všechněm sebe samého v službu jsem vydal, abych mnohé získal.</span> <span class="verse"><a name="20">20</a>A učiněn jsem Židům jako Žid, abych Židy získal; těm, kteříž pod Zákonem jsou, jako bych pod Zákonem byl, abych ty, kteříž pod Zákonem jsou, získal.</span> <span class="verse"><a name="21">21</a>Těm, kteříž jsou bez Zákona, jako bych bez Zákona byl, (a nejsa bez Zákona Bohu, ale jsa v Zákoně Kristu,) abych získal ty, jenž jsou bez Zákona.</span> <span class="verse"><a name="22">22</a>Učiněn jsem mdlým jako mdlý, abych mdlé získal. Všechněm všecko jsem učiněn, abych vždy některé k spasení přivedl.</span> <span class="verse"><a name="23">23</a>A toť činím pro evangelium, abych účastník jeho byl.</span> <span class="verse"><a name="24">24</a>Zdaliž nevíte, že ti, kteříž v závod běží, všickni zajisté běží, ale jeden béře základ? Tak běžte, abyste základu dosáhli.</span> <span class="verse"><a name="25">25</a>A všeliký, kdož bojuje, ve všem jest zdrželivý. A oni zajisté, aby porušitelnou korunu vzali, jsou zdrželiví, ale my neporušitelnou.</span> <span class="verse"><a name="26">26</a>Protož já tak běžím, ne jako v nejistotu, tak bojuji, ne jako vítr rozrážeje,</span> <span class="verse"><a name="27">27</a>Ale podmaňuji tělo své a v službu podrobuji, abych snad jiným káže, sám nebyl nešlechetný.</span> </p></div</div></div></body></html>