<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>O sbírce pak na svaté, jakž jsem nařídil v církvích Galatských, tak i vy čiňte.</span> <span class="verse"><a name="2">2</a>V každou neděli jeden každý z vás sám u sebe slož, schovaje podle možnosti, aby ne teprv, když k vám přijdu, sbírky se dály.</span> <span class="verse"><a name="3">3</a>Když pak přijdu, kterékoli osoby schválíte skrze listy, tyť pošli, aby donesli tuto milost vaši do Jeruzaléma.</span> <span class="verse"><a name="4">4</a>Pakliť by bylo potřebí, abych i já šel, půjdouť se mnou.</span> <span class="verse"><a name="5">5</a>Přijduť pak k vám, když Macedonií projdu; (nebo Macedonií míním projíti.)</span> <span class="verse"><a name="6">6</a>Ale u vásť snad poostanu, aneb i přes zimu pobudu, abyste vy mne doprovodili, kamž bych koli šel.</span> <span class="verse"><a name="7">7</a>Nechci zajisté s vámi se nyní toliko na zastavení shledati, ale naději se, že za nějaký čas pobudu u vás, bude-li Pán chtíti.</span> <span class="verse"><a name="8">8</a>Zůstanuť pak v Efezu až do letnic.</span> <span class="verse"><a name="9">9</a>Nebo otevříny jsou mi tu veliké a mocné dveře, a protivníku mnoho.</span> <span class="verse"><a name="10">10</a>Přišel-liť by pak k vám Timoteus, hleďtež, aby bezpečně byl u vás; neboť dílo Boží dělá jako i já.</span> <span class="verse"><a name="11">11</a>Protož nechť jím žádný nepohrdá, ale vyprovoďte jej v pokoji, ať přijde ke mně; neboť na něj čekám s bratřími.</span> <span class="verse"><a name="12">12</a>O Apollovi pak bratru oznamuji vám, že jsem ho velmi prosil, aby šel k vám s bratřími. Ale nikoli nebyla vůle jeho, aby nyní přišel, než přijdeť, když bude míti čas příhodný.</span> <span class="verse"><a name="13">13</a>Bděte, stůjte u víře, zmužile sobě čiňte a buďtež silní.</span> <span class="verse"><a name="14">14</a>Všecky věci vaše ať se dějí v lásce.</span> <span class="verse"><a name="15">15</a>Prosímť vás pak, bratří, znáte čeled Štěpánovu, že jsou oni prvotiny Achaie, a že jsou se v službu svatým vydali,</span> <span class="verse"><a name="16">16</a>Abyste i vy poddáni byli takovým, i všelikému pomáhajícímu a pracujícímu.</span> <span class="verse"><a name="17">17</a>Těšímť se pak z příchodu Štěpána a Fortunáta a Achaika; nebo nedostatek pro vaši nepřítomnost oni doplnili.</span> <span class="verse"><a name="18">18</a>Potěšili zajisté mého ducha i vašeho. Protož znejtež takové.</span> <span class="verse"><a name="19">19</a>Pozdravujíť vás sborové, kteříž jsou v Azii. Pozdravujíť vás v Pánu velice Akvila a Priscilla, s církví tou, kteráž jest v domu jejich.</span> <span class="verse"><a name="20">20</a>Pozdravují vás všickni bratří. Pozdravte sebe vespolek v políbení svatém.</span> <span class="verse"><a name="21">21</a>Pozdravení vlastní rukou Pavlovou.</span> <span class="verse"><a name="22">22</a>Jestliže kdo nemiluje Pána Jezukrista, budiž proklatý: Maran atha.</span> <span class="verse"><a name="23">23</a>Milost Pána Jezukrista budiž s vámi.</span> <span class="verse"><a name="24">24</a>I láska má v Kristu Ježíši se všemi vámi. Amen.</span> </p></div</div></div></body></html>