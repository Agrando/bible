<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1cor/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1cor">1 Corinthians</a> &gt <strong>Chapter 11</strong></div><p><span class="verse"><a name="1">1</a>Následovníci moji buďte, jako i já Kristův.</span> <span class="verse"><a name="2">2</a>Chválímť pak vás, bratří, že všecky věci mé v paměti máte, a jakž jsem vydal vám ustanovení, tak je zachováváte.</span> <span class="verse"><a name="3">3</a>Chciť pak, abyste věděli, že všelikého muže hlava jest Kristus, a hlava ženy muž, hlava pak Kristova Bůh.</span> <span class="verse"><a name="4">4</a>Každý muž, modle se aneb prorokuje s přikrytou hlavou, ohyžďuje hlavu svou.</span> <span class="verse"><a name="5">5</a>Každá pak žena, modleci se anebo prorokujici s nepřikrytou hlavou, ohyžďuje hlavu svou; nebo jednostejná věc jest, jako by se oholila.</span> <span class="verse"><a name="6">6</a>Nebo nezavíjí-liť žena hlavy své, nechažť se také ostříhá. Pakli jest mrzká věc ženě oholiti se neb ostříhati, nechažť se zavíjí.</span> <span class="verse"><a name="7">7</a>Mužť nemá zavíjeti hlavy své, obraz a sláva Boží jsa, ale žena sláva mužova jest.</span> <span class="verse"><a name="8">8</a>Nebo není muž z ženy, ale žena z muže.</span> <span class="verse"><a name="9">9</a>Není zajisté muž stvořen pro ženu, ale žena pro muže.</span> <span class="verse"><a name="10">10</a>Protož máť žena míti obestření na hlavě pro anděly.</span> <span class="verse"><a name="11">11</a>Avšak ani muž bez ženy, ani žena bez muže, v Pánu.</span> <span class="verse"><a name="12">12</a>Nebo jakož žena jest z muže, tak i muž skrze ženu, všecky pak věci z Boha.</span> <span class="verse"><a name="13">13</a>Vy sami mezi sebou suďte, sluší-li se ženě s nepřikrytou hlavou modliti Bohu.</span> <span class="verse"><a name="14">14</a>Zdaliž vás i samo přirození neučí, žeť jest ohyzda muži míti dlouhé vlasy?</span> <span class="verse"><a name="15">15</a>Ale ženě míti dlouhé vlasy poctivé jest; nebo vlasové k zastírání dány jsou jí.</span> <span class="verse"><a name="16">16</a>Jestliže pak komu se vidí neustupným býti, myť takového obyčeje nemáme, ani církev Boží.</span> <span class="verse"><a name="17">17</a>Toto pak předkládaje, nechválím toho, že ne k lepšímu, ale k horšímu se scházíte.</span> <span class="verse"><a name="18">18</a>Nejprve zajisté, když se scházíte do shromáždění, slyším, že jsou roztržky mezi vámi, a poněkud tomu věřím.</span> <span class="verse"><a name="19">19</a>Neboť musejí i kacířstva mezi vámi býti, aby právě zbožní zjeveni byli mezi vámi.</span> <span class="verse"><a name="20">20</a>A tak když se scházíte vespolek, jižť to není večeři Páně jísti,</span> <span class="verse"><a name="21">21</a>Poněvadž jeden každý nejprv večeři svou přijímá v jedení, a tu někdo lační, a jiný se přepil.</span> <span class="verse"><a name="22">22</a>A což pak domů nemáte k jedení a ku pití? Čili církev Boží tupíte, a zahanbujete ty, kteříž nemají hojnosti pokrmů? Což vám dím? Chváliti budu vás? V tom jistě nechválím.</span> <span class="verse"><a name="23">23</a>Já zajisté přijal jsem ode Pána, což i vydal jsem vám, že Pán Ježíš v tu noc, v kterouž zrazen jest, vzal chléb,</span> <span class="verse"><a name="24">24</a>A díky činiv, lámal a řekl: Vezměte, jezte, to jest tělo mé, kteréž se za vás láme. To čiňte na mou památku.</span> <span class="verse"><a name="25">25</a>Takž i kalich, když povečeřel, řka: Tento kalich jest ta nová smlouva v mé krvi. To čiňte, kolikrátkoli píti budete, na mou památku.</span> <span class="verse"><a name="26">26</a>Nebo kolikrátž byste koli jedli chléb tento a z kalicha toho pili, smrt Páně zvěstujte, dokavadž nepřijde.</span> <span class="verse"><a name="27">27</a>A protož kdokoli jedl by chléb tento a pil z kalicha Páně nehodně, vinen bude tělem a krví Páně.</span> <span class="verse"><a name="28">28</a>Zkusiž tedy sám sebe člověk, a tak chléb ten jez, a z toho kalicha pí.</span> <span class="verse"><a name="29">29</a>Nebo kdož jí a pije nehodně, odsouzení sobě jí a pije, nerozsuzuje těla Páně.</span> <span class="verse"><a name="30">30</a>Protož mezi vámi jsou mnozí mdlí a nemocní, a spí mnozí,</span> <span class="verse"><a name="31">31</a>Ješto kdybychom se sami rozsuzovali, nebyli bychom souzeni.</span> <span class="verse"><a name="32">32</a>Ale když býváme souzeni, ode Pána býváme poučováni, abychom s světem nebyli odsouzeni.</span> <span class="verse"><a name="33">33</a>A tak, bratří moji, když se scházíte k jedení, jedni na druhé čekávejte.</span> <span class="verse"><a name="34">34</a>Pakli kdo lační, doma jez, abyste se nescházeli k odsouzení. Jiné pak věci, když přijdu, zřídím.</span> </p></div</div></div></body></html>