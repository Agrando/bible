<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1cor/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1cor">1 Corinthians</a> &gt <strong>Chapter 7</strong></div><p><span class="verse"><a name="1">1</a>O čemž jste mi pak psali, k tomuť vám toto odpovídám: Dobréť by bylo člověku ženy se nedotýkati.</span> <span class="verse"><a name="2">2</a>Ale pro uvarování se smilstva, jeden každý manželku svou měj a jedna každá měj muže svého.</span> <span class="verse"><a name="3">3</a>Muž k ženě povinnou přívětivost okazuj, a tak podobně i žena muži.</span> <span class="verse"><a name="4">4</a>Žena vlastního těla svého v moci nemá, ale muž; též podobně i muž těla svého vlastního v moci nemá, ale žena.</span> <span class="verse"><a name="5">5</a>Nezbavujte jeden druhého, leč by to bylo z společného svolení na čas, abyste se uprázdnili ku postu a k modlitbě; a potom zase k témuž se navraťte, aby vás nepokoušel satan pro nezdrželivost vaši.</span> <span class="verse"><a name="6">6</a>Ale toť pravím podle dopuštění, ne podle rozkazu.</span> <span class="verse"><a name="7">7</a>Nebo chtěl bych, aby všickni lidé tak byli jako já, ale jeden každý svůj vlastní dar od Boha má, jeden tak a jiný jinak.</span> <span class="verse"><a name="8">8</a>Pravím pak neženatým a vdovám: Dobré jest jim, aby tak zůstali jako i já.</span> <span class="verse"><a name="9">9</a>Pakliť se nemohou zdržeti, nechažť v stav manželský vstoupí; nebo lépe jest v stav manželský vstoupiti nežli páliti se.</span> <span class="verse"><a name="10">10</a>Vdaným pak přikazuji ne já, ale Pán, řka: Manželka od muže neodcházej.</span> <span class="verse"><a name="11">11</a>Pakliť by odešla, zůstaniž nevdaná, anebo smiř se s mužem svým. Tolikéž muž nepropouštěj ženy.</span> <span class="verse"><a name="12">12</a>Jiným pak pravím já, a ne Pán: Má-li který bratr manželku nevěřící, a ta povoluje býti s ním, nepropouštějž jí.</span> <span class="verse"><a name="13">13</a>A má-li která žena muže nevěřícího, a on chce býti s ní, nepropouštěj ho.</span> <span class="verse"><a name="14">14</a>Posvěcenť jest zajisté nevěřící muž pro ženu věřící, a žena nevěřící posvěcena jest pro muže; sic jinak děti vaši nečistí by byli, ale nyní svatí jsou.</span> <span class="verse"><a name="15">15</a>Pakliť nevěřící odjíti chce, nechať jde. Neníť manem bratr neb sestra v takové věci, ale ku pokoji povolal nás Bůh.</span> <span class="verse"><a name="16">16</a>A kterak ty víš, ženo, získáš-li muže svého? Anebo co ty víš, muži, získáš-li ženu?</span> <span class="verse"><a name="17">17</a>Ale jakž jednomu každému odměřil Bůh a jakž jednoho každého povolal Pán, tak choď. A takť ve všech církvech řídím.</span> <span class="verse"><a name="18">18</a>Obřezaný někdo povolán jest? Neuvodiž na sebe neobřezání; pakli kdo v neobřízce povolán, neobřezuj se.</span> <span class="verse"><a name="19">19</a>Nebo obřízka nic není, a neobřízka také nic není, ale zachovávání přikázání Božích.</span> <span class="verse"><a name="20">20</a>Jeden každý v povolání tom, jímž povolán jest, zůstávej.</span> <span class="verse"><a name="21">21</a>Služebníkem byv, povolán jsi? Nedbej na to. Pakli bys mohl býti svobodný, raději toho užívej.</span> <span class="verse"><a name="22">22</a>Nebo kdož jest v Pánu povolán, byv služebníkem, osvobozený jest Páně. Též podobně kdož jest povolán byv svobodný, služebník jest Kristův.</span> <span class="verse"><a name="23">23</a>Za mzdu koupeni jste, nebuďtež služebníci lidští.</span> <span class="verse"><a name="24">24</a>Jeden každý, jakž povolán jest, bratří, v tom zůstávej před Bohem.</span> <span class="verse"><a name="25">25</a>O pannách pak přikázání Páně nemám, ale však radu dávám, jakožto ten, jemuž z milosrdenství svého Pán dal věrným býti.</span> <span class="verse"><a name="26">26</a>Za toť pak mám, že jest to dobré pro nastávající potřebu, totiž že jest dobré člověku tak býti.</span> <span class="verse"><a name="27">27</a>Přivázán-lis k ženě, nehledej rozvázání. Jsi-li prost od ženy, nehledej ženy.</span> <span class="verse"><a name="28">28</a>Pakli bys ses i oženil, nezhřešils, a vdala-li by se panna, nezhřešila; ale trápení těla míti budou takoví; jáť pak vám odpouštím.</span> <span class="verse"><a name="29">29</a>Ale totoť vám pravím, bratří, protože čas ostatní jest ukrácený: náležíť tedy, aby i ti, kteříž mají ženy, byli, jako by jich neměli.</span> <span class="verse"><a name="30">30</a>A kteříž plačí, jako by neplakali, a kteříž se radují, jako by se neradovali, a kteříž kupují, jako by nevládli,</span> <span class="verse"><a name="31">31</a>A kteříž užívají tohoto světa, jako by neužívali. Neboť pomíjí způsob tohoto světa.</span> <span class="verse"><a name="32">32</a>A já bych rád chtěl, abyste vy bez pečování byli. Nebo kdo ženy nemá, pečuje o to, což jest Páně, kterak by se líbil Pánu.</span> <span class="verse"><a name="33">33</a>Ale kdo se oženil, pečuje o věci tohoto světa, kterak by se líbil ženě.</span> <span class="verse"><a name="34">34</a>Rozdílnéť jsou jistě žena a panna. Nevdaná pečuje o to, což jest Páně, aby byla svatá i tělem i duchem, ale vdaná pečuje o věci světa, kterak by se líbila muži.</span> <span class="verse"><a name="35">35</a>Totoť pak pravím proto, abych vám to, což jest užitečnějšího, ukázal, ne abych na vás osidlo uvrhl, ale abyste slušně a případně Pána se přídrželi bez všeliké roztržitosti.</span> <span class="verse"><a name="36">36</a>Pakli kdo za neslušnou věc své panně pokládá pomíjení času k vdání, a tak by se státi mělo, učiň, jakžkoli chce, nezhřeší. Nechažť ji vdá.</span> <span class="verse"><a name="37">37</a>Ale kdož jest se pevně ustavil v srdci svém, a není mu toho potřeba, ale v moci má vlastní vůli svou, a to uložil v srdci svém, aby choval pannu svou, dobře činí.</span> <span class="verse"><a name="38">38</a>A tak i ten, kdož vdává pannu svou, dobře činí, ale kdo nevdává, lépe činí.</span> <span class="verse"><a name="39">39</a>Žena přivázána jest k manželství zákonem dotud, dokudž její muž živ jest. Pakli by umřel muž její, svobodná jest; můž se vdáti, za kohož chce, toliko v Pánu.</span> <span class="verse"><a name="40">40</a>Ale blahoslavenější jest, zůstala-li by tak, podle mého soudu. Mámť pak za to, žeť i já mám Ducha Božího.</span> </p></div</div></div></body></html>