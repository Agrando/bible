<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1cor/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1cor">1 Corinthians</a> &gt <strong>Chapter 4</strong></div><p><span class="verse"><a name="1">1</a>Tak o nás smýšlej člověk, jako o služebnících Kristových a šafářích tajemství Božích.</span> <span class="verse"><a name="2">2</a>Dále pak vyhledává se při šafářích toho, aby každý z nich věrný nalezen byl.</span> <span class="verse"><a name="3">3</a>Mně pak to za nejmenší věc jest, abych od vás souzen byl, aneb od lidského soudu; nýbrž aniž sám sebe soudím.</span> <span class="verse"><a name="4">4</a>Nebo ačkoli do sebe nic bezbožného nevím, však ne skrze to jsem spravedliv; nebo ten, ješto mne soudí, Pán jest.</span> <span class="verse"><a name="5">5</a>Protož nesuďtež nic před časem, až by přišel Pán, kterýž i osvítí to, což skrytého jest ve tmě, a zjeví rady srdcí. A tehdážť bude míti chválu jeden každý od Boha.</span> <span class="verse"><a name="6">6</a>Tyto pak věci, bratří moji, v podobenství obrátil jsem na sebe a na Apollo, pro vás, abyste se na nás učili nad to, což psáno jest, výše nesmýšleti, a abyste jeden pro druhého nenadýmali se proti někomu.</span> <span class="verse"><a name="7">7</a>Nebo kdož tě soudí? A co máš, ješto bys nevzal? A když jsi vzal, proč se chlubíš, jako bys nevzal?</span> <span class="verse"><a name="8">8</a>Již jste nasyceni, již jste zbohatli, bez nás kralujete. Ale ó byste kralovali, abychom i my také spolu s vámi kralovali.</span> <span class="verse"><a name="9">9</a>Za to mám jistě, že nás Bůh apoštoly poslední okázal jako k smrti oddané; nebo učiněni jsme divadlo tomuto světu, i andělům, i lidem.</span> <span class="verse"><a name="10">10</a>My blázni pro Krista, ale vy opatrní v Kristu; my mdlí, vy pak silní; vy slavní, ale my opovržení.</span> <span class="verse"><a name="11">11</a>Až do tohoto času i lačníme, i žízníme, i nahotu trpíme, i poličkováni býváme, i místa nemáme,</span> <span class="verse"><a name="12">12</a>A pracujeme, dělajíce rukama vlastníma; uhaněni jsouce, dobrořečíme; protivenství trpíce, mile snášíme.</span> <span class="verse"><a name="13">13</a>Když se nám rouhají, modlíme se za ně; jako smeti tohoto světa učiněni jsme, a jako povrhel u všech, až posavad.</span> <span class="verse"><a name="14">14</a>Ne proto, abych vás zahanbil, píši toto, ale jako svých milých synů napomínám.</span> <span class="verse"><a name="15">15</a>Nebo byste pak deset tisíc pěstounů měli v Kristu, však proto nemnoho máte otců. Nebo v Kristu Ježíši skrze evangelium já jsem vás zplodil.</span> <span class="verse"><a name="16">16</a>Protož prosím vás, buďtež následovníci moji.</span> <span class="verse"><a name="17">17</a>Pro tu příčinu poslal jsem vám Timotea, kterýžto jest syn můj milý a věrný v Pánu. Tenť vám připomínati bude, které jsou cesty mé v Kristu, jakž všudy v každé církvi učím.</span> <span class="verse"><a name="18">18</a>Rovně jako bych neměl k vám přijíti, tak se naduli někteří.</span> <span class="verse"><a name="19">19</a>Ale přijduť k vám brzo, bude-li Pán chtíti, a poznám ne řeč těch nadutých, ale moc.</span> <span class="verse"><a name="20">20</a>Neboť nezáleží v řeči království Boží, ale v moci.</span> <span class="verse"><a name="21">21</a>Co chcete? S metlou-li abych přišel k vám, čili s láskou, a s duchem tichosti?</span> </p></div</div></div></body></html>