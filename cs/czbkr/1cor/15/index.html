<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1cor/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1cor">1 Corinthians</a> &gt <strong>Chapter 15</strong></div><p><span class="verse"><a name="1">1</a>Známoť vám pak činím, bratří, evangelium, kteréž jsem zvěstoval vám, kteréž jste i přijali, v němž i stojíte,</span> <span class="verse"><a name="2">2</a>Skrze kteréž i spasení béřete, kterak kázal jsem vám, pamatujete-li, leč byste nadarmo uvěřili.</span> <span class="verse"><a name="3">3</a>Vydal jsem zajisté vám nejprve to, což jsem i vzal, že Kristus umřel za hříchy naše podle Písem,</span> <span class="verse"><a name="4">4</a>A že jest pohřben a že vstal z mrtvých třetího dne podle Písem.</span> <span class="verse"><a name="5">5</a>A že vidín jest od Petra, potom od dvanácti.</span> <span class="verse"><a name="6">6</a>Potom vidín více než od pěti set bratří spolu, z nichžto mnozí ještě živi jsou až dosavad, a někteří již zesnuli.</span> <span class="verse"><a name="7">7</a>Potom vidín jest od Jakuba, potom ode všech apoštolů.</span> <span class="verse"><a name="8">8</a>Nejposléze pak ze všech, jakožto nedochůdčeti, ukázal se i mně.</span> <span class="verse"><a name="9">9</a>Nebo já jsem nejmenší z apoštolů, kterýž nejsem hoden slouti apoštol, protože jsem se protivil církvi Boží.</span> <span class="verse"><a name="10">10</a>Ale milostí Boží jsem to, což jsem, a milost jeho mně učiněná daremná nebyla, ale hojněji nežli oni všickni pracoval jsem, avšak ne já, ale milost Boží, kteráž se mnou jest.</span> <span class="verse"><a name="11">11</a>Protož i já i oni tak kážeme, a tak jste uvěřili.</span> <span class="verse"><a name="12">12</a>Poněvadž se pak káže o Kristu, že jest z mrtvých vstal, kterakž někteří mezi vámi praví, že by nebylo z mrtvých vstání?</span> <span class="verse"><a name="13">13</a>Nebo není-liť z mrtvých vstání, anižť jest Kristus z mrtvých vstal.</span> <span class="verse"><a name="14">14</a>A nevstal-liť jest z mrtvých Kristus, tedyť jest daremné kázaní naše, a daremnáť jest i víra vaše.</span> <span class="verse"><a name="15">15</a>A byli bychom nalezeni i křiví svědkové Boží; nebo vydali jsme svědectví o Bohu, že vzkřísil z mrtvých Krista. Kteréhož nevzkřísil, (totiž) jestliže mrtví z mrtvých nevstávají.</span> <span class="verse"><a name="16">16</a>Nebo jestližeť mrtví z mrtvých nevstávají, anižť jest Kristus vstal.</span> <span class="verse"><a name="17">17</a>A nevstal-liť jest z mrtvých Kristus, marná jest víra vaše, ještě jste v hříších vašich.</span> <span class="verse"><a name="18">18</a>A takť i ti, kteříž zesnuli v Kristu, zahynuli.</span> <span class="verse"><a name="19">19</a>Jestližeť pak v tomto životě toliko naději máme v Kristu, nejbídnější jsme ze všech lidí.</span> <span class="verse"><a name="20">20</a>Ale vstalť jest z mrtvých Kristus, prvotiny těch, jenž zesnuli.</span> <span class="verse"><a name="21">21</a>Nebo poněvadž skrze člověka smrt, také i skrze člověka vzkříšení z mrtvých.</span> <span class="verse"><a name="22">22</a>Nebo jakož v Adamovi všickni umírají, tak i skrze Krista všickni obživeni budou.</span> <span class="verse"><a name="23">23</a>Ale jeden každý v svém pořádku: Prvotiny Kristus, potom ti, kteříž jsou Kristovi, v příští jeho.</span> <span class="verse"><a name="24">24</a>Potom bude konec, když vzdá království Bohu a Otci, když vyprázdní všeliké knížatstvo, i všelikou vrchnost i moc.</span> <span class="verse"><a name="25">25</a>Nebo musíť to býti, aby on kraloval, dokudž nepoloží všech nepřátel pod nohy jeho.</span> <span class="verse"><a name="26">26</a>Nejposlednější pak nepřítel zahlazen bude smrt.</span> <span class="verse"><a name="27">27</a>Nebo všecky věci poddal pod nohy jeho. Když pak praví, že všecky věci poddány jsou jemu, zjevnéť jest, že kromě toho, kterýž jemu poddal všecko.</span> <span class="verse"><a name="28">28</a>A když poddáno jemu bude všecko, tedy i on Syn poddá se tomu, kterýž jemu poddati má všecko, aby byl Bůh všecko ve všech.</span> <span class="verse"><a name="29">29</a>Sic jinak co činí ti, kteříž se křtí za mrtvé? Nevstávají-liť mrtví z mrtvých, i proč se křtí za mrtvé?</span> <span class="verse"><a name="30">30</a>Proč i my nebezpečenství trpíme každé hodiny?</span> <span class="verse"><a name="31">31</a>Na každý den umírám, skrze slávu naši, kterouž mám v Kristu Ježíši Pánu našem.</span> <span class="verse"><a name="32">32</a>Jestližeť jsem obyčejem jiných lidí bojoval s šelmami v Efezu, co mi to prospěje, nevstanou-liť mrtví? Tedy jezme a pijme, nebo zítra zemřeme.</span> <span class="verse"><a name="33">33</a>Nedejte se svoditi. Porušujíť dobré obyčeje zlá rozmlouvání.</span> <span class="verse"><a name="34">34</a>Prociťte k konání spravedlnosti, a nehřešte. Nebo někteří ještě neznají Boha; k zahanbení vašemu toto mluvím.</span> <span class="verse"><a name="35">35</a>Ale řekne někdo: Kterakž pak vstanou mrtví? A v jakém těle přijdou?</span> <span class="verse"><a name="36">36</a>Ó nemoudrý, však to, což rozsíváš, nebývá obživeno, leč umře.</span> <span class="verse"><a name="37">37</a>A což rozsíváš, ne to tělo, kteréž potom zroste, rozsíváš, ale holé zrno, jaké se trefí, pšenice nebo kteréžkoli jiné.</span> <span class="verse"><a name="38">38</a>Bůh pak dává jemu tělo, jakž ráčí, a jednomu každému z těch semen jeho vlastní tělo.</span> <span class="verse"><a name="39">39</a>Ne každé tělo jest jednostejné tělo, ale jiné zajisté tělo lidské, jiné tělo hovadí, jiné pak rybí, a jiné ptačí.</span> <span class="verse"><a name="40">40</a>A jsou těla nebeská, a jsou těla zemská, ale jináť jest sláva nebeských, a jiná zemských,</span> <span class="verse"><a name="41">41</a>Jiná sláva slunce, a jiná měsíce, a jiná sláva hvězd; nebo hvězda od hvězdy dělí se v slávě.</span> <span class="verse"><a name="42">42</a>Tak i vzkříšení z mrtvých. Rozsívá se tělo porušitelné, vstane neporušitelné;</span> <span class="verse"><a name="43">43</a>Rozsívá se nesličné, vstane slavné; rozsívá se nemocné, vstane mocné;</span> <span class="verse"><a name="44">44</a>Rozsívá se tělo tělesné, vstane tělo duchovní. Jest tělo tělesné, jest také i duchovní tělo.</span> <span class="verse"><a name="45">45</a>Takť i psáno jest: Učiněn jest první člověk Adam v duši živou, ale poslední Adam v ducha obživujícího.</span> <span class="verse"><a name="46">46</a>Však ne nejprve duchovní, ale tělesné, potom pak duchovní.</span> <span class="verse"><a name="47">47</a>První člověk byl z země zemský, druhý člověk jest sám Pán s nebe.</span> <span class="verse"><a name="48">48</a>Jakýž jest ten zemský, takoví jsou i zemští, a jakýž ten nebeský, takovíž budou také i nebeští.</span> <span class="verse"><a name="49">49</a>A jakož jsme nesli obraz zemského, takť poneseme obraz i nebeského.</span> <span class="verse"><a name="50">50</a>Totoť pak pravím, bratří: Že tělo a krev království Božího dědictví nedosáhnou, aniž porušitelnost neporušitelnosti dědičně obdrží.</span> <span class="verse"><a name="51">51</a>Aj, tajemství vám pravím: Ne všickni zajisté zesneme, ale všickni proměněni budeme, hned pojednou, v okamžení, k zatroubení poslednímu.</span> <span class="verse"><a name="52">52</a>Neboť zatroubí, a mrtví vstanou neporušitelní, a my proměněni budeme.</span> <span class="verse"><a name="53">53</a>Musí zajisté toto porušitelné tělo obléci neporušitelnost, a smrtelné toto obléci nesmrtelnost.</span> <span class="verse"><a name="54">54</a>A když porušitelné toto tělo obleče neporušitelnost, a smrtelné toto obleče nesmrtelnost, tehdy se naplní řeč, kteráž napsána jest: Pohlcena jest smrt v vítězství.</span> <span class="verse"><a name="55">55</a>Kde jest, ó smrti, osten tvůj? Kde jest, ó peklo, vítězství tvé?</span> <span class="verse"><a name="56">56</a>Osten pak smrti jestiť hřích, a moc hřícha jest Zákon.</span> <span class="verse"><a name="57">57</a>Ale Bohu díka, kterýž dal nám vítězství skrze Pána našeho Jezukrista.</span> <span class="verse"><a name="58">58</a>Protož, bratří moji milí, stálí buďte a nepohnutelní, rozhojňujíce se v díle Páně vždycky, vědouce, že práce vaše není daremná v Pánu.</span> </p></div</div></div></body></html>