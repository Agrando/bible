<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/cs/czbkr/1cor/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/cs">Czech</a> &gt; <a href="/cs/czbkr">Czech Bible Kralicka</a> &gt; <a href="/cs/czbkr/1cor">1 Corinthians</a> &gt <strong>Chapter 1</strong></div><p><span class="verse"><a name="1">1</a>Pavel, povolaný apoštol Ježíše Krista, skrze vůli Boží, a bratr Sostenes,</span> <span class="verse"><a name="2">2</a>Církvi Boží, kteráž jest v Korintu, posvěceným v Kristu Ježíši, povolaným svatým, spolu se všemi, kteříž vzývají jméno Pána našeho Jezukrista na všelikém místě, i jejich i našem:</span> <span class="verse"><a name="3">3</a>Milost vám a pokoj od Boha Otce našeho a Pána Jezukrista.</span> <span class="verse"><a name="4">4</a>Děkuji Bohu svému vždycky za vás pro tu milost Boží, kteráž dána jest vám v Kristu Ježíši,</span> <span class="verse"><a name="5">5</a>Že ve všem obohaceni jste v něm, v každém slovu a ve všelikém umění,</span> <span class="verse"><a name="6">6</a>Jakož svědectví Kristovo upevněno jest mezi vámi,</span> <span class="verse"><a name="7">7</a>Takže nemáte žádného nedostatku ve všeliké milosti, očekávajíce zjevení Pána našeho Jezukrista,</span> <span class="verse"><a name="8">8</a>Kterýžto i utvrdí vás až do konce bez úhony ke dni příští Pána našeho Jezukrista.</span> <span class="verse"><a name="9">9</a>Věrnýť jest Bůh, skrze něhož povoláni jste k účastenství Syna jeho Jezukrista, Pána našeho.</span> <span class="verse"><a name="10">10</a>Prosímť vás pak, bratří, skrze jméno Pána našeho Jezukrista, abyste jednostejně mluvili všickni a aby nebylo mezi vámi roztržek, ale buďte spojeni jednostejnou myslí a jednostejným smyslem.</span> <span class="verse"><a name="11">11</a>Nebo oznámeno jest mi o vás, bratří moji, od některých z čeledi Chloe, že by mezi vámi byly různice.</span> <span class="verse"><a name="12">12</a>Míním pak toto, že jeden každý z vás říká: Já jsem Pavlův, já Apollův, já Petrův, já pak Kristův.</span> <span class="verse"><a name="13">13</a>Zdali rozdělen jest Kristus? Zdali Pavel ukřižován jest za vás? Anebo zdali jste ve jménu Pavlovu pokřtěni byli?</span> <span class="verse"><a name="14">14</a>Děkuji Bohu, že jsem žádného z vás nekřtil, než Krispa a Gáia,</span> <span class="verse"><a name="15">15</a>Aby někdo neřekl, že jsem ve jméno své křtil.</span> <span class="verse"><a name="16">16</a>Křtilť jsem také i Štěpánovu čeled. Více nevím, abych koho jiného křtil.</span> <span class="verse"><a name="17">17</a>Nebo neposlal mne Kristus křtíti, ale evangelium kázati, ne v moudrosti řeči, aby nebyl vyprázdněn kříž Kristův.</span> <span class="verse"><a name="18">18</a>Nebo slovo kříže těm, kteříž hynou, bláznovstvím jest, ale nám, kteříž spasení dosahujeme, moc Boží jest.</span> <span class="verse"><a name="19">19</a>Nebo psáno jest: Zahladím moudrost moudrých, a opatrnost opatrných zavrhu.</span> <span class="verse"><a name="20">20</a>Kde jest moudrý? A kde učený? A kde chytrák tohoto světa? Zdaliž Bůh neobrátil moudrosti tohoto světa v bláznovství?</span> <span class="verse"><a name="21">21</a>Nebo když v moudrosti Boží svět nepoznal skrze moudrost Boha, zalíbilo se Bohu skrze bláznové kázaní spasiti věřící,</span> <span class="verse"><a name="22">22</a>Poněvadž i Židé zázraků žádají, i Řekové hledají moudrosti.</span> <span class="verse"><a name="23">23</a>Myť pak kážeme Krista ukřižovaného, Židům zajisté pohoršení, a Řekům bláznovství,</span> <span class="verse"><a name="24">24</a>Ale povolaným, i Židům i Řekům, Krista, Boží moc a Boží moudrost.</span> <span class="verse"><a name="25">25</a>Nebo to bláznovství Boží jest moudřejší nežli lidé a mdloba Boží jest silnější než lidé.</span> <span class="verse"><a name="26">26</a>Vidíte zajisté povolání vaše, bratří, že nemnozí moudří podle těla, nemnozí mocní, nemnozí urození;</span> <span class="verse"><a name="27">27</a>Ale což bláznivého jest u světa, to sobě vyvolil Bůh, aby zahanbil moudré, a to, což jest u světa mdlé, Bůh vyvolil, aby zahanbil silné.</span> <span class="verse"><a name="28">28</a>A neurozené u světa a za nic položené vyvolil Bůh, ano hned, kteréž nejsou, aby ty věci, kteréž jsou, zkazil,</span> <span class="verse"><a name="29">29</a>Proto aby se nechlubilo před obličejem jeho žádné tělo.</span> <span class="verse"><a name="30">30</a>Vy pak jste z něho v Kristu Ježíši, kterýž učiněn jest nám moudrost od Boha, i spravedlnost, i posvěcení, i #vykoupení,</span> <span class="verse"><a name="31">31</a>Aby se tak dálo, jakož jest napsáno: Kdo se chlubí, v Pánu se chlub.</span> </p></div</div></div></body></html>