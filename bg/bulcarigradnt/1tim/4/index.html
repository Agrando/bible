<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/1tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/1tim">1 Timothy</a> &gt <strong>Chapter 4</strong></div><p><span class="verse"><a name="1">1</a>А Духът ясно казва че в последните времена некои ще отстъпят от верата, и ще слушат прелъстителни духове и учения бесовски,</span> <span class="verse"><a name="2">2</a>чрез лицемерието на тези които говорят лъжа, и имат съвестта си пригорела,</span> <span class="verse"><a name="3">3</a>и запрещават жененето, и заповедват въздържане от ястия които Бог създаде да ги употребяват с благодарение верните и тези които са познали истината.</span> <span class="verse"><a name="4">4</a>Защото всеко създание Божие е добро, и нищо не е за отхвърляне когато се приима с благодарение;</span> <span class="verse"><a name="5">5</a>понеже се осветява със словото Божие и с молитва.</span> <span class="verse"><a name="6">6</a>Това като съветваш братията ще бъдеш добър служител Исус Христов, хранен със словесата на верата и на доброто учение което си последвал.</span> <span class="verse"><a name="7">7</a>А скверните и бабинските басни отбегвай, и обучавай себе си в благочестие.</span> <span class="verse"><a name="8">8</a>Защото телесното обучение за малко е полезно; а благочестието е на всичко полезно, понеже има обещанието на сегашния и на бъдещия живот.</span> <span class="verse"><a name="9">9</a>Това слово е верно и за всеко възприемане достойно;</span> <span class="verse"><a name="10">10</a>понеже за това се и трудим и укорения търпим, защото имаме надежда на Бога живаго който е Спасител на всичките человеци, а най-паче на верните.</span> <span class="verse"><a name="11">11</a>Това заръчвай и учи.</span> <span class="verse"><a name="12">12</a>Никой да не презира твоята младост; но бъди на верните образ в слово, в поведение, в любов, в дух, във вера, в чистота.</span> <span class="verse"><a name="13">13</a>Докле дойда, внимавай в прочитането, в наставлението, и в поучението.</span> <span class="verse"><a name="14">14</a>Не оставяй в нерадение дарбата която е в тебе, която ти се даде чрез пророчество с възлагането на ръцете от презвитерите.</span> <span class="verse"><a name="15">15</a>В това се поучавай, в това се занимавай, да бъде явно на всичките твоето преуспеване.</span> <span class="verse"><a name="16">16</a>Внимавай на себе си и на поучението, и стой в това; защото тъй като правиш, и себе си ще спасиш и тези които те слушат.</span> </p></div</div></div></body></html>