<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/2thess/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/2thess">2 Thessalonians</a> &gt <strong>Chapter 1</strong></div><p><span class="verse"><a name="1">1</a>Павел и Силуан и Тимотей до Солунската църква в Бога Отца нашего и Господа Исуса Христа:</span> <span class="verse"><a name="2">2</a>Благодат вам и мир от Бога Отца нашего и Господа Исуса Христа.</span> <span class="verse"><a name="3">3</a>Длъжни сме, братие, да благодарим Бога всекога за вас както е достойно, защото верата ви превъзрастява, и умножава се любовта на всекиго едного КЪ другиго помежду всички вас;</span> <span class="verse"><a name="4">4</a>така щото и сами ние се хвалим с вас в църквите Божии за вашето търпение и за верата ви във всичките гонения ваши и притесненията които претърпевате,</span> <span class="verse"><a name="5">5</a>което е доказателство на праведната съдба Божия, за да се сподобите в царството Божие за което и страдате;</span> <span class="verse"><a name="6">6</a>понеже е праведно у Бога да въздаде скърб на тези които ви оскърбяват,</span> <span class="verse"><a name="7">7</a>а на вас оскърбяемите да даде отрада наедно с нас когато се яви Господ Исус от небето с ангелите на своята сила,</span> <span class="verse"><a name="8">8</a>в огън пламенен да даде отмъщение на тези които не познават Бога, и които се не покоряват на евангелието на Господа нашего Исуса Христа;</span> <span class="verse"><a name="9">9</a>които ще приемат наказание, вечна погибел, от лицето Господне и от славата на неговата сила</span> <span class="verse"><a name="10">10</a>когато дойде да се прослави в своите светии, и да се покаже чуден между всичките верващи (понеже вие повервахте в нашето свидетелство) в онзи ден.</span> <span class="verse"><a name="11">11</a>Заради това и винаги се молим за вас, да ви сподоби Бог наш на призванието, и да изпълни всеко благоволение на благостта и всеко дело на верата в сила;</span> <span class="verse"><a name="12">12</a>за да се прослави във вас името на Господа нашего Исуса Христа, и вие в него по благодатта на Бога нашего и Господа Исуса Христа.</span> </p></div</div></div></body></html>