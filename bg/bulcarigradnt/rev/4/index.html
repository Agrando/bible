<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/rev/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/rev">Revelation</a> &gt <strong>Chapter 4</strong></div><p><span class="verse"><a name="1">1</a>След това видех, и ето врата отворени на небето; и първият глас що чух беше като глас от тръба, която ми говореше и казваше: Възлез тука, и ще ти покажа което требва да стане след това.</span> <span class="verse"><a name="2">2</a>И тоз час бидох в изстъпление Духом, и, ето, беше поставен престол на небето, и на престола имаше некой седнал;</span> <span class="verse"><a name="3">3</a>и седналият бе подобен на яспис и сардийски камик: имаше около престола и дъга на глед подобна на смарагд.</span> <span class="verse"><a name="4">4</a>И около престола имаше двадесет и четири престола, и на престолите видех че седеха двадесет и четири старци облечени с бели дрехи, и имаха на главите си венци златни.</span> <span class="verse"><a name="5">5</a>И от престола изхождаха светкавици и гръмежи и гласове. Имаше и седем светила огнени които гореха пред престола, които са седемте духове Божии.</span> <span class="verse"><a name="6">6</a>И пред престола имаше море стъклено, подобно на кристал, и всред престола и около престола четири животни пълни с очи и от пред и от зад.</span> <span class="verse"><a name="7">7</a>И първото животно бе подобно на лъв, и второто животно подобно на телец, и третото животно имаше лице като человек, и четвъртото животно бе подобно на орел летещ.</span> <span class="verse"><a name="8">8</a>И четирите животни имаха всеко по шест крила изоколо, и отвътре беха пълни с очи; и не си почиват ден и нощ, не казват: Свет, свет, свет Господ Бог Вседържител, който бе, и който е, и който ще бъде!</span> <span class="verse"><a name="9">9</a>И когато животните приносят слава и почест и благодарение на тогози който седи на престола и живее във веки веков,</span> <span class="verse"><a name="10">10</a>двадесетте и четири старци падат пред седналия на престола, и се покланят живеещему във веки веков, и полагат венците си пред престола, и казват:</span> <span class="verse"><a name="11">11</a>Достоен си, Господи, да приемеш слава и почест и сила; защото ти си създал всичко, и чрез твоята воля съществува и е създадено.</span> </p></div</div></div></body></html>