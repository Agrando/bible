<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/rev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/rev">Revelation</a> &gt <strong>Chapter 14</strong></div><p><span class="verse"><a name="1">1</a>И видех, и, ето, Агне стоеше на гората Сион, и с него сто и четиридесет и четири тисящи които имаха името на неговият Отец написано на челата си.</span> <span class="verse"><a name="2">2</a>И чух глас от небето като глас на много води и като глас на гръм голем; и чух глас на свирци които свиреха с китарите си.</span> <span class="verse"><a name="3">3</a>И пееха като нова песен пред престола и пред четирите животни и старците; и никой не можеше да научи песента тъкмо сто и четиридесет и четирите тисящи изкупените от земята.</span> <span class="verse"><a name="4">4</a>Те са които се не оскверниха с жени, защото девственици са: те са които следват Агнето където и да иде: те са изкупени от человеците, начатки Богу и на Агнето;</span> <span class="verse"><a name="5">5</a>и в устата им лъст не се намери, защото са непорочни пред престола Божий.</span> <span class="verse"><a name="6">6</a>И видех друг ангел че летеше посред небето, който имаше вечното благовестие да проповеда на живеещите по земята и на всеко колено и племе и език и народ,</span> <span class="verse"><a name="7">7</a>и казваше с глас голем: Убойте се от Бога, и въздайте нему слава, защото дойде часът на неговия съд; и поклонете се тому който е направил небето и земята и морето и изворите на водите.</span> <span class="verse"><a name="8">8</a>И друг ангел идеше след него, и казваше: Падна, падна Вавилон, градът голем; защото от виното на яростта на своето блудодеяние напои всичките народи.</span> <span class="verse"><a name="9">9</a>И трети ангел идеше след тех и казваше с глас голем: Който се кланя на звера и на образа негов, и взема белег на челото си или на ръката си,</span> <span class="verse"><a name="10">10</a>той ще пие виното на божията ярост налеяното чисто в чашката на гнева му; и ще бъде мъчен с огън и с жупел пред светите ангели и пред Агнето.</span> <span class="verse"><a name="11">11</a>И димът на техното мъчение възлезва във веки веков, и немат отдъхнуване ни ден ни нощ тези които се кланят на звера и на образа негов, и който приима белега на неговото име.</span> <span class="verse"><a name="12">12</a>Тука е търпението на светиите: тука са тези които пазят заповедите Божии и верата Исусова.</span> <span class="verse"><a name="13">13</a>И чух глас от небето който ми казваше: Пиши: Блажени мъртвите които умират от нине в Господа: ей, казва Духът, за да си починат от трудовете си; и делата им ходят след тех.</span> <span class="verse"><a name="14">14</a>И видех, и ето облак бел, и на облака седеше един подобен Сину Человеческому, и имаше на главата си златен венец, и в ръката си сърп остър.</span> <span class="verse"><a name="15">15</a>И друг ангел излезе из храма, и викаше с голем глас на тогози който седеше на облака: Простри сърпа си и жъни; защото дойде ти часът да жънеш, понеже изсъхна жътвата земна.</span> <span class="verse"><a name="16">16</a>И онзи който седеше на облака положи сърпа си на земята, и пожъната биде земята.</span> <span class="verse"><a name="17">17</a>И друг ангел излезе из храма който е на небето, и държеше и той сърп остър.</span> <span class="verse"><a name="18">18</a>И друг ангел излезе из олтаря, който имаше власт на огъня, и извика с вик голем на тогози който имаше острия сърп, и рече: Простри острия си сърп и обери гроздовете на земното лозе, защото узре вече гроздето му.</span> <span class="verse"><a name="19">19</a>И положи ангелът сърпа си на земята, и обра лозето земно, и хвърли обраното в големият жлеб на Божията ярост.</span> <span class="verse"><a name="20">20</a>И изтъпкан биде жлебът вън от града; и потече кръв из жлеба дори до уздите на конете в разстояние на тисяща и шестстотин стадии.</span> </p></div</div></div></body></html>