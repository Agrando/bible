<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/rev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/rev">Revelation</a> &gt <strong>Chapter 8</strong></div><p><span class="verse"><a name="1">1</a>И когато отвори седмия печат, мълчание биде на небето колкото до половин час.</span> <span class="verse"><a name="2">2</a>И видех седемте ангели които стоеха пред Бога; и дадоха им се седем тръби.</span> <span class="verse"><a name="3">3</a>И дойде друг ангел та застана при олтаря, и държеше златна кадилница; и даде се нему темян много да принесе с молитвите на всите светии над златния олтар който бе пред престола.</span> <span class="verse"><a name="4">4</a>И възлезе пред Бога димът кадилни с молитвите на светиите от ръката на ангела.</span> <span class="verse"><a name="5">5</a>И взе ангелът кадилницата, и напълни я от огъня на олтаря, и хвърли на земята; и станаха гласове и гръмове и светкавици и трус.</span> <span class="verse"><a name="6">6</a>И седемте ангели които държеха седемте тръби приготвиха се да затръбят.</span> <span class="verse"><a name="7">7</a>И първият ангел затръби; и стана град и огън размесен с кръв, и паднаха на земята; и третата част от дърветата изгореха, и всека трева зелена изгоре.</span> <span class="verse"><a name="8">8</a>И вторият ангел затръби, и нещо като планина голема която с огън гореше хвърли се в морето; и третата част на морето стана кръв,</span> <span class="verse"><a name="9">9</a>та измре третата част на одушевлените създания които беха в морето; и третата част на корабите се погуби.</span> <span class="verse"><a name="10">10</a>И третият ангел затръби, и падна от небето звезда голема която гореше като свещ, и падна върху третата част на реките и върху изворите водни.</span> <span class="verse"><a name="11">11</a>А името на звездата се казва Пелин; и стана третата част на водите пелин, и много человеци измреха от водите защото се вгорчиха.</span> <span class="verse"><a name="12">12</a>И четвъртият ангел затръби; и удари се третата част на слънцето, и третата част на луната, и третата част на звездите, щото да потъмнее третата им част, и третата част на деня да не свети, така и на нощта.</span> <span class="verse"><a name="13">13</a>И видех, и чух един ангел който летеше посред небето и говореше с голем глас: Горко, горко, горко на тези които живеят на земята за останалите гласове от тръбите на тримата ангели които има да затръбят!</span> </p></div</div></div></body></html>