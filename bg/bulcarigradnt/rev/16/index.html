<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/rev/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/rev">Revelation</a> &gt <strong>Chapter 16</strong></div><p><span class="verse"><a name="1">1</a>И чух из храма глас голем който казваше на седемте ангели: Идете та излейте на земята чашите на Божията ярост.</span> <span class="verse"><a name="2">2</a>И отиде първият та изле чашата си на земята; и стана струп зъл и лют на онези человеци които имаха белега на звера, и на онези които се кланяха на неговия образ.</span> <span class="verse"><a name="3">3</a>И вторият ангел изле чашата си в морето; и стана кръв както на мъртвец, и всека жива душа в морето умре.</span> <span class="verse"><a name="4">4</a>И третият ангел изле чашата си в реките и в изворите водни; и станаха кръв.</span> <span class="verse"><a name="5">5</a>И чух ангела на водите че казваше: Праведен си, Господи, който си, и който си бил, и който си свет, защото си това отсъдил:</span> <span class="verse"><a name="6">6</a>Понеже кръв на светии и на пророци пролеха, и кръв им си дал да пият; защото са достойни за това.</span> <span class="verse"><a name="7">7</a>чух друг ангел от олтаря че казваше: Ей, Господи Боже Вседържителю, истинни и праведни са твоите съдби.</span> <span class="verse"><a name="8">8</a>И четвъртият ангел изле чашата си на слънцето; и даде му се да жеже человеците с огън.</span> <span class="verse"><a name="9">9</a>И опекоха се человеците от голема жега, и похулиха името на Бога който има власт над тези язви; и не се покаяха да въздадат слава нему.</span> <span class="verse"><a name="10">10</a>И петият ангел изле чашата си върх престола на звера; и стана царството му потъмнело; и дъвчеха езиците си от болеж,</span> <span class="verse"><a name="11">11</a>и похулиха Бога небеснаго за болежите си и за струпите си, и не се покаяха от делата си.</span> <span class="verse"><a name="12">12</a>И шестият ангел изле чашата си връх големата река Евфрат; и пресъхна водата й за да се приготви пътът на царете които са от изток на слънцето.</span> <span class="verse"><a name="13">13</a>И видех три нечисти духове подобни на жаби; и те излезваха из устата на змея, и из устата на звера, и из устата на лъжовния пророк;</span> <span class="verse"><a name="14">14</a>защото са духове бесовски които правят знамения, и които ходят при царете на земята и всичка вселенна, да ги съберат за боя в големия онзи ден на Бога Вседържителя.</span> <span class="verse"><a name="15">15</a>(Ето ида както крадец. Блажен който бди, и варди дрехите си да не ходи гол да гледат срамотата му.)</span> <span class="verse"><a name="16">16</a>И събра ги на местото нарицаемо по Еврейски Армагедон.</span> <span class="verse"><a name="17">17</a>И седмият ангел изле чашата си на въздуха; и излезе глас голем из храма небесен, от престола, който казваше: Свърши се.</span> <span class="verse"><a name="18">18</a>И бидоха гласове и гръмове и светкавици, и стана трус голем какъвто не е бил от как съществуват человеците на земята, такъв трус, толкоз голем.</span> <span class="verse"><a name="19">19</a>И раздели се великият град на три части, и градовете езически паднаха. И великий Вавилон се помена пред Бога, да му даде чашата на виното от яростта на гнева си.</span> <span class="verse"><a name="20">20</a>И всеки остров изчезна, и планините се не намериха.</span> <span class="verse"><a name="21">21</a>И град голем до един талант тежък падаше от небето върх человеците; и похулиха человеците Бога зарад язвата на града, защото язвата от него бе много голема.</span> </p></div</div></div></body></html>