<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/1cor/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/1cor">1 Corinthians</a> &gt <strong>Chapter 16</strong></div><p><span class="verse"><a name="1">1</a>А колкото за събирането на милостинята за светиите, както наредих в църквите Галатийски така сторете и вие.</span> <span class="verse"><a name="2">2</a>В първия ден на седмицата, всеки от вас да отделя по нещо според както му успева работата, и да го има при себе си; да не би кога дойда тогаз да стават събиранията на милостинята.</span> <span class="verse"><a name="3">3</a>И кога дойда, които одобрите с писма, тех ще проводя да отнесат подаръка ви в Ерусалим;</span> <span class="verse"><a name="4">4</a>и ако бъде достойно да ида и аз, с мене ще отидат.</span> <span class="verse"><a name="5">5</a>Аз ще дойда при вас като мина през Македония; (защото през Македония минавам.)</span> <span class="verse"><a name="6">6</a>А може би да поостана при вас, или може и да презимувам, за да ме изпроводите вие на където отида.</span> <span class="verse"><a name="7">7</a>Защото не ми се ще сега в минуването да се видя с вас; но надея се да остана при вас неколко време ако ми Господ дозволил.</span> <span class="verse"><a name="8">8</a>А в Ефес ще се бавя до Петдесетницата;</span> <span class="verse"><a name="9">9</a>защото ми се отвориха врата големи и работни, има и много противници.</span> <span class="verse"><a name="10">10</a>Ако ли дойде Тимотей, гледайте да бъде без страх при вас; защото и той работи делото Господне както и аз.</span> <span class="verse"><a name="11">11</a>За това, никой да го не унищожи; но изпроводете ми го миром да дойде при мене; защото го очаквам с братята.</span> <span class="verse"><a name="12">12</a>А за брата Аполоса, молих му се много да дойде с братята при вас; и не му се щеше никак да дойде сега; ще дойде обаче когато му прилегне.</span> <span class="verse"><a name="13">13</a>Бъдете бодри, стойте във верата, бъдете мъжествени, крепки бъдете.</span> <span class="verse"><a name="14">14</a>Всичко у вас с любов да бива.</span> <span class="verse"><a name="15">15</a>Още ви моля, братие, (знаете Стефаниновия дом че е начатък на Ахаия, и са отредили себе си в служение на светиите,)</span> <span class="verse"><a name="16">16</a>да се подчинявате и вие на таквиз и на всекого който съдействува и се труди.</span> <span class="verse"><a name="17">17</a>Радвам се за дохождането на Стефанина, на Фуртуната, и на Ахаика, защото те запълниха моето от вас лишение;</span> <span class="verse"><a name="18">18</a>понеже успокоиха и моя дух и вашия; за това припознавайте таквиз человеци.</span> <span class="verse"><a name="19">19</a>Поздравяват ви църквите които са в Азия. Поздравяват ви в Господа премного Акила и Прискила с домашната си църква.</span> <span class="verse"><a name="20">20</a>Поздравяват ви всичките братя. Поздравете се един другий със целуване свето.</span> <span class="verse"><a name="21">21</a>Поздравлението пиша аз Павел с ръката си.</span> <span class="verse"><a name="22">22</a>Който не люби Господа Исуса Христа да бъде анатема, маран ата.</span> <span class="verse"><a name="23">23</a>Благодатта на Господа нашего Исуса Христа да бъде с вас.</span> <span class="verse"><a name="24">24</a>Любовта ми с всички вас в Христа Исуса. Амин.</span> </p></div</div></div></body></html>