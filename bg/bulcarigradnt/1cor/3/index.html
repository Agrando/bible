<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/1cor/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/1cor">1 Corinthians</a> &gt <strong>Chapter 3</strong></div><p><span class="verse"><a name="1">1</a>И аз, братие, не могох да ви говоря като на духовни, но като на плътски, и като на младенци в Христа.</span> <span class="verse"><a name="2">2</a>С млеко ви нахраних, и не с ястие; защото не можахте още да го приемете, а и сега още не можете;</span> <span class="verse"><a name="3">3</a>Понеже сте още плътски; защото, докле има помежду вас завист, разпря и разногласие, не сте ли плътски, и не постъпвате ли по человечески?</span> <span class="verse"><a name="4">4</a>Защото кога един казва: Аз съм Павлов; а друг: Аз съм Аполосов; не сте ли плътски?</span> <span class="verse"><a name="5">5</a>Кой е прочее Павел, и кой е Аполос? Не са ли служители чрез които повервахте, и то както е Господ всекому дал?</span> <span class="verse"><a name="6">6</a>Аз насадих, Аполос напои; но Бог възрасти.</span> <span class="verse"><a name="7">7</a>Тъй щото, нито който сади е нещо, нито който пои, но Бог който възрастява,</span> <span class="verse"><a name="8">8</a>А който сади и който пои едно са, и всеки според своя си труд ще приеме своята си заплата.</span> <span class="verse"><a name="9">9</a>Защото ние сме съработници на Бога; а вие сте нива Божия, Божие здание.</span> <span class="verse"><a name="10">10</a>Аз, според дадената ми от Бога благодат, като изкусен домозидател основание положих; а друг на него зиде. Но всеки да гледа как зиде на него.</span> <span class="verse"><a name="11">11</a>Защото никой не може да положи друго основание освен положеното, което е Исус Христос.</span> <span class="verse"><a name="12">12</a>И на това основание отгоре ако зиде некой злато, сребро, драгоценни камене, дърве, сено, слама,</span> <span class="verse"><a name="13">13</a>всекиму работата ще стане явна; защото денят ще я покаже, понеже с огън се открива; и огънът ще изпита всекиму каква е работата.</span> <span class="verse"><a name="14">14</a>На когото работата която е зидал устои, той ще вземе заплата.</span> <span class="verse"><a name="15">15</a>А на когото работата изгори, ще се отщети; а сам той ще се избави, но тъй като из огън.</span> <span class="verse"><a name="16">16</a>Не знаете ли че сте храм Божий, и Дух Божий живее във вас?</span> <span class="verse"><a name="17">17</a>Ако развали некой Божия храм, него ще Бог да развали, защото храмът Божий е свет, който храм сте вие.</span> <span class="verse"><a name="18">18</a>Никой да се не лъже; ако некой отпомежду ви мисли че е мъдър на този свет, да стане безумен, за да бъде мъдър.</span> <span class="verse"><a name="19">19</a>Защото мъдростта на този свет е безумие пред Бога; понеже е писано: «Улавя мъдрите в пронирството им;»</span> <span class="verse"><a name="20">20</a>и пак: «Господ знае помишленията на мъдрите че са суетни.»</span> <span class="verse"><a name="21">21</a>И тъй, никой да се не хвали с человеците; защото всичко е ваше;</span> <span class="verse"><a name="22">22</a>Павел ли, или Аполос, или Кифа, или свет, или живот, или смърт, или сегашното, или бъдещото; всичко е ваше;</span> <span class="verse"><a name="23">23</a>и вие Христови, а Христос Божий.</span> </p></div</div></div></body></html>