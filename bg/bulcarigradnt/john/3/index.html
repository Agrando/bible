<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/john/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/john">John</a> &gt <strong>Chapter 3</strong></div><p><span class="verse"><a name="1">1</a>Имаше некой человек от Фарисеите, на име Никодим, началник Юдейски.</span> <span class="verse"><a name="2">2</a>Той дойде през нощ при Исуса и рече му: Рави, знаем че от Бога си дошел учител; защото никой не може да прави тези знамения които ти правиш ако да не е Бог с него.</span> <span class="verse"><a name="3">3</a>Отговори Исус и рече му: Истина, истина ти казвам: Ако се не роди некой изново, не може да види царството Божие.</span> <span class="verse"><a name="4">4</a>Казва му Никодим: Как може стар человек да се роди? може ли вторий път да влезе в утробата на майка си и да се роди?</span> <span class="verse"><a name="5">5</a>Отговори Исус: Истина, истина ти казвам: ако се не роди некой от вода и Дух, не може да влезе в царството Божие.</span> <span class="verse"><a name="6">6</a>Роденото от плътта плът е, а роденото от Духа дух е.</span> <span class="verse"><a name="7">7</a>Недей се чуди че ти рекох: Требва да се родите изново.</span> <span class="verse"><a name="8">8</a>Ветърът вее дето ще; и гласа му чуеш, но не знаеш от де иде и къде отива: така е всеки който се е родил от Духа.</span> <span class="verse"><a name="9">9</a>Отговори Никодим и рече му: Как може да бъде това?</span> <span class="verse"><a name="10">10</a>Отговори Исус и рече му: Ти си учител Израилев, и не знаеш ли това?</span> <span class="verse"><a name="11">11</a>Истина, истина ти казвам че: Това което знаем казваме, и това което сме видели свидетелствуваме; и свидетелството ни не приимате.</span> <span class="verse"><a name="12">12</a>Ако земните работи ви рекох и не вервате, как щете поверва ако ви река небесните?</span> <span class="verse"><a name="13">13</a>И никой не е възлезъл на небето, тъкмо този който е слезъл от небето, Син Человечески който е на небето.</span> <span class="verse"><a name="14">14</a>И както Моисей издигна змията в пустинята, така требва да бъде издигнат Син Человечески</span> <span class="verse"><a name="15">15</a>за да не погине всеки който верва в него, но да има живот вечен.</span> <span class="verse"><a name="16">16</a>Защото Бог толкоз възлюби света щото даде Сина своего единороднаго, за да не погине всеки който верва в него, но да има живот вечен.</span> <span class="verse"><a name="17">17</a>Понеже не е проводил Бог Сина си на света да съди света, но за да бъде спасен светът чрез него.</span> <span class="verse"><a name="18">18</a>Който верва в него, не ще да бъде осъден; а който не верва, вече е осъден, защото не е повервал в името на единороднаго Сина Божия.</span> <span class="verse"><a name="19">19</a>И то е осъждението, че виделината дойде на света, и человеците възлюбиха тъмнината повече от виделината защото делата им беха зли.</span> <span class="verse"><a name="20">20</a>Понеже всеки който прави зло мрази виделината и не иде КЪ виделината да не би да се докажат неговите дела че са зли;</span> <span class="verse"><a name="21">21</a>но който прави истината иде КЪ виделината, за да се явят делата му че са по Бога направени.</span> <span class="verse"><a name="22">22</a>След това дойде Исус и учениците негови в земята Юдейска; и там живееше с тех и кръщаваше.</span> <span class="verse"><a name="23">23</a>А Иоан кръщаваше в Енон близу до Салим, защото имаше там много вода; и идеха и кръщаваха се.</span> <span class="verse"><a name="24">24</a>Понеже Иоан не беше още турен в тъмница.</span> <span class="verse"><a name="25">25</a>И така стана препиране от страна на учениците Иоанови с Юдеите заради очищението.</span> <span class="verse"><a name="26">26</a>И дойдоха при Иоана и рекоха му: Рави, онзи който беше с тебе отвъд Иордан, за когото ти свидетелствува, ето, той кръщава; и всички отиват при него.</span> <span class="verse"><a name="27">27</a>Отговори Иоан и рече: Не може человек да взема нищо ако не му е дадено от небето.</span> <span class="verse"><a name="28">28</a>Вие сами сте ми свидетели че рекох: Не съм аз Христос; но че съм проводен пред него.</span> <span class="verse"><a name="29">29</a>Който има невестата жених е; а приятелът женихов, който стои та го слуша, радва се твърде много за гласа женихов; и така тая моя радост изпълни се.</span> <span class="verse"><a name="30">30</a>Той требва да расте, а аз да се смалявам.</span> <span class="verse"><a name="31">31</a>Който иде от горе над всички е отгоре: който е от земята от земята е, и от земята говори. Който иде от небето, над всички е отгоре:</span> <span class="verse"><a name="32">32</a>и това което е видел и чул, него свидетелствува; и никой не приима свидетелството му.</span> <span class="verse"><a name="33">33</a>Който приеме свидетелството негово запечатал е че Бог е истинен.</span> <span class="verse"><a name="34">34</a>Защото този когото е Бог пратил думите Божии говори: понеже Бог не дава нему Духа с мерка.</span> <span class="verse"><a name="35">35</a>Отец люби Сина, и всичко е дал в неговите ръце.</span> <span class="verse"><a name="36">36</a>Който верва в Сина има живот вечен; а който не верва в Сина нема да види живот, но гнев Божий остава на него.</span> </p></div</div></div></body></html>