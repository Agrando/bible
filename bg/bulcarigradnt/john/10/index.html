<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/john/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/john">John</a> &gt <strong>Chapter 10</strong></div><p><span class="verse"><a name="1">1</a>Истина, истина ви казвам: Който не влезва през вратата в кошарата на овците, но пролазя от другаде, той е крадец и разбойник.</span> <span class="verse"><a name="2">2</a>А който влезва през вратата пастир е на овците.</span> <span class="verse"><a name="3">3</a>Нему вратарът отваря; и овците слушат гласа му, и своите овци по име зове, и ги извожда.</span> <span class="verse"><a name="4">4</a>И когато изкара овците си вън ходи пред тех; и овците идат след него, защото знаят гласа му.</span> <span class="verse"><a name="5">5</a>А след чужденец не щат оти, но ще побегнат от него; защото гласа на чужденците не знаят.</span> <span class="verse"><a name="6">6</a>Тази притча им рече Исус; но те не разумеха що бе това което им говореше.</span> <span class="verse"><a name="7">7</a>Тогаз пак им рече Исус: Истина, истина ви казвам че аз съм вратата на овците.</span> <span class="verse"><a name="8">8</a>Всички които са дошли преди мене крадци са и разбойници; но овците ги не послушаха.</span> <span class="verse"><a name="9">9</a>Аз съм вратата; през мене ако влезе некой спасен ще бъде, и ще влезе и ще излезе, и паша ще намери.</span> <span class="verse"><a name="10">10</a>Крадецът не иде освен да открадне, да заколи, и да погуби: аз дойдох за да имат живот, и да го имат преизобилно.</span> <span class="verse"><a name="11">11</a>Аз съм добрият пастир: добрият пастир душата си полага за овците.</span> <span class="verse"><a name="12">12</a>А наемникът, който не е овчар, на когото овците не са негови, види вълка че иде, и оставя овците и бега; а вълкът разграбя овците и разпръсва ги.</span> <span class="verse"><a name="13">13</a>А наемникът бега, защото е наемник, и не го е грижа за овците.</span> <span class="verse"><a name="14">14</a>Аз съм добрият пастир и познавам моите; и моите мене познават.</span> <span class="verse"><a name="15">15</a>Както ме познава Отец, и аз познавам Отца; и душата си полагам зарад овците.</span> <span class="verse"><a name="16">16</a>И други овци имам, които не са от този двор, и тех требва да събера; и ще чуят гласа ми; и ще бъде едно стадо и един пастир.</span> <span class="verse"><a name="17">17</a>За това Отец ме люби защото аз полагам душата си за да я взема пак.</span> <span class="verse"><a name="18">18</a>Никой не ми я отнема, но аз от самосебе си я полагам. Имам власт да я положа, и имам власт пак да я взема. Тази заповед приех от Отца си.</span> <span class="verse"><a name="19">19</a>И тъй, пак стана раздор между Юдеите за тези думи.</span> <span class="verse"><a name="20">20</a>И мнозина от тех казваха: Бес има, и луд е: що го слушате?</span> <span class="verse"><a name="21">21</a>Други казваха: Тези думи не са на беснуем человек. Може ли бес да отваря очи на слепи?</span> <span class="verse"><a name="22">22</a>И стана в Ерусалим праздникът на освещението на храма, и зима беше.</span> <span class="verse"><a name="23">23</a>И ходеше Исус в храма, в притвора Соломонов.</span> <span class="verse"><a name="24">24</a>Между това заобиколиха го Юдеите и казваха му: До кога ще държиш душите ни в съмнение? Ако си ти Христос, кажи ни явно.</span> <span class="verse"><a name="25">25</a>Отговори им Исус: Казах ви, и не вервате. Делата които аз правя в името на Отца си, те свидетелствуват за мене.</span> <span class="verse"><a name="26">26</a>Но вие не вервате защото не сте от моите овци, както ви рекох.</span> <span class="verse"><a name="27">27</a>Моите овци слушат моя глас, и аз ги познавам, и те идат след мене,</span> <span class="verse"><a name="28">28</a>И аз им давам живот вечен; и нема да загинат във веки, и никой нема да ги грабне от ръката ми.</span> <span class="verse"><a name="29">29</a>Отец ми който ми ги даде от всички е най-голем; и никой не може да ги грабне от ръката на Отца ми.</span> <span class="verse"><a name="30">30</a>Аз и Отец едно сме.</span> <span class="verse"><a name="31">31</a>Тогаз пак взеха Юдеите камене да го убият.</span> <span class="verse"><a name="32">32</a>Отговори им Исус: Много добри дела от Отца моего ви показах: за кое от тез дела хвърляте камене върх мене?</span> <span class="verse"><a name="33">33</a>Отговориха му Юдеите и рекоха: За добро дело не хвърляме камене върх тебе, но за богохулство, и защото ти, като си человек, правиш себе си Бог.</span> <span class="verse"><a name="34">34</a>Отговори им Исус: Не е ли писано във вашият закон, «Аз рекох, Богове сте»?</span> <span class="verse"><a name="35">35</a>Ако нарече богове онези, КЪ които биде словото Божие, (и писанието не може да се наруши,)</span> <span class="verse"><a name="36">36</a>на тогоз когото Бог освети и проводи на света вие казвате ли: Богохулствуваш, защото рекох: Син Божий съм?</span> <span class="verse"><a name="37">37</a>Ако не правя делата на Отца моего, не вервайте в мене:</span> <span class="verse"><a name="38">38</a>но ако ги правя, в мене като не вервате вервайте в делата; за да познаете и да повервате че Отец е в мене и аз в него.</span> <span class="verse"><a name="39">39</a>Тогаз пак искаха да го хванат, но избегна из ръцете им,</span> <span class="verse"><a name="40">40</a>и отиде пак отвъд Иордан, на местото дето кръщаваше от напред Иоан; и остана там.</span> <span class="verse"><a name="41">41</a>И мнозина дойдоха при него, и казваха: Иоан никое чудо не стори; но всичко що рече Иоан за него истинско беше.</span> <span class="verse"><a name="42">42</a>И там поверваха мнозина в него.</span> </p></div</div></div></body></html>