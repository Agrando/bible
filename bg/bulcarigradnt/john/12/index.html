<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/john/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/john">John</a> &gt <strong>Chapter 12</strong></div><p><span class="verse"><a name="1">1</a>А шест дни преди пасхата дойде Исус във Витания, дето беше бившият умрел Лазар когото възкреси от мъртвите.</span> <span class="verse"><a name="2">2</a>И направиха му там вечеря, и Марта слугуваше; а Лазар беше един от тези които седеха с него наедно на трапезата.</span> <span class="verse"><a name="3">3</a>Тогаз Мария взе една литра чисто драгоценно миро нард и помаза нозете Исусови, и отри нозете му с космите си; и къщата се изпълни от благоуханието на мирото.</span> <span class="verse"><a name="4">4</a>Тогаз един от учениците му, Юда Симонов Искариотски, който щеше да го предаде, казва:</span> <span class="verse"><a name="5">5</a>Защо да се не продаде това миро за триста динари, и да се дадат на сиромасите?</span> <span class="verse"><a name="6">6</a>А това го рече, не защото го беше грижа за сиромасите, но защото бе крадец, и той имаше касата, и носеше каквото туряха в нея.</span> <span class="verse"><a name="7">7</a>Тогаз Исус рече: Недейте я: за деня на погребението ми го е задържала.</span> <span class="verse"><a name="8">8</a>Защото сиромасите всекога имате със себе си, а мене всекога немате.</span> <span class="verse"><a name="9">9</a>И резумеха големо множество от Юдеите че е там; и дойдоха, не току за Исуса, но да видят и Лазара когото възкреси от мъртвите.</span> <span class="verse"><a name="10">10</a>А първосвещениците се наговориха да убият и Лазара,</span> <span class="verse"><a name="11">11</a>защото мнозина от Юдеите за него отиваха и верваха в Исуса.</span> <span class="verse"><a name="12">12</a>На утрешния ден народ много който беше дошел на праздника, като чуха че иде Исус в Ерусалим,</span> <span class="verse"><a name="13">13</a>взеха вейки финикови та излезоха да го посрещнат, и викаха: Осанна! благословен който иде в името Господне, цар Израилев!</span> <span class="verse"><a name="14">14</a>А Исус намери осле и възседна на него, според както е писано:</span> <span class="verse"><a name="15">15</a>«Не бой се, дъщи Сионова, ето, твоят Цар иде възседнал на ждребе ослично.»</span> <span class="verse"><a name="16">16</a>Но това учениците му изпървом не разумеха; а когато се прослави Исус тогаз си наумиха че това бе за него писано, и това му сториха.</span> <span class="verse"><a name="17">17</a>А народът който беше с него когато повика Лазара от гроба и го възкреси от мъртвите свидетелствуваше.</span> <span class="verse"><a name="18">18</a>За това го и посрещна народа, защото чуха че сторил това чудо.</span> <span class="verse"><a name="19">19</a>А Фарисеите рекоха помежду си: Видите ли че нищо не ползувате? Ето, светът отиде след него.</span> <span class="verse"><a name="20">20</a>И между тези, които възлезваха да се поклонят в праздникът имаше и некои Елини.</span> <span class="verse"><a name="21">21</a>И те дойдоха при Филипа, който бе от Витсаида Галилейска, и молиха му се и казваха: Господине, искаме да видим Исуса.</span> <span class="verse"><a name="22">22</a>Идва Филип и казва на Андрея; Андрей пак и Филип казват на Исуса.</span> <span class="verse"><a name="23">23</a>А Исус им отговори и рече: Дойде часът да се прослави Син Человечески.</span> <span class="verse"><a name="24">24</a>Истина, истина ви казвам: Ако житното зърно не падне в земята и не умре, то остава само; ако ли умре, много плод приноси.</span> <span class="verse"><a name="25">25</a>Който обича живота си ще го изгуби; и който ненавиди живота си на този свет за вечен живот ще го упази.</span> <span class="verse"><a name="26">26</a>Ако слугува некой на мене, мене да последва; и дето съм аз там ще бъде и слугата ми; и който слугува на мене него ще почте Отец ми.</span> <span class="verse"><a name="27">27</a>Сега душата ми е смутена; и що да река? Отче, избави ме от този час? Но за това дойдох на този час.</span> <span class="verse"><a name="28">28</a>Отче, прослави името твое. Тогаз дойде глас от небето: И прославих, и пак ще прославя.</span> <span class="verse"><a name="29">29</a>А народът, които стоеха и чуха това казваха: Гръм е. Други говореха: Ангел му продума.</span> <span class="verse"><a name="30">30</a>Отговори Исус и рече: Този глас не биде за мене, но за вас.</span> <span class="verse"><a name="31">31</a>Сега е съдба на този свет: сега князът на този свет ще бъде изпъден вън.</span> <span class="verse"><a name="32">32</a>И когато бъда аз въздигнат от земята ще привлека всичките при себе си.</span> <span class="verse"><a name="33">33</a>А това говореше като назначаваше от каква смърт имаше да умре.</span> <span class="verse"><a name="34">34</a>Отговори му народът: Ние сме чули от закона че Христос във веки пребъдва; и как казваш ти че Син Человечески требва да бъде въздигнат? Кой е този Син Человечески?</span> <span class="verse"><a name="35">35</a>И рече им Исус: Още малко време виделината е с вас. Ходете докле имате виделина, да ви не настигне тъмнината; а който ходи в тъмнината не знае къде отива.</span> <span class="verse"><a name="36">36</a>Докле имате виделината вервайте във виделината за да сте синове на виделината. Това издума Исус, и отиде та се скри от тех.</span> <span class="verse"><a name="37">37</a>Но ако и да бе сторил толкоз чудеса пред тех, не верваха в него;</span> <span class="verse"><a name="38">38</a>за да се изпълни речта на пророка Исая, който рече: «Господи, кой поверва на нашето проповедване? и мишцата Господня кому се откри?»</span> <span class="verse"><a name="39">39</a>За това не можаха да верват, защото пак Исая рече:</span> <span class="verse"><a name="40">40</a>«Ослепил е очите им, и окаменил сърцата им, с очи да не видят, и със сърдца да не разумеят, та да се не обърнат и ги изцеля.»</span> <span class="verse"><a name="41">41</a>Това рече Исая когато виде славата негова и говори за него.</span> <span class="verse"><a name="42">42</a>Но пак и от князовете мнозина поверваха в него; но поради Фарисеите не изповедваха, за да не бъдат отлъчени от съборището:</span> <span class="verse"><a name="43">43</a>защото възлюбиха славата человеческа повече нежели славата Божия.</span> <span class="verse"><a name="44">44</a>А Исус възгласи и рече: Който верва в мене не верва в мене, но в тогози който ме е проводил.</span> <span class="verse"><a name="45">45</a>И който гледа мене гледа тогози който ме е проводил.</span> <span class="verse"><a name="46">46</a>Аз дойдох виделина на света, за да не остане в тъмнина всеки който верва в мене.</span> <span class="verse"><a name="47">47</a>И ако чуе некой моите думи и не поверва, аз нема да го съдя; защото не дойдох да съдя света, но да спася света.</span> <span class="verse"><a name="48">48</a>Който се отмета от мене и не приима моите думи има кой да го съди: словото което говорих, то ще да го съди в последния ден.</span> <span class="verse"><a name="49">49</a>Защото аз от себе си не говорих; но Отец който ме проводи, той ми даде заповед какво да река и що да говоря.</span> <span class="verse"><a name="50">50</a>И знам че неговата заповед е живот вечен. И тъй, това що говоря, както ми е Отец рекъл така говоря.</span> </p></div</div></div></body></html>