<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/john/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/john">John</a> &gt <strong>Chapter 21</strong></div><p><span class="verse"><a name="1">1</a>Подир това пак се яви Исус на учениците си на Тивериадското море, и яви им се така:</span> <span class="verse"><a name="2">2</a>там беха наедно Симон Петър и Тома нарицаемий Близнец, и Натанаил от Кана Галилейска, и синовете Зеведееви, и други двамина от учениците негови.</span> <span class="verse"><a name="3">3</a>Казва им Симон Петър: Аз ще отида да ловя риба. Казват му: Ще дойдем и ние с тебе. Излезоха и възлезоха завчас на ладията; и през онази нощ не уловиха нищо.</span> <span class="verse"><a name="4">4</a>И като се разсъвна вече застана Исус на брега; но учениците не познаваха че е той Исус.</span> <span class="verse"><a name="5">5</a>Казва им Исус: Деца, имате ли нещо за ядене? Отговориха му: Не.</span> <span class="verse"><a name="6">6</a>А той им рече: Хвърлете мрежата отдесно на ладията, и ще намерите. И тъй хвърлиха; и не можаха вече да я привлекат от множеството на рибата.</span> <span class="verse"><a name="7">7</a>Тогаз онзи ученик когото обичаше Исус казва на Петра: Господ е. А Симон Петър като чу че е Господ препаса връхната си дреха, (защото беше гол) и хвърли се в морето.</span> <span class="verse"><a name="8">8</a>А другите ученици дойдоха с ладията, (защото не беха далеч от земята, но колкото двесте лакти,) и влачеха мрежата с рибата.</span> <span class="verse"><a name="9">9</a>И като излезоха на земята гледат жарава разложена, и риба турена на нея, и хлеб.</span> <span class="verse"><a name="10">10</a>Казва им Исус: Донесете от рибите които уловихте сега.</span> <span class="verse"><a name="11">11</a>Възлезе Симон Петър та извлече мрежата на земята, пълна с едри риби сто и петдесет и три; и толкоз като беха мрежата се не съдра.</span> <span class="verse"><a name="12">12</a>Казва им Исус: Елате, обедвайте. И никой от учениците не смееше да го попита: Ти кой си? понеже знаеха че е Господ.</span> <span class="verse"><a name="13">13</a>Идва тогаз Исус и взема хлеба, и дава им, така и рибата.</span> <span class="verse"><a name="14">14</a>Това беше вече третий път дето се яви Исус на учениците си от как възкръсна из мъртвите.</span> <span class="verse"><a name="15">15</a>А като се наобедваха, казва Исус Симону Петру: Симоне Ионин, любиш ли ме повече от тия? Казва му: Ей, Господи, ти знаеш че те обичам. Казва му: Паси агънците ми.</span> <span class="verse"><a name="16">16</a>Казва му пак втори път: Симоне Ионин, любиш ли ме? Казва му: Ей, Господи, ти знаеш че те обичам. Казва му: Паси овците ми.</span> <span class="verse"><a name="17">17</a>Казва му трети път: Симоне Ионин, обичаш ли ме? Наскърби се Петър, защото му рече трети път: Обичаш ли ме? И рече му: Господи, ти всичко знаеш, ти знаеш че те обичам: Казва му Исус: Паси овците ми.</span> <span class="verse"><a name="18">18</a>Истина, истина ти казвам: Когато беше ти по-млад, сам си се опасваше и ходеше където щеше; но като остарееш ще простреш ръце, и друг ще те опасва и ще те води където ти не щеш.</span> <span class="verse"><a name="19">19</a>И това рече като назначаваше с каква смърт имаше да прослави Бога. И това щом рече казва му: Върви подире ми.</span> <span class="verse"><a name="20">20</a>А Петър като се обърна вижда че иде подир им ученикът когото обичаше Исус, този който на вечерята се наклони на гърдите му и рече: Господи, кой е който ще те предаде?</span> <span class="verse"><a name="21">21</a>Него като виде Петър казва Исусу: Господи, а този що?</span> <span class="verse"><a name="22">22</a>Казва му Исус: Ако ще да пребъде той докле дойда, тебе що ти е? Ти върви подире ми.</span> <span class="verse"><a name="23">23</a>И тъй се разнесе тая дума помежду братята че този ученик нема да умре; а Исус му не рече че нема да умре, но: Ако ща да остане той докле дойда, теб що ти е?</span> <span class="verse"><a name="24">24</a>Този е ученикът който свидетелствува за това, който и написа това; и знаем че неговото свидетелство е истинно.</span> <span class="verse"><a name="25">25</a>Има още и други много неща що стори Исус които ако би да се напишат едно по едно, и цел свет, ми се чини, не би вместил написаните книги. Амин.</span> </p></div</div></div></body></html>