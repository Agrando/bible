<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/gal/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/gal">Galatians</a> &gt <strong>Chapter 2</strong></div><p><span class="verse"><a name="1">1</a>После, след четиринадесет години пак възлезох в Ерусалим с Варнава, като взех със себе си и Тита.</span> <span class="verse"><a name="2">2</a>И то възлезох по откровение та им предложих евангелието което проповедвам между езичниците, особно пред знаменитите, да не би напраздно да тичам или да съм тичал.</span> <span class="verse"><a name="3">3</a>Но нито Тит, който бе с мене, ако и да беше Елин, не бе принуден да се обреже;</span> <span class="verse"><a name="4">4</a>а тези лъжебратя които са се вкраднали и примъкнали да съгледателствуват нашата свобода която имаме в Христа Исуса за да ни поработят,</span> <span class="verse"><a name="5">5</a>на тех ни на час не отстъпихме да им се покорим, и то за да пребъде във вас евангелската истина.</span> <span class="verse"><a name="6">6</a>А за тези които се мислят че са нещо, каквито и да са били некога, мене ми е все едно; (Бог не гледа на лицето на человека;) защото знаменитите не ми приложиха нищо повече;</span> <span class="verse"><a name="7">7</a>но напротив, щом видеха че бех поверен да проповедвам евангелието на необрезаните, както Петър на обрезаните,</span> <span class="verse"><a name="8">8</a>(защото който подействува в Петра за апостолство между обрезаните подействува и в мене за в езичниците,)</span> <span class="verse"><a name="9">9</a>и като познаха дадената мене благодат, Яков и Кифа и Иоан, които се виждаха че са стълпове, дадоха десници на общение на мене и на Варнава за да идем ние в езичниците, а те в обрезаните.</span> <span class="verse"><a name="10">10</a>Искаха само да помним сиромасите; за което и се потрудих с усърдие това истото да сторя.</span> <span class="verse"><a name="11">11</a>А когато дойде Петър в Антиохия възпротивих му се в очи, защото беше достоен за изобличение.</span> <span class="verse"><a name="12">12</a>Понеже преди да дойдат некои от Якова ядеше наедно с езичниците; а когато дойдоха свенеше се и странеше от тех, защото се убоя от обрезаните.</span> <span class="verse"><a name="13">13</a>И с него заедно лицемерствуваха и другите Юдеи; така щото и Варнава се увлече в това техно лицемерство.</span> <span class="verse"><a name="14">14</a>Но аз, като видех че не постъпват право по истината евангелска, рекох на Петра пред всичките: Ако ти който си Юдеин, живееш езически, а не Юдейски, защо принуждаваш езичниците да юдействуват?</span> <span class="verse"><a name="15">15</a>Ние които сме природно Юдеи, а не грешници от езичниците,</span> <span class="verse"><a name="16">16</a>като знаем че не се оправдава человек от делата на закона, тъкмо с верата в Исуса Христа, и ние повервахме в Христа Исуса за да се оправдаем от верата Христова, и не от делата на закона; защото от делата на закона нема да се оправдае никоя плът.</span> <span class="verse"><a name="17">17</a>Но като искаме да се оправдаем чрез Христа ако сме се намерили и ние грешни, то Христос на греха ли е служител? Да не бъде!</span> <span class="verse"><a name="18">18</a>Защото, ако възсъздавам пак онова което съм развалил, показвам себе си престъпник.</span> <span class="verse"><a name="19">19</a>Защото аз чрез закона закону умрех, да живея Богу.</span> <span class="verse"><a name="20">20</a>Сраспех се с Христа, и сега вече живея не аз, но Христос живее в мене; а това що живея сега в плът, живея във верата на Сина Божия, който ме възлюби и предаде себе си заради мене.</span> <span class="verse"><a name="21">21</a>Не отвъргам Божията благодат; защото ако оправданието бива чрез закона, то напраздно е Христос умрел.</span> </p></div</div></div></body></html>