<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/jas/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/jas">James</a> &gt <strong>Chapter 1</strong></div><p><span class="verse"><a name="1">1</a>Яков, раб на Бога и на Господа Исуса Христа, до дванадесетте племена които са в разсеяние, поздравление.</span> <span class="verse"><a name="2">2</a>Всека радост имайте, братие мои, когато впадате в различни изкушения;</span> <span class="verse"><a name="3">3</a>понеже знаете че изпитанието на вашата вера произвожда търпение.</span> <span class="verse"><a name="4">4</a>А търпението да има дело съвършено, за да бъдете съвършени и цели, без никакъв недостатък.</span> <span class="verse"><a name="5">5</a>Ако ли някои от вас е оскуден от мъдрост, да проси от Бога който дава богато на всички и не укорява, и ще му се даде.</span> <span class="verse"><a name="6">6</a>Но да проси с вера, без да се съмнева никак; защото който се съмнева подобен е на морски вълни които се карат и разблъскват от ветровете.</span> <span class="verse"><a name="7">7</a>И такъв человек да не мисли че ще приеме нещо от Господа.</span> <span class="verse"><a name="8">8</a>Человек двоеумен непостоян е във всичките си пътища.</span> <span class="verse"><a name="9">9</a>Който брат е от по-долно състояние да се хвали в своето си възвишаване,</span> <span class="verse"><a name="10">10</a>а богатите, в смиряването си, понеже като цвет на трева ще прецъвти.</span> <span class="verse"><a name="11">11</a>Защото изгрея слънцето с пека, и изсуши тревата, и цветът й слете, и хубостта на лицето й погина; така и богатият ще повехне в пътищата си.</span> <span class="verse"><a name="12">12</a>Блажен онзи человек който претърпева изкушение; защото, като премине изпитът, ще приеме венеца на живота който обеща Господ на онези които го любят.</span> <span class="verse"><a name="13">13</a>Никой изкушаем да не казва че: Бог ме изкушава; защото Бог се от зло не изкушава, и той никого не изкушава;</span> <span class="verse"><a name="14">14</a>а всеки се изкушава като се завлича и подлъгва от собствената си похот.</span> <span class="verse"><a name="15">15</a>Похотта после като зачне ражда грех, а грехът като се извърши ражда смърт.</span> <span class="verse"><a name="16">16</a>Не се заблуждавайте, любезни мои братие.</span> <span class="verse"><a name="17">17</a>Всеко добро даване, и всека съвършена дарба от горе е, и слезва от Отца на светлините в когото нема изменение или сенка на променяване.</span> <span class="verse"><a name="18">18</a>От собствената си воля родил ни е със словото на истината, да бъдем ние некакъв си начатък на неговите създания.</span> <span class="verse"><a name="19">19</a>И тъй, любезни мои братие, да бъде всеки человек бърз на чуене, а муден на говорене, и муден на гнев;</span> <span class="verse"><a name="20">20</a>защото гневът на человека не върши Божията правда.</span> <span class="verse"><a name="21">21</a>За това, отхвърлете всека нечистота и множеството злоба, и приемете с кротост всаденото слово което може да спаси душите ви.</span> <span class="verse"><a name="22">22</a>Бивайте и творители на словото, а не само слушатели да лъжете себе си.</span> <span class="verse"><a name="23">23</a>Защото ако бъде некой слушател на словото, а не творител, той прилича на человек който гледа природното си лице в огледало:</span> <span class="verse"><a name="24">24</a>защото огледа се, и отиде, и завчас забрави какъв бе.</span> <span class="verse"><a name="25">25</a>Но който вникне в съвършения закон на свободата, и пребъде в него, той ще бъде блажен в делата си.</span> <span class="verse"><a name="26">26</a>Ако някой от вас мисли че е благочестив, и не обуздава езика си, но лъже сърдцето си, суетно е неговото благочестие.</span> <span class="verse"><a name="27">27</a>Чисто и непорочно благочестие пред Бога и Отца е това: да пригледва сирачетата и вдовиците в утеснението им, и да пази себе си неосквернен от света.</span> </p></div</div></div></body></html>