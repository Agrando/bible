<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/2pet/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/2pet">2 Peter</a> &gt <strong>Chapter 2</strong></div><p><span class="verse"><a name="1">1</a>Но имало е и лъжливи пророци между народа, както и между вас ще има лъжливи учители които ще въведат скрито губителни ереси, и ще се отричат и от Господаря си който ги е купил, та ще навлекат на себе си скорошна погибел.</span> <span class="verse"><a name="2">2</a>И мнозина ще последват техните развращения, поради които пътът на истината ще се похули.</span> <span class="verse"><a name="3">3</a>И от любостяжание ще ви употребяват като търговия с престорени думи: техното осъждане отколе приготвено не се забавя, и техната погибел не дреме.</span> <span class="verse"><a name="4">4</a>Защото ако Бог не пощади ангелите които съгрешиха, но ги хвърли в преизподня вързани с вериги мрачни, и предаде ги да бъдат вардени на съд,</span> <span class="verse"><a name="5">5</a>и ако не пощади стария свет, но, като нанесе потоп върх света на нечестивите съхрани със седем души осмият Ноя, проповедника на правдата;</span> <span class="verse"><a name="6">6</a>и осъди на разорение градовете Содомски и Гоморски и направи ги на пепел, та ги постави пример на онези които после щеха да нечествуват;</span> <span class="verse"><a name="7">7</a>и освободи праведнаго Лота, комуто бе досадило нечистото поведение на нечестивите;</span> <span class="verse"><a name="8">8</a>(защото праведният който живееше между тех от ден на ден мъчеше праведната си душа като гледаше и слушаше техните беззаконни дела;)</span> <span class="verse"><a name="9">9</a>то знае Господ да освободява благосечстивите от напаст, а неправедните да държи за съдния ден да се мъчат,</span> <span class="verse"><a name="10">10</a>а най-паче на тези които с пожелание на нечистота следват подир плътта, и презират властта. Те са дързостливи, безочливи, и не треперят кога хулят чиновничествата.</span> <span class="verse"><a name="11">11</a>Дето ангелите, ако и по-големи да са в крепост и сила, не произносят против тех хулителен съд пред Господа;</span> <span class="verse"><a name="12">12</a>тези обаче, като природни безсловесни животни родени за лов и изтребване, хулят за неща които не знаят, и ще погинат в своя си разврат,</span> <span class="verse"><a name="13">13</a>и ще приемат заплатата на неправдата. Имат го за наслаждение деня да резкошествуват: те са сквернители и порочници: наслаждават се с лъстите си когато са на угощение с вас наедно:</span> <span class="verse"><a name="14">14</a>имат очи пълни с блуд и с непрестанен грех: подлъстят души неутвърдени: имат сърцето си научено на любостяжание: чада на клетва са:</span> <span class="verse"><a name="15">15</a>като оставиха правия път заблудиха се, и последваха пътя на Валаама сина Восоров, който възлюби заплатата на неправдата.</span> <span class="verse"><a name="16">16</a>Но изобличен бе за своето си беззаконие: нем подяремник с глас человечески проговори и възпре безумието на пророка.</span> <span class="verse"><a name="17">17</a>Те са безводни кладенци, облаци от вихрушки тласкани, за които мрачна тъма се варди във век.</span> <span class="verse"><a name="18">18</a>Защото като говорят с надуто празднословие прелъгват с плътските похоти, с невъздържанията, тези които са наистина избегнали от живеещите в заблуждение,</span> <span class="verse"><a name="19">19</a>като им обещават свобода, а те сами са роби на разврата; защото от когото бива победен некой, нему и роб става.</span> <span class="verse"><a name="20">20</a>Понеже като избегнаха от мръсотиите на света чрез познанието на Господа и Спаса Исуса Христа, ако са се сплели пак в тех и остават победени, последното им състояние е станала по-лошо от първото.</span> <span class="verse"><a name="21">21</a>Понеже по-добро би било за тех да не беха познали пътя на правдата нежели като го познаха да се повърнат от предадената тем света заповед.</span> <span class="verse"><a name="22">22</a>Но с тех се случава това което казва истинната пословица: Псето се върна на бълвоча си, и, Свинята окъпана върна се да се валя в тинята.</span> </p></div</div></div></body></html>