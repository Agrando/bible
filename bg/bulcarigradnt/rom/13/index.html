<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/rom/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/rom">Romans</a> &gt <strong>Chapter 13</strong></div><p><span class="verse"><a name="1">1</a>Всеки человек да се покорява на властите що са над него; защото нема власт която да не е от Бога; и колкото власти има на света всичките са от Бога отредени.</span> <span class="verse"><a name="2">2</a>Тъй щото, който се противи на властта противи се на Божията наредба; и които се противят ще вземат осъждение на себе си.</span> <span class="verse"><a name="3">3</a>Защото владетелите не са страх за добрите работи, но за злите. Искаш ли да се не боиш от властта? прави доброто и ще имаш похвала от нея;</span> <span class="verse"><a name="4">4</a>понеже владетелът е Божий слуга на тебе за добро. Ако ли правиш зло, да се боиш; защото не носи напраздно сабята, понеже Божий слуга е, отмъстител да извършва гнева против тогози който прави злото.</span> <span class="verse"><a name="5">5</a>За това, нуждно е да се покорявате, не тъкмо поради гнева, но и зарад съвестта.</span> <span class="verse"><a name="6">6</a>Понеже за това и дан плащате, защото са Божии служители които постоянно с това се занимават.</span> <span class="verse"><a name="7">7</a>И тъй, отдавайте на всички кому каквото сте длъжни: комуто сте дан длъжни, данта; комуто бир, бирта, комуто страх, страха, комуто почест, почестта.</span> <span class="verse"><a name="8">8</a>Не оставайте никому длъжни в нищо освен да имате любов един на другиго; защото който люби другиго изпълнява закона;</span> <span class="verse"><a name="9">9</a>понеже заповедите: «Не прелюбодействувай;» «Не убивай;» «Не кради;» «Не лъжесвидетелствувай;» «Не пожелай;» и коя да е друга заповед, в това слово се заключава: «Люби ближнаго твоего както самаго себе си.»</span> <span class="verse"><a name="10">10</a>Любовта не прави зло ближнему; следователно любовта е изпълнение на закона.</span> <span class="verse"><a name="11">11</a>И то като знаем времето; защото часът вече настана да се събудим от сън, защото е по-близу нам спасението сега отколкото когато повервахме.</span> <span class="verse"><a name="12">12</a>Нощта премина, а денът наближи; и тъй, нека отхвърлим работите на тъмнината, и да се облечем с оръжието на виделината.</span> <span class="verse"><a name="13">13</a>Както в ден да ходим благопристойно; не по кощунства и пиянства, не по курварство и похотливост, не по крамоли и зависти;</span> <span class="verse"><a name="14">14</a>но облечете се с Господа Исуса Христа, и не промишлявайте за плътта в похотите й.</span> </p></div</div></div></body></html>