<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/mark/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/mark">Mark</a> &gt <strong>Chapter 13</strong></div><p><span class="verse"><a name="1">1</a>И когато излезваше от храмът, казва му един от учениците му: Учителю, виж, какви камене и какви здания!</span> <span class="verse"><a name="2">2</a>А Исус отговори и рече му: Видиш ли тези големи здания? Нема да остане камик на камик, който да се не съсипе.</span> <span class="verse"><a name="3">3</a>И когато седеше той на гората Елеонска, срещу храма, попитаха го насаме Петър и Яков и Иоан и Андрей:</span> <span class="verse"><a name="4">4</a>Кажи ни: кога ще бъде това? и кое е знамението когато всичко това има да се свърши?</span> <span class="verse"><a name="5">5</a>А Исус им отговори, и начна да казва: Пазете се да ви не прелъсти некой;</span> <span class="verse"><a name="6">6</a>защото мнозина ще дойдат в мое име, и ще рекат: Аз съм Христос, и ще прелъстят мнозина.</span> <span class="verse"><a name="7">7</a>А когато чуете бойове и слухове военни, недейте се смущава; защото това требва да бъде; но не е още свършването.</span> <span class="verse"><a name="8">8</a>Защото ще се повдигне народ върх народ, и царство върх царство, и ще бъдат трусове по некои места, и ще бъдат гладове и размирици: тези са начало на болезни.</span> <span class="verse"><a name="9">9</a>А вие пазете сами себе си; защото ще ви предадат на съдовища, и на съборища ще ви бият, и пред войводи и царе ще ви изкарват заради мене, за свидетелство тем.</span> <span class="verse"><a name="10">10</a>И требва първом да се проповеда евангелието на всичките народи.</span> <span class="verse"><a name="11">11</a>А когато ви поведат на предаване, недейте се от по-напред грижи какво ще продумате, нито преговаряйте; но което ви се даде в онзи час, това говорете; защото не сте вие които ще говорите, но Дух Светий.</span> <span class="verse"><a name="12">12</a>И ще предаде брат брата на смърт, и отец чадо, и ще се подигнат чада върх родители и ще ги умъртвят.</span> <span class="verse"><a name="13">13</a>И ще бъдете ненавиждани от всички заради моето име: а който претърпи до край, той ще спасен да бъде.</span> <span class="verse"><a name="14">14</a>И кога видите мерзостта на запустението, речената от пророка Данаила, че стои дето не подобава, (който чете нека разумева,) тогаз които са в Юдея да бегат по горите;</span> <span class="verse"><a name="15">15</a>и който е на къщата на покрива, да не слезва в къщи, нито да влезва да вземе нещо от къщата си;</span> <span class="verse"><a name="16">16</a>и който е на нива да се не връща назад да вземе дрехата си.</span> <span class="verse"><a name="17">17</a>А горко на непразните, и на доещите през онези дни!</span> <span class="verse"><a name="18">18</a>И молете се да не бъде бегането ви зиме;</span> <span class="verse"><a name="19">19</a>защото през онези дни ще бъде таквази скръб каквато не е била от начало на създанието което създаде Бог до нине, нито ще бъде.</span> <span class="verse"><a name="20">20</a>И ако Бог не би съкратил онези дни, не би се избавила ни една плът; но заради избраните които избра съкратил е дните.</span> <span class="verse"><a name="21">21</a>И тогаз ако ви рече некой: Ето тука е Христос, или ,Ето, там, не вервайте;</span> <span class="verse"><a name="22">22</a>защото ще се подигнат лъжехристи и лъжепророци: и ще покажат знамения и чудеса, за да прелъстят, ако е възможно, и избраните.</span> <span class="verse"><a name="23">23</a>А вие пазете: ето предсказах ви всичко.</span> <span class="verse"><a name="24">24</a>Но през онези дни, след онази скръб, слънцето ще потъмнее, и луната не ще да даде светенето си;</span> <span class="verse"><a name="25">25</a>а звездите от небето ще слитат, и силите които са в небеса ще се поколебаят.</span> <span class="verse"><a name="26">26</a>И тогаз ще видят Сина Человеческаго че иде на облаци с голема сила и слава.</span> <span class="verse"><a name="27">27</a>И тогаз проводи ангелите си и ще събере избраните свои от четирите ветра, от край земята до край небето.</span> <span class="verse"><a name="28">28</a>А от смоковницата научете притча: когато вече вейките й омекнат и развиват листете си, знаете вече че е близо летото:</span> <span class="verse"><a name="29">29</a>така и вие, кога видите това че става, да знаете че е близу, на вратата.</span> <span class="verse"><a name="30">30</a>Истина ви казвам, че нема да премине този род, докле не бъде всичко това.</span> <span class="verse"><a name="31">31</a>Небето и земята ще преминат; но моите думи нема да преминат.</span> <span class="verse"><a name="32">32</a>А за онзи ден и час никой не знае, нито ангелите, които са на небеса, нито Синът, тъкмо Отец.</span> <span class="verse"><a name="33">33</a>Пазете се, бдете, и молете се; защото не знаете кога ще бъде времето.</span> <span class="verse"><a name="34">34</a>Понеже това ще бъде както кога человек некой отиде на път, и остави къщата си, и даде властта на рабите си, и всекиму неговата работа, и на вратаря повеле да е буден.</span> <span class="verse"><a name="35">35</a>И тъй бъдете будни и вие: (защото не знаете кога ще дойде господарят на къщата, вечерта, или посред нощ, или кога пее петелът, или заранта;)</span> <span class="verse"><a name="36">36</a>да не би като дойде внезапно да ви намери че спите.</span> <span class="verse"><a name="37">37</a>И това що казвам на вас, на всичките го казвам: Будни бъдете.</span> </p></div</div></div></body></html>