<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/mark/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/mark">Mark</a> &gt <strong>Chapter 14</strong></div><p><span class="verse"><a name="1">1</a>А след два дни беше пасха и безквасните хлебове: и търсеха първосвещениците и книжниците как да го уловят с измама и да го убият.</span> <span class="verse"><a name="2">2</a>И думаха: Да не е в праздника, за да не стане мълва в народа.</span> <span class="verse"><a name="3">3</a>И когато беше той във Витания, в дома на Симона прокаженаго, и седеше на трапезата, дойде една жена, която имаше алавастър с миро нардово, чисто и скъпо; и като разби алавастъра, изле мирото на главата му.</span> <span class="verse"><a name="4">4</a>А имаше некои, които негодуваха в себе си и думаха: Защо стана тая пагуба на мирото?</span> <span class="verse"><a name="5">5</a>защото можеше то да се продаде за повече от триста пенези, и да се раздадат на сиромасите; и роптаеха на нея.</span> <span class="verse"><a name="6">6</a>Но Исус рече: Оставете я; защо й досаждате? добра работа стори на мене.</span> <span class="verse"><a name="7">7</a>Защото сиромасите всекога имате със себе си, и когато щете можете да им сторите добро, мене обаче всекога немате.</span> <span class="verse"><a name="8">8</a>Това което можеше тя го стори; предвари да помаже с миро телото ми за погребение.</span> <span class="verse"><a name="9">9</a>Истина ви казвам: Дето че се проповеда това евангелие по всичкия свет, и това което стори тя ще се казва за спомен неин.</span> <span class="verse"><a name="10">10</a>Тогаз Юда Искариотски, един от дванадесетте, отиде при първосвещениците, да го предаде тем.</span> <span class="verse"><a name="11">11</a>И те като чуха възрадваха се; и обещаха се да му дадат сребро; и търсеше как да го предаде на сгодно време.</span> <span class="verse"><a name="12">12</a>И в първия ден на безквасните хлебове, когато колеха жертви за пасхата, казват му учениците му: Да искаш да идем и да приготвим да ядеш пасхата?</span> <span class="verse"><a name="13">13</a>И проважда двама от учениците си, и казва им: Идете в града; и ще ви срещне человек който носи кърчаг с вода; идете след него.</span> <span class="verse"><a name="14">14</a>И дето влезе, речете на стопанина на тази къща: Учителят казва: Де е виталницата, дето ще ям пасхата с учениците си?</span> <span class="verse"><a name="15">15</a>И той ще ви посочи горница голема, постлана, готова; там ни пригответе.</span> <span class="verse"><a name="16">16</a>И излезоха учениците му, и дойдоха в града, и намериха както им рече, и приготвиха пасхата.</span> <span class="verse"><a name="17">17</a>И като стана вечер, дойде с дванадесетте.</span> <span class="verse"><a name="18">18</a>И когато седеха на трапезата и ядеха, рече Исус: Истина ви казвам: Един от вас ще ме предаде, който яде с мене.</span> <span class="verse"><a name="19">19</a>А те начнаха да скърбят, и да му казват един по един: Да ли съм аз? а друг: Да ли съм аз?</span> <span class="verse"><a name="20">20</a>А той отговори и рече им: Един от дванадесетте е, който затопява с мене в блюдото.</span> <span class="verse"><a name="21">21</a>Син Человечески отхожда както е писано за него; но тежко и горко на тогози человека, чрез когото Син Человечески се предава! Добре би било за тогоз человека ако не бе се родил.</span> <span class="verse"><a name="22">22</a>И когато ядеха взе Исус хлеб, и като благослови преломи та им даде, и рече: Вземете, яжте; това е телото мое.</span> <span class="verse"><a name="23">23</a>И взе чашата, благодари и даде им; и пиха от нея всички.</span> <span class="verse"><a name="24">24</a>И рече им: Тая е моята кръв на новия завет която се за мнозина излива:</span> <span class="verse"><a name="25">25</a>истина ви казвам че нема вече да пия от плода на лозата до онзи ден когато го пия ново в царството Божие.</span> <span class="verse"><a name="26">26</a>И като изпеха песен, излезоха на Гората Елеонска.</span> <span class="verse"><a name="27">27</a>И казва им Исус: Всинца вие ще се съблазните в мене тази нощ; защото е писано: «Ще поразя пастиря, и ще се разпръснат овците.»</span> <span class="verse"><a name="28">28</a>Но подир възкресението си ще ви предваря в Галилея.</span> <span class="verse"><a name="29">29</a>А Петър му рече: И всички ако да се съблазнят, аз обаче не.</span> <span class="verse"><a name="30">30</a>И казва му Исус: Истина ти казвам, че днес, тази нощ, преди да пее петелът дваж, ти три пъти ще се отречеш от мене.</span> <span class="verse"><a name="31">31</a>А той още повече казваше: Ако стане нужда и да умра с тебе наедно, нема да се отрека от тебе. Подобно казваха и всичките други.</span> <span class="verse"><a name="32">32</a>И идват на едно место което се казваше Гетсиманя; и казва на учениците си: Седете тука, докле се аз помоля.</span> <span class="verse"><a name="33">33</a>И взема със себе си Петра и Якова и Иоана, и начна да се ужасава и да тъжи.</span> <span class="verse"><a name="34">34</a>И казва им: Прискърбна е душата ми до смърт: постойте тука и будни бъдете.</span> <span class="verse"><a name="35">35</a>И щом позамина малко, падна на земята; и молеше се, ако е възможно да замине от него този час;</span> <span class="verse"><a name="36">36</a>И думаше: Ава, Отче; на тебе е всичко възможно: замини ме с тази чаша; но не което аз искам, но което ти.</span> <span class="verse"><a name="37">37</a>Връща се и намерва ги заспали; и казва на Петра: Симоне, спиш ли? не може ли един час да постоиш буден?</span> <span class="verse"><a name="38">38</a>Бдете и молете се да не би в изкушение да влезете: духът е бодър, а плътта немощна.</span> <span class="verse"><a name="39">39</a>И пак отиде та се помоли, и рече истото слово.</span> <span class="verse"><a name="40">40</a>И когато се завърна, намери ги пак заспали, защото очите им беха отегнали, и не знаеха що да му отговорят.</span> <span class="verse"><a name="41">41</a>И идва трети път, и казва им: Спете от сега и почивайте; доста е: дойде часът: ето предава се Син Человечески в ръцете на грешниците.</span> <span class="verse"><a name="42">42</a>Станете да идем: ето, този който ме предава се приближи.</span> <span class="verse"><a name="43">43</a>И тутакси, още като говореше, дойде Юда, който беше един от дванадесетте, и с него народ много с ножове и сопи, от първосвещениците и книжниците и старейшините.</span> <span class="verse"><a name="44">44</a>А този който го предаваше беше им дал знак, и рекъл: Когото целуна, той е; уловете го и заведете го с припазване.</span> <span class="verse"><a name="45">45</a>И когато дойде, тутакси пристъпи при него; и казва: Рави, Рави; и целуна го.</span> <span class="verse"><a name="46">46</a>И те туриха на него ръце и уловиха го.</span> <span class="verse"><a name="47">47</a>А един от предстоещите измъкна ножа си, и удари раба първосвещеников, и отсече му ухото.</span> <span class="verse"><a name="48">48</a>И отговори Исус и рече им: Като на разбойник ли излезохте с ножове и сопи да ме уловите?</span> <span class="verse"><a name="49">49</a>Всеки ден бех при вас в храма и поучавах, и не ме уловихте; но това стана за да се сбъдат писанията.</span> <span class="verse"><a name="50">50</a>Тогаз го оставиха всички и побегнаха.</span> <span class="verse"><a name="51">51</a>И следваше го некой си момък, обвит в плащаница по голо; и уловиха го момците.</span> <span class="verse"><a name="52">52</a>А той остави плащаницата и побегна от тех гол.</span> <span class="verse"><a name="53">53</a>И заведоха Исуса при първосвещеника; и събират се при него всичките първосвещеници и старейшините и книжниците.</span> <span class="verse"><a name="54">54</a>И Петър от далеч го последва до вътре в двора на първосвещеника, и седеше наедно със слугите и грееше се при огъня.</span> <span class="verse"><a name="55">55</a>А първосвещениците и всичкият съвет търсеха свидетелство върх Исуса да го убият, и не намерваха;</span> <span class="verse"><a name="56">56</a>защото мнозина свидетелствуваха лъжа на него; но свидетелствата не бяха съгласни.</span> <span class="verse"><a name="57">57</a>И станаха некои и лъжесвидетелствуваха върх него и казваха:</span> <span class="verse"><a name="58">58</a>Ние го чухме да говори: Аз ще разваля този храм направен с ръка, и в три дни ще съзида друг с ръка не направен.</span> <span class="verse"><a name="59">59</a>Но нито така бе съгласно свидетелството им.</span> <span class="verse"><a name="60">60</a>И стана първосвещеникът насред, та попита Исуса и рече: Не отговаряш ли нищо? Какво свидетелствуват тези връх тебе?</span> <span class="verse"><a name="61">61</a>А той мълчеше, и не отговори нищо. Пак го попита първосвещеникът и казваше му: Ти ли си Христос, Синът на Благословенаго?</span> <span class="verse"><a name="62">62</a>А Исус рече: Аз съм; и ще видите Сина Человеческаго че седи отдесно на силата, и че иде с облаците небесни.</span> <span class="verse"><a name="63">63</a>Тогаз първосвещеникът раздра дрехите си, и рече: Каква още потреба имаме за свидетели?</span> <span class="verse"><a name="64">64</a>Чухте богохулството: как ви се види? и всичките го осъдиха че е повинен на смърт.</span> <span class="verse"><a name="65">65</a>И начнаха некои да го заплюват, и да прикриват лицето му, и да го бъхтят, и да му казват: Проречи. И слугите го удряха с плесници.</span> <span class="verse"><a name="66">66</a>И когато беше Петър долу в двора, идва една от слугините първосвещеникови;</span> <span class="verse"><a name="67">67</a>и като виде Петра че се грее, погледна го и рече: И ти беше със Исуса Назарянина.</span> <span class="verse"><a name="68">68</a>А той се отрече, и каза: Не знам, нито разбирам що казваш ти. И излезе вън на пред двора и петелът попе.</span> <span class="verse"><a name="69">69</a>И слугинята, като го виде пак, начна да казва на предстоящите, че този е от тех. А той пак се отричаше.</span> <span class="verse"><a name="70">70</a>И след малко, предстоящите пак казваха на Петра: Наистина от тех си; защото си Галилеянин, и говоренето ти прилича.</span> <span class="verse"><a name="71">71</a>А той начна да проклева и да се кълне: Не зная тогоз человека, когото казвате. И петелът попе втори път.</span> <span class="verse"><a name="72">72</a>И помена Петър речта, която му рече Исус, че: Преди петелът дваж да пее, триж ще се отречеш от мене. И начена да плаче.</span> </p></div</div></div></body></html>