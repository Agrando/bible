<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/mark/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/mark">Mark</a> &gt <strong>Chapter 12</strong></div><p><span class="verse"><a name="1">1</a>И начна да им говори с притчи: Человек некой си насади лозе, и огради го с плет, и изкопа жлеб, и съгради стълп, и даде го под наем на земледелци, и отиде.</span> <span class="verse"><a name="2">2</a>И във времето на плода проводи при земледелците едного раба, да вземе от земледелците от плода на лозето.</span> <span class="verse"><a name="3">3</a>А те го уловиха, биха го, и го отпратиха празден.</span> <span class="verse"><a name="4">4</a>И пак проводи до тех другиго раба; и него като биха с камене, разбиха му главата, и отпратиха го безчестен.</span> <span class="verse"><a name="5">5</a>И пак проводи другиго; и него убиха; и мнозина други, едни биха, а други убиха.</span> <span class="verse"><a name="6">6</a>При това още, понеже имаше един син любезен нему, проводи и него последен до тех, и думаше: Ще се посвенят от сина ми.</span> <span class="verse"><a name="7">7</a>А тези земледелци рекоха помежду си: Този е наследникът; елате да го убием, и наследието ще бъде наше.</span> <span class="verse"><a name="8">8</a>И хванаха го та го убиха, и хвърлиха го вън от лозето.</span> <span class="verse"><a name="9">9</a>Какво ще прочее да стори господарът на лозето? ще дойде и ще погуби тези земледелци, и ще даде лозето на други.</span> <span class="verse"><a name="10">10</a>Не сте ли прочели вие нито това писание: «Камикът който отхвърлиха зидарите, той стана глава на ъгъла:</span> <span class="verse"><a name="11">11</a>От Господа бе това и чудесно е в очите ни»?</span> <span class="verse"><a name="12">12</a>И искаха да го уловят; но се убояха от народа; понеже разумеха че на тех рече тази притча, и оставиха го и си отидоха.</span> <span class="verse"><a name="13">13</a>И проваждат до него некои от Фарисеите и Иродианите, да го впримчат в дума.</span> <span class="verse"><a name="14">14</a>И те като дойдоха казват му: Учителю, знаем че си истински, и не те е грижа от никого; защото не гледаш на лице на человеците, но по истина пътя Божий учиш. Право ли е да дадем дан на Кесаря, или не?</span> <span class="verse"><a name="15">15</a>Да дадем ли, или да не дадем? А той като позна лицемерието им, рече им: Защо ме изкушавате? донесете ми един динарий да видя.</span> <span class="verse"><a name="16">16</a>И те му донесоха. И казва им: Чий е този образ и надписът? А те му рекоха: Кесарев.</span> <span class="verse"><a name="17">17</a>И отговори Исус и рече им: Отдайте Кесаревите Кесарю, и Божиите Богу. И почудиха се на него.</span> <span class="verse"><a name="18">18</a>И идват при него Садукеи, които казват че нема възкресение; и попитаха го, и казваха:</span> <span class="verse"><a name="19">19</a>Учителю, Мойсей написа нам, че ако умре на некого брат му, и остави жена, а чада не остави, да вземе брат му жена му и да възстави семе на брата си.</span> <span class="verse"><a name="20">20</a>И тъй, имаше седем братя; и първият взе жена, и когато умре не остави семе.</span> <span class="verse"><a name="21">21</a>И взе я вторият, и умре, и нито той остави семе; и третият такожде.</span> <span class="verse"><a name="22">22</a>И вземаха я и седмината, и не оставиха семе; най-подир от всичките умре и жената.</span> <span class="verse"><a name="23">23</a>Във възкресението прочее, когато възкръснат, на кого от тех ще бъде тя жена? защото и седмината я имаха за жена.</span> <span class="verse"><a name="24">24</a>И отговори Исус и рече им: Не за това ли се заблуждавате, понеже не познавате писанията нито силата Божия?</span> <span class="verse"><a name="25">25</a>Защото когато възкръснат от мъртвите, нито се женят нито за мъж отиват; но са като ангелите които са на небеса.</span> <span class="verse"><a name="26">26</a>А за мъртвите че ще възкръснат, не сте ли прочели в книгата Моисеева за къпината, как му рече Бог и каза: Аз съм Бог Авраамов, и Бог Исааков, и Бог Яковов?</span> <span class="verse"><a name="27">27</a>Бог не е Бог на мъртвите, но Бог на живите: прочее вие заблуждавате много.</span> <span class="verse"><a name="28">28</a>И един от книжниците, който ги чу като се препираха, и позна че добре им се отговори, пристъпи и го попита: Коя заповед е от всичките най-първа?</span> <span class="verse"><a name="29">29</a>А Исус му отговори: Най първа от всичките заповеди е: «Слушай, Израилю: Господ Бог наш е един Господ;</span> <span class="verse"><a name="30">30</a>и да възлюбиш Господа Бога твоего със всичкото си сърдце, и с всичката си душа, и с всичкия си ум, и с всичката си сила.» Тая е първата заповед.</span> <span class="verse"><a name="31">31</a>и втора подобна ней: «Да възлюбиш ближнаго твоего както себе си.» По-голема от тези друга заповед нема.</span> <span class="verse"><a name="32">32</a>И рече му книжникът: Добре, учителю, право си казал, че един е Бог, и нема друг освен него,</span> <span class="verse"><a name="33">33</a>и да го люби некой със все сърце, и с всичкият си разум, и с всичката душа, и с всичката сила, и да люби ближнаго своего както себе си, то е повече от всичките всесъжения и жертви.</span> <span class="verse"><a name="34">34</a>И като виде Исус че разумно отговори, рече му: Не си далеч от царството Божие. И никой вече не смееше да го попита за нещо.</span> <span class="verse"><a name="35">35</a>И отговори Исус, когато поучаваше в храма, и казваше: Как казват книжниците че Христос е син Давидов?</span> <span class="verse"><a name="36">36</a>Защото сам този Давид рече чрез Духа Святаго: «Рече Господ Господу моему: Седни от десната ми страна докле положа враговете твои подножие на нозете ти.»</span> <span class="verse"><a name="37">37</a>И тъй сам си Давид го нарича Господ; и от де е син негов? И многото народ слушаше го с благодарение.</span> <span class="verse"><a name="38">38</a>И казваше им в поучението си: Пазете се от книжниците, които искат да ходят пременени, и обичат поздравления по пазарите,</span> <span class="verse"><a name="39">39</a>И предните седалища в съборищата, и първите места по вечерянията:</span> <span class="verse"><a name="40">40</a>тези, които изпояждат на вдовиците домовете, и за причина правят дълги молитви: те ще да приимат по-големо осъждение.</span> <span class="verse"><a name="41">41</a>И седна Исус срещу съкровищницата, та гледаше как туряше народът пари в съкровищницата; и много богати туряха много.</span> <span class="verse"><a name="42">42</a>И дойде една вдовица сирота и тури две лепти, сиреч един кодрант.</span> <span class="verse"><a name="43">43</a>И призва учениците си, и казва им: Истина ви казвам: Тая сирота вдовица тури най-много от всичките които туриха в съкровищницата:</span> <span class="verse"><a name="44">44</a>защото всички туриха от изобилието си, а тя от немането си тури всичко що имаше, всичкия си имот.</span> </p></div</div></div></body></html>