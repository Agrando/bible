<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/luke/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/luke">Luke</a> &gt <strong>Chapter 2</strong></div><p><span class="verse"><a name="1">1</a>А през онези дни излезе заповед от Кесаря Августа да се напише всичката вселенна.</span> <span class="verse"><a name="2">2</a>Това написване стана първо когато Кириний владееше Сирия.</span> <span class="verse"><a name="3">3</a>И идеха всички да се написват, всеки в своят си град.</span> <span class="verse"><a name="4">4</a>А възлезе и Иосиф от Галилея, от града Назарет, в Юдея, в града Давидов, който се нарича Витлеем, (понеже той беше от дома и рода Давидов,)</span> <span class="verse"><a name="5">5</a>да се напише с Мариам обручената нему жена, която беше непразна.</span> <span class="verse"><a name="6">6</a>И когато беха те там, изпълниха се дните й да роди;</span> <span class="verse"><a name="7">7</a>И роди Сина своего първороднаго, и пови го; и положи го в яслите; защото немаше место за тех в гостилницата.</span> <span class="verse"><a name="8">8</a>И по онези места имаше овчари които нощуваха на полето, и вардеха стража през нощ за стадото си.</span> <span class="verse"><a name="9">9</a>И, ето, ангел Господен застана между тех, и слава Господня ги осия, и уплашиха се със страх голем.</span> <span class="verse"><a name="10">10</a>И рече им ангелът: Не бойте се, защото, ето, благовествувам ви радост голема, която ще бъде на всичките люде.</span> <span class="verse"><a name="11">11</a>Защото днес се роди вам, в града Давидов Спасител, който е Христос Господ.</span> <span class="verse"><a name="12">12</a>И това ще бъде вам знамение: Ще намерите младенец повит, сложен в яслите.</span> <span class="verse"><a name="13">13</a>И внезапно с ангелът наедно намери се множество войска небесна които хвалеха Бога и говореха:</span> <span class="verse"><a name="14">14</a>Слава във вишних Богу, и на земята мир, в человеците благоволение.</span> <span class="verse"><a name="15">15</a>И щом си отидоха ангелите от тех на небето, человеците, сиреч, овчарите рекоха си един на друг: Да идем прочее до Витлеем, и да видим това що е станало, което Господ ни изяви.</span> <span class="verse"><a name="16">16</a>И дойдоха на бързо, и намериха Мариам и Иосифа и младенеца че лежеше в яслите.</span> <span class="verse"><a name="17">17</a>И като видеха, разказаха речите що им се рекоха за това дете.</span> <span class="verse"><a name="18">18</a>И всички които чуха почудиха се за това което овчарите им казаха.</span> <span class="verse"><a name="19">19</a>А Мариам съхраняваше всички тези речи, и размисляше за тех в сърцето си.</span> <span class="verse"><a name="20">20</a>И върнаха се овчарите, хвалеще и славеще Бога, за всичко що чуха и видеха според както им се бе рекло.</span> <span class="verse"><a name="21">21</a>И като се изпълниха осем дни за да обрежат детето, нарекоха му името Исус, нареченото от ангела преди неговото зачатие в утробата.</span> <span class="verse"><a name="22">22</a>И като се изпълниха дните за очищението нейно, по закона Моисеев, занесоха го в Ерусалим да го представят пред Господа,</span> <span class="verse"><a name="23">23</a>както е писано в закона Господен, че «всеки младенец от мъжки пол който отваря ложесна свет на Господа ще се нарече,»</span> <span class="verse"><a name="24">24</a>и да принесат жертва, според реченото в закона Господен, «две гъргорици, или две гълъбчета.»</span> <span class="verse"><a name="25">25</a>И, ето, имаше некой си человек в Ерусалим, на име Симеон; и този человек беше праведен и благочестив, и чакаше утешението на Израиля; и Дух Светий бе на него.</span> <span class="verse"><a name="26">26</a>И открито бе нему от Духа Светаго, че немаше да види смърт преди да види Христа Господня.</span> <span class="verse"><a name="27">27</a>И дойде по внушението на Духа в храма; и когато родителите внесоха отрочето Исуса да сторят за него по обичаю на закона,</span> <span class="verse"><a name="28">28</a>той го прие на ръцете си, и благослови Бога, и рече:</span> <span class="verse"><a name="29">29</a>Нине отпущаш раба си, Владико, според речта си, с миром;</span> <span class="verse"><a name="30">30</a>защото видеха очите ми твоето спасение,</span> <span class="verse"><a name="31">31</a>което си приготвил пред лицето на всичките народи;</span> <span class="verse"><a name="32">32</a>светлина за просвещение на езичниците, и слава на твоят народ Израил.</span> <span class="verse"><a name="33">33</a>А Иосиф и майка му чудеха се за това що се казваше за него.</span> <span class="verse"><a name="34">34</a>И благослови ги Симеон, и рече на майка му Мариам: Ето този лежи за падане и за възставане на мнозина в Израил, и белег за противоречие;</span> <span class="verse"><a name="35">35</a>а на сама тебе меч ще прониже душата ти; за да се открият помишленията на много сърца.</span> <span class="verse"><a name="36">36</a>Имаше и некоя си Анна пророчица, дъщеря Фануилева, от племето Асирово; тя беше на възраст много остарела, и живела бе с мъжа си седем години от девството си.</span> <span class="verse"><a name="37">37</a>И тя беше вдовица като на осемдесет и четири години, която не се отдалечаваше от храма, дето ноще и дене служеше Богу в пост и молитва.</span> <span class="verse"><a name="38">38</a>И тя като пристъпи в истото време славословеше Бога, и говореше за него на всички които ожидаха изкуплението в Ерусалим.</span> <span class="verse"><a name="39">39</a>И като свършиха всичко според закона Господен, върнаха се в Галилея, в града си Назарет.</span> <span class="verse"><a name="40">40</a>А детето растеше и укрепяваше се духом, и се изпълняше с мъдрост; и благодат Божия бе на него.</span> <span class="verse"><a name="41">41</a>И ходеха родителите му всека година в Ерусалим за празника на пасхата.</span> <span class="verse"><a name="42">42</a>И когато стана той на дванадесет години, като възлезоха по обичаю в Ерусалим за праздника,</span> <span class="verse"><a name="43">43</a>и като изкараха дните на праздника и се връщаха, детето Исус остана назад в Ерусалим; и не усети Иосиф и майка му.</span> <span class="verse"><a name="44">44</a>И понеже мислеха да е с дружината, изминаха един ден път, и търсеха го между роднините и познайниците си;</span> <span class="verse"><a name="45">45</a>и като го не намериха, върнаха се в Ерусалим да го търсят;</span> <span class="verse"><a name="46">46</a>И след три дни намериха го в храма седнал между учителите, та ги слушаше и попитваше ги.</span> <span class="verse"><a name="47">47</a>И всички които го чуваха удивяваха се на разума и на отговорите му.</span> <span class="verse"><a name="48">48</a>И като го видеха смаяха се; и рече му майка му: Синко, що ни стори така? Ето баща ти и аз много оскърбени те търсихме.</span> <span class="verse"><a name="49">49</a>И рече им: Защо да ме търсите? Не знаете ли че требва да съм в това което принадлежи на Отца ми?</span> <span class="verse"><a name="50">50</a>А те не разумеха речта която им рече.</span> <span class="verse"><a name="51">51</a>И слезе с тех, и дойде в Назарет, и покоряваше им се. А майка му съхраняваше всички тези неща в сърдцето си.</span> <span class="verse"><a name="52">52</a>А Исус успеваше в мъдрост, и възраст, и благодат пред Бога и человеците.</span> </p></div</div></div></body></html>