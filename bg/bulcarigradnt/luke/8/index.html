<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/luke/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/luke">Luke</a> &gt <strong>Chapter 8</strong></div><p><span class="verse"><a name="1">1</a>И след това ходеше от град на град и от село на село да проповедва и да благовествува царството Божие; и дванадесетте ученици беха с него,</span> <span class="verse"><a name="2">2</a>и жени некои които беха изцелени от зли духове и болести, Мария нарицаемата Магдалина, из която беха излезли седем беса,</span> <span class="verse"><a name="3">3</a>и Иоана жената на Хуза настойника Иродов, и Сусана, и други много които му слугуваха от своят си имот.</span> <span class="verse"><a name="4">4</a>И понеже се стичаше народ много, и идеха при него от всеки град, рече с притча:</span> <span class="verse"><a name="5">5</a>Излезе сеятелът да сее семето си; и когато сееше, едно падна край пътя и затъпка се, и птиците небесни го озобаха.</span> <span class="verse"><a name="6">6</a>А друго падна на камик, и като изникна изсъхна, защото немаше влага.</span> <span class="verse"><a name="7">7</a>Друго пък падна всред трънете, и като порастоха трънете заглушиха го.</span> <span class="verse"><a name="8">8</a>А друго падна на добрата земя, и като израсте стори плод стократен. Това като говореше, възгласи: Който има уши да слуша, нека слуша.</span> <span class="verse"><a name="9">9</a>А питаха го учениците и казваха: Що значи тая притча?</span> <span class="verse"><a name="10">10</a>А той рече: Вам е дадено да познаете тайните на царството Божие; а на другите се проповедва с притчи, щото гледаще да не видят и слушаще да не разумеват.</span> <span class="verse"><a name="11">11</a>И тая е притчата. Семето е словото Божие.</span> <span class="verse"><a name="12">12</a>А посеяното край пътя са които слушат; след това идва дяволът и отнема словото от сърдцето им, да не би да поверват и се спасят.</span> <span class="verse"><a name="13">13</a>А което на камика, са онези които кога чуят, с радост приимат словото; и те корен немат; които за малко време верват, и във време на напаст отстъпват.</span> <span class="verse"><a name="14">14</a>А падналото в трънете, те са онези които са слушали, и от грижи и богатства и сласти житейски, отхождат и заглухнуват и не приносят плод.</span> <span class="verse"><a name="15">15</a>А което на добрата земя, те са онези които чуят словото, държат го в добро и благо сърце, и приносят плод в търпение.</span> <span class="verse"><a name="16">16</a>И никой като запали свещ не я покрива със съсъд, нито я туря под одъра, но я туря на светилника, за да гледат виделината тези които влезват.</span> <span class="verse"><a name="17">17</a>Защото нема скришно което не ще бъде явно, нито утаено което не ще да бъде знайно и не ще да излезе наяве.</span> <span class="verse"><a name="18">18</a>За това, гледайте как слушате; защото който има; ще му се даде; а който нема, и онова което мисли че има ще му се отнеме.</span> <span class="verse"><a name="19">19</a>И дойдоха при него майка му и братята му, и поради множеството не можеха да приближат до него.</span> <span class="verse"><a name="20">20</a>И известиха му некои и казваха: Майка ти и братята ти стоят вън и искат да те видят.</span> <span class="verse"><a name="21">21</a>А той отговори и рече им: Мен са майка и братя тези които слушат словото Божие и го изпълняват.</span> <span class="verse"><a name="22">22</a>И един ден влезе в ладия той и учениците му; и рече им: Да минем отвъд езерото; и отплуваха.</span> <span class="verse"><a name="23">23</a>И във времето на плуването им той заспа; и спусна се буря ветрена в езерото, и пълнеше се ладията, и в опасност беха.</span> <span class="verse"><a name="24">24</a>И пристъпиха та го разбудиха и казват: Наставниче, Наставниче, загинваме! А той стана та запрети на ветъра и на вълнението на водата; и уталожиха се, и стана тишина.</span> <span class="verse"><a name="25">25</a>И рече им: Де ви е верата? А те уплашени чудеха се, и говореха си един на друг: Кой е този щото повелева и на ветровете и на водата, и го слушат?</span> <span class="verse"><a name="26">26</a>И изплуваха в Гадаринската страна, която е срещу Галилея.</span> <span class="verse"><a name="27">27</a>И щом излезе на земята, срещна го от града некой си человек който от много време имаше бесове, и дреха не обличаше, и в къщи не стоеше, но в гробищата.</span> <span class="verse"><a name="28">28</a>И като виде Исуса, извика, и припадна нему, и с глас голем рече: Що имаш ти с мене, Исусе, Сине на Бога Вишнаго? моля ти се недей ме мъчи;</span> <span class="verse"><a name="29">29</a>защото повеле нечистому духу да излезе из человека. (понеже от много време бе го прехванал; и връзваха го с вериги и с окови та го вардеха; но той разкъсваше връзките, и гонеше го бесът по пустините.)</span> <span class="verse"><a name="30">30</a>И попита го Исус и рече: Как ти е името? А той рече: Легеон; защото много бесове влезоха в него.</span> <span class="verse"><a name="31">31</a>И молеха го да им не повелее да идат в бездната.</span> <span class="verse"><a name="32">32</a>А там имаше стадо от много свине що пасеха по гората; и молеха му се бесовете да им дозволи да влезат в тех; и дозволи им.</span> <span class="verse"><a name="33">33</a>И като излезнаха бесовете от человека, влезоха в свинете; и впусна се стадото през стръмнината в езерото та се издави.</span> <span class="verse"><a name="34">34</a>А свинопасците като видеха това що стана побегнаха, и отидоха та известиха в града и в селата.</span> <span class="verse"><a name="35">35</a>И излезоха да видят станалото; и дойдоха при Исуса, и намериха человека от когото беха излезли бесовете седнал при нозете Исусови, облечен и смислен; и убояха се.</span> <span class="verse"><a name="36">36</a>И тези които беха видели това известиха им как изцеле бесният.</span> <span class="verse"><a name="37">37</a>И всичкото множество от околността Гадаринска молиха му се да си отиде от тех; защото беха обзети от голем страх; а той влезе в ладията и върна се.</span> <span class="verse"><a name="38">38</a>А человекът, от когото беха излезли бесовете, молеше му се да бъде с него; но Исус го изпрати и рече:</span> <span class="verse"><a name="39">39</a>Върни се у дома си, и разкажи това което ти стори Бог. И отиде та проповедва по всичкия град това що му стори Исус.</span> <span class="verse"><a name="40">40</a>А когато се върна Исус, прие го народът; защото всички го чакаха.</span> <span class="verse"><a name="41">41</a>И, ето, дойде един человек, на име Яир, (и той бе началник на съборището,) и падна на нозете Исусови, та му се молеше да влезе в дома му;</span> <span class="verse"><a name="42">42</a>защото имаше дъщеря единородна, като на дванадесет години, и тя беше на умиране. И когато отхождаше, народът го притискаше.</span> <span class="verse"><a name="43">43</a>И жена некоя си що имаше кръвотечение от дванадесет години, която бе издала на лекари всичкия си имот и не може да се излекува от никого,</span> <span class="verse"><a name="44">44</a>приближи се изотзад, та се допре до полата на дрехата му; и тоз час престана течението на кръвта й.</span> <span class="verse"><a name="45">45</a>И рече Исус: Кой е що се допре до мене? И понеже се отричаха всички, рече Петър и които беха с него: Наставниче, народът те притискат и угнетяват, а ти казваш: Кой е що се допре до мене?</span> <span class="verse"><a name="46">46</a>Но Исус рече: Некой се допре до мене; защото аз усетих че сила излезе из мене.</span> <span class="verse"><a name="47">47</a>И като виде жената че се не укри, дойде разтреперана и припадна нему та му изказа пред всичкия народ за коя причина се допре до него, и как на часа оздраве.</span> <span class="verse"><a name="48">48</a>А той й рече: Дързай, дъщи, твоята вера те изцели: иди си с миром.</span> <span class="verse"><a name="49">49</a>И когато още говореше, идва некой си от началника на съборището и казва му: Дъщеря ти умре: не труди учителя.</span> <span class="verse"><a name="50">50</a>А Исус като чу отговори му и рече: Не бой се: тъкмо вервай, и ще се избави.</span> <span class="verse"><a name="51">51</a>И когато влезе в къщи, не остави никого да влезе освен Петра и Якова и Иоана, още бащата на момичето и майката.</span> <span class="verse"><a name="52">52</a>И плачеха всички, и оплакваха го. А той рече: Не плачете: не е умрело, но спи.</span> <span class="verse"><a name="53">53</a>И присмиваха му се, понеже знаеха че е умрело.</span> <span class="verse"><a name="54">54</a>Но той изпъди на вън всичките, и хвана го за ръката и извика, и каза: Момиче, стани.</span> <span class="verse"><a name="55">55</a>И повърна се духът му, и стана на часа; и повеле да му дадат да яде.</span> <span class="verse"><a name="56">56</a>И удивиха се родителите му; а той им повеле да не кажат никому това що стана.</span> </p></div</div></div></body></html>