<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/luke/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/luke">Luke</a> &gt <strong>Chapter 4</strong></div><p><span class="verse"><a name="1">1</a>А Исус пълен с Духа Светаго върна се от Иордан, и отведен биде Духом в пустинята;</span> <span class="verse"><a name="2">2</a>и там беше четиридесет дни изкушаван от дявола. И не яде нищо през тези дни;: и като се изминаха те, напокон огладне.</span> <span class="verse"><a name="3">3</a>И рече му дяволът: Ако си Син Божий, речи на този камик да стане хлеб.</span> <span class="verse"><a name="4">4</a>И отвеща му Исус и рече: Писано е, че «не само с хлеб ще живее человек, но с всеко слово Божие.»</span> <span class="verse"><a name="5">5</a>И като го възведе дяволът на една планина висока, показа му всичките царства на вселенната в една минута време.</span> <span class="verse"><a name="6">6</a>И рече му дяволът: Тебе ще дам всичката тази власт и славата им; защото е мене предадена, и давам я комуто ща.</span> <span class="verse"><a name="7">7</a>И тъй, ако се поклониш ти пред мене, твое ще бъде всичко това.</span> <span class="verse"><a name="8">8</a>И отговори му Исус и рече: Махни се от мене, Сатано; защото е писано: «Господу Богу твоему да се поклониш, и само нему да послужиш.»</span> <span class="verse"><a name="9">9</a>И заведе го в Ерусалим, и постави го на крилото на храма, и рече му: Ако си Син Божий, хвърли се от тука долу;</span> <span class="verse"><a name="10">10</a>защото е писано: «На ангелите си ще заповеда за тебе да те упазят,</span> <span class="verse"><a name="11">11</a>и на ръце ще те подигат за да не препънеш о камик ногата си.»</span> <span class="verse"><a name="12">12</a>И отговори Исус и рече му: Речено е: «Да не изкусиш Господа Бога твоего.»</span> <span class="verse"><a name="13">13</a>И като свърши всеко изкушение дяволът, отстъпи от него до време.</span> <span class="verse"><a name="14">14</a>А Исус със силата на Духа върна се в Галилея; и слух излезе за него по всичката околност.</span> <span class="verse"><a name="15">15</a>И той поучаваше по съборищата им, и се прославяваше от всичките.</span> <span class="verse"><a name="16">16</a>И дойде в Назарет, дето беше отхранен, и влезе по обичая си в съборището съботен ден, и стана да чете.</span> <span class="verse"><a name="17">17</a>И подадоха му книгата на пророка Исая; и като разгърна книгата, намери това место, дето бе писано:</span> <span class="verse"><a name="18">18</a>«Дух Господен е на мене, защото ме помаза да благовествувам на сиромасите; проводи ме да изцеля съкрушените сърдцем, да проповедам на пленниците освобождение и на слепите прогледване, да пусна угнетените в свобода,</span> <span class="verse"><a name="19">19</a>да проповедам благоприятната Господня година.</span> <span class="verse"><a name="20">20</a>И като сгъна книгата, даде я на слугата и седна, а очите на всичките в съборището бяха се взрели в него.</span> <span class="verse"><a name="21">21</a>И начна да им говори: Днес се изпълни това писание във вашите уши.</span> <span class="verse"><a name="22">22</a>И всички му засвидетелствуваха и чудеха се за думите на благодатта що излезваха из устата му и думаха: Не е ли този синът Иосифов?</span> <span class="verse"><a name="23">23</a>И рече им: Без друго ще ми кажете тази притча: Лекарю, изцери се сам си; което сме чули че е станало в Капернаум, стори и тука в отечеството си.</span> <span class="verse"><a name="24">24</a>И пак рече: Истина ви казвам че никой пророк не е приет в отечеството си.</span> <span class="verse"><a name="25">25</a>И наистина ви говоря, много вдовици беха в Израиля във времето на Илия когато се затвори небето за три години и шест месеца, в което време стана глад голем по всичката земя;</span> <span class="verse"><a name="26">26</a>и ни при една от тех не бе проводен Илия, тъкмо в Сарепта Сидонска при една вдовица жена.</span> <span class="verse"><a name="27">27</a>И мнозина прокажени имаше във времето на Елисея пророка в Израил; и никой от тех не бе очистен, тъкмо Нееман Сирианинът.</span> <span class="verse"><a name="28">28</a>Това като чуха тези които беха в съборището всички се изпълниха с ярост,</span> <span class="verse"><a name="29">29</a>и станаха та го изкараха вън из града и заведоха го при краят на ръта на който градът им беше съграден, за да го низринат.</span> <span class="verse"><a name="30">30</a>Но той мина изпомежду им и отиваше си.</span> <span class="verse"><a name="31">31</a>И слезе в Капернаум, град Галилейски; и поучаваше ги в съботните дни.</span> <span class="verse"><a name="32">32</a>И удивяваха се за учението му, защото неговото слово беше с власт.</span> <span class="verse"><a name="33">33</a>И в съборището имаше един человек, който имаше дух на нечист бес; и извика с глас голем,</span> <span class="verse"><a name="34">34</a>и казваше: Остави! що имаш ти с нас, Исусе Назарянине? Дошел си да ни погубиш ли? Зная те кой си, Светий Божий.</span> <span class="verse"><a name="35">35</a>И запрети му Исус и рече: Млъкни, и излез из него. И бесът го тръшна насред и излезе из него без да го повреди никак.</span> <span class="verse"><a name="36">36</a>И смаяха се всички, и разговаряха се помежду си и думаха: Що е това слово че той със власт и сила повелява на нечистите духове, и излезват?</span> <span class="verse"><a name="37">37</a>И разнесе се слух за него по всичките околни места.</span> <span class="verse"><a name="38">38</a>И като стана от съборището влезе в дома Симонов; и тъщата Симонова беше я хванала огница, и молиха го за нея.</span> <span class="verse"><a name="39">39</a>И той застана над нея и запрети на огницата; и остави я; и тоз час стана тя и слугуваше им.</span> <span class="verse"><a name="40">40</a>И когато залезваше слънцето, всички които имаха болнави от всекакви болести, доведоха ги при него; а той като възложи ръце на всекого едного от тех, изцели ги.</span> <span class="verse"><a name="41">41</a>От мнозина още и бесове изхождаха с кресък, и казваха: Ти си Христос Син Божий. И запрещаваше им и ги не оставяше да говорят, понеже го познаваха че е Христос.</span> <span class="verse"><a name="42">42</a>И като стана ден, излезе и отиде в пусто место; и народът го диреше, и дойдоха при него, и задържаваха го да си не иде от тех.</span> <span class="verse"><a name="43">43</a>А той им рече: Че и в другите градове требва да благовестя царството Божие; понеже на това съм проводен.</span> <span class="verse"><a name="44">44</a>И проповедваше в съборищата Галилейски.</span> </p></div</div></div></body></html>