<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/luke/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/luke">Luke</a> &gt <strong>Chapter 16</strong></div><p><span class="verse"><a name="1">1</a>Говореше още на учениците си: беше некой си богат человек, който имаше домостроител; и го наковладиха нему че разсипва имението му.</span> <span class="verse"><a name="2">2</a>И повика го и рече му: Що е това което слушам за тебе? дай сметката на домостроителството си; защото не можеш вече да си домостроител.</span> <span class="verse"><a name="3">3</a>Тогаз домостроителът рече в себе си: Що да сторя? понеже господарът ми отнема от мене домостроителството. Да копая не мога: да прося срам ме е.</span> <span class="verse"><a name="4">4</a>Разумех що да направя, за да ме приемат в къщите си кога бъда изместен от домостроителството.</span> <span class="verse"><a name="5">5</a>И повика всекиго от длъжниците на господаря си; и рече на първия: Колко си длъжен на господаря ми?</span> <span class="verse"><a name="6">6</a>А той рече: Сто вати масло. И рече му: Вземи записката си, и седни скоро та напиши петдесет.</span> <span class="verse"><a name="7">7</a>После рече другиму: А ти колко си длъжен? И той рече: Сто кори жито. И казва му: Земи си записката и пиши осемдесет.</span> <span class="verse"><a name="8">8</a>И похвали господарът неправедният домостроител че разумно сторил; защото синовете на този век в своя си род са по-хитри от синовете на виделината.</span> <span class="verse"><a name="9">9</a>И аз ви казвам: Направете си приятели от богатството на неправдата, за да ви приемат във вечните обиталища когато оскудеете.</span> <span class="verse"><a name="10">10</a>Верният в малкото, и в многото е верен; а неправедният в малкото, и в многото е неправеден.</span> <span class="verse"><a name="11">11</a>И тъй, ако в неправедното богатство вие не бидохте верни, кой ще ви повери истинното богатство?</span> <span class="verse"><a name="12">12</a>И ако в чуждото се не показахте верни, кой ще ви даде вашето?</span> <span class="verse"><a name="13">13</a>Никой слуга не може на двама господари да слугува; защото или едного ще намрази и другиго ще възлюби, или до едного ще се прилепи и другиго ще презира. Не можете да работите на Бога и на Мамона.</span> <span class="verse"><a name="14">14</a>Всичко това чуваха и Фарисеите, които беха сребролюбци; и присмиваха му се.</span> <span class="verse"><a name="15">15</a>И рече им: Вие сте които показвате себе си праведни пред человеците; но Бог знае сърдцата ви; защото онова което е високо в человеците, то е мерзост пред Бога.</span> <span class="verse"><a name="16">16</a>Законът и пророците до Иоана беха; от тогаз царството Божие се благовествува, и всеки се нуди да влезе в него.</span> <span class="verse"><a name="17">17</a>И по-лесно е небето и земята да преминат, а не една точка от закона да падне.</span> <span class="verse"><a name="18">18</a>Всеки който напуща жена си, и се оженя за друга, прелюбодействува; и всеки който се ожени за напусната от мъж прелюбодействува.</span> <span class="verse"><a name="19">19</a>Имаше некой си человек богат, и обличаше се в багреница и висон, и веселеше се всеки ден светло.</span> <span class="verse"><a name="20">20</a>Имаше пък и некой сиромах на име Лазар който покрит със струпеи лежеше пред вратата му.</span> <span class="verse"><a name="21">21</a>И желаеше да се насити от трошиците които падаха от трапезата на богатия; но и псетата идваха та лижеха раните му.</span> <span class="verse"><a name="22">22</a>И дойде време та умре сиромахът; и занесоха го ангелите на лоното Авраамово. Умре и богатият и погребан бе.</span> <span class="verse"><a name="23">23</a>И в пъкъла, когато беше на мъки, дига очите си и вижда издалеч Авраама, и Лазара в неговите обятия.</span> <span class="verse"><a name="24">24</a>И той извика и рече: Отче Аврааме, помилвай ме, и проводи Лазара да накваси края на пръста си във вода и да разхлади езика ми; защото съм на мъки в този пламик.</span> <span class="verse"><a name="25">25</a>Но Авраам рече: Синко, напомни си че ти си възприел твоите добрини в живота си; така и Лазар злините; а сега той е на утешение, а ти на мъки.</span> <span class="verse"><a name="26">26</a>И освен всичко това, между нас и вас е утвърдена пропаст голема, така що които искат да минат от тука КЪ вас, да не могат, нито пък които са там да преминат КЪ нас.</span> <span class="verse"><a name="27">27</a>А той рече: Моля ти се прочее, отче, да го пратиш в бащиния ми дом;</span> <span class="verse"><a name="28">28</a>защото имам петима братя, да им засвидетелствува, щото да не би да дойдат и те на това мъчително место.</span> <span class="verse"><a name="29">29</a>Казва му Авраам: Имат Моисея и пророците: да слушат тех.</span> <span class="verse"><a name="30">30</a>А той рече: Не, отче Аврааме; но ако иде некой от мъртвите при тех, ще се покаят.</span> <span class="verse"><a name="31">31</a>Пак му рече: Ако не слушат Моисея и пророците, не щат се увери нито ако некой си и от мъртвите възкръсне.</span> </p></div</div></div></body></html>