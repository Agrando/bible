<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/matt/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/matt">Matthew</a> &gt <strong>Chapter 4</strong></div><p><span class="verse"><a name="1">1</a>Тогаз въведен бе Исус от Духа в пустинята, да бъде изкушен от дявола.</span> <span class="verse"><a name="2">2</a>И като пости четиридесет дни и четиридесет нощи, напокон огладне.</span> <span class="verse"><a name="3">3</a>И дойде при него изкусителят и рече: Ако си Син Божий, речи тези камъни да станат хлебове.</span> <span class="verse"><a name="4">4</a>А той отговори и рече: Писано е: Не само с хляб ще живее человек, но с всяко слово което изхожда из Божиите уста.</span> <span class="verse"><a name="5">5</a>Тогава го завожда дяволът в светия град и поставя го на крилото на храма,</span> <span class="verse"><a name="6">6</a>и казва му: Ако си Син Божий, хвърли се долу; защото е писано: На ангелите си ще заповеда за тебе, и на ръце ще те подигат, да не би да препънеш в камик ногата си.</span> <span class="verse"><a name="7">7</a>Рече му Исус: Пак е писано: Да не изкусиш Господа Бога твоего.</span> <span class="verse"><a name="8">8</a>Пак го завожда дяволът на една планина много висока и показва му всичките царства световни, и славата им;</span> <span class="verse"><a name="9">9</a>И казва му: Всичко това ще ти дам, ако паднеш да ми се поклониш.</span> <span class="verse"><a name="10">10</a>Тогаз Исус му казва: Махни се, Сатано; защото е писано: Господу Богу твоему да се поклониш, и само нему да послужиш.</span> <span class="verse"><a name="11">11</a>Тогава го остави дяволът; и, ето, ангели пристъпиха и служеха му.</span> <span class="verse"><a name="12">12</a>А когато чу Исус че Иоан бе предаден, отиде в Галилея.</span> <span class="verse"><a name="13">13</a>И като остави Назарет, дойде и засели се в Капернаум крайморски, в пределите Завулонови и Нефталимови;</span> <span class="verse"><a name="14">14</a>да се сбъдне реченото чрез пророка Исаия, който казва:</span> <span class="verse"><a name="15">15</a>Земята Завулонова и земята Нефеалимова на пътя край морето, отвъд Иордан, Галилея езическа;</span> <span class="verse"><a name="16">16</a>народ който седеше в тъмнина виде виделина голяма, и на седящите в страна и сянка смъртна виделина им възсия.</span> <span class="verse"><a name="17">17</a>От тогава започна Исус да проповядва и да казва: Покайте се; защото наближи царството небесно.</span> <span class="verse"><a name="18">18</a>И като вървеше Исус покрай морето Галилейско, виде двамина братя, Симона нарицаемия Петър, и брата му Андрея, че хвърляха мрежа в морето, защото бяха риболовци.</span> <span class="verse"><a name="19">19</a>И казва им: Елате след мене, и ще ви направя ловци на человеци.</span> <span class="verse"><a name="20">20</a>И те тутакси оставиха мрежите и отидоха след него.</span> <span class="verse"><a name="21">21</a>И като позамина от там, виде други двамина братя, Якова Зеведеева и брат му Иоана с отца им Зеведея в една ладия че кърпеха мрежите си, и повика ги.</span> <span class="verse"><a name="22">22</a>А те тоз час оставиха ладията и отца си, и отидоха след него.</span> <span class="verse"><a name="23">23</a>И обхождаше Исус всичката Галилея, та поучаваше в съборищата им, и проповедваше благовестието на царството, и изцеляваше всека болест и всека немощ между народа.</span> <span class="verse"><a name="24">24</a>И разчу се слух за него по всичка Сирия, и довождаха при него всичките болни, които имаха различни болести и мъки, и беснуеми, и лунатици, и разслабени; и ги изцели.</span> <span class="verse"><a name="25">25</a>И вървеше след него народ много из Галилея и Декапол, из Иерусалим и Юдея, и из отвъд Иордан.</span> </p></div</div></div></body></html>