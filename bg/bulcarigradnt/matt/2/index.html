<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/matt/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/matt">Matthew</a> &gt <strong>Chapter 2</strong></div><p><span class="verse"><a name="1">1</a>А когато се роди Исус във Витлеем Юдейски в дните на цар Ирода, ето мъдреци от изток пристигнаха в Иерусалим, и казваха:</span> <span class="verse"><a name="2">2</a>Де е що се е родил цар Юдейски? защото звездата му видехме на изток, и дойдохме да му се поклоним.</span> <span class="verse"><a name="3">3</a>Това като чу цар Ирод, смути се, и всичкий Иерусалим с него.</span> <span class="verse"><a name="4">4</a>И събра всичките първосвещеници и книжници от народа, та разпитваше от тех де имаше да се роди Христос?</span> <span class="verse"><a name="5">5</a>И те му казаха: Във Витлеем Юдейски; защото така е писано чрез пророка:</span> <span class="verse"><a name="6">6</a>И ти Витлееме, земя Юдина, никак не си наймалък между воеводствата Юдови; защото от тебе ще излезе Вожд, който ще бъде пастир на народът ми Израиля.</span> <span class="verse"><a name="7">7</a>Тогаз Ирод повика тайно мъдреците, та изпита от тех наздраво времето на появената звезда.</span> <span class="verse"><a name="8">8</a>И като ги изпрати във Витлеем, рече им: Идете, изпитайте наздраво за детето; и като го намерите, известете ми, да дойда и аз да му се поклоня.</span> <span class="verse"><a name="9">9</a>А те като чуха това от царя, тръгнаха; и, ето, звездата, която бяха видели на изток, идеше пред тях, доде дойде та се спря, над мястото дето беше детето.</span> <span class="verse"><a name="10">10</a>И като видеха звездата зарадваха се с радост твърде голема.</span> <span class="verse"><a name="11">11</a>И като влезоха в къщата, намериха детето с майка му Мария, и паднаха та му се поклониха, и като отвориха съкровищата си, принесоха му дарове, - злато, и ливан и смирна.</span> <span class="verse"><a name="12">12</a>И понеже им се откри от Бога на сън да се не върнат при Ирода, отидоха си през друг път в своята страна.</span> <span class="verse"><a name="13">13</a>А след отиването им, ето, ангел Господен явява се насън Иосифу и казва: Стани та земи детето и майка му, и бягай в Египет, и бъди там до когато ти река, защото Ирод има да потърси детето да го погуби.</span> <span class="verse"><a name="14">14</a>И той стана, взе детето и майка му през нощ, и отиде в Египет;</span> <span class="verse"><a name="15">15</a>И бе там до смъртта Иродова, да се сбъде казаното от Господа чрез пророка, който казва: Из Египет извиках сина си.</span> <span class="verse"><a name="16">16</a>Тогава Ирод като виде, че му се подсмяха мъдреците, твърде много се разяри, и проводи та погуби всичките младенци във Витлеем и по всичките негови предели, от две години и по-долу, според времето, което бе добре изпитал от мъдреците.</span> <span class="verse"><a name="17">17</a>Тогава се изпълни реченото от пророка Иеремия, който казва:</span> <span class="verse"><a name="18">18</a>Глас се чу в Рама, плач и писък и ридание голямо; Рахил оплакваше чадата си, и не рачеше да се утеши, защото ги нямаше вече.</span> <span class="verse"><a name="19">19</a>А като умре Ирод, ето ангел Господен явява се на сън Иосифу в Египет</span> <span class="verse"><a name="20">20</a>и казва: Стани, вземи детето и майка му, та иди в земята Израилева, защото измряха тези, които търсеха душата на детето.</span> <span class="verse"><a name="21">21</a>И той стана, взе детето и майка му, и дойде в земята Израилева.</span> <span class="verse"><a name="22">22</a>Но като чу че Архелай царува над Юдея наместо баща си Ирода, убоя се да отиде там; и, понеже му бе откровено насън, отиде в Галилейските страни,</span> <span class="verse"><a name="23">23</a>та се засели в един град нарицаем Назарет: за да се сбъдне реченото чрез пророците, че Назарей ще да се нарече.</span> </p></div</div></div></body></html>