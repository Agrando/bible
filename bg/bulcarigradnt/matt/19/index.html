<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/matt/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/matt">Matthew</a> &gt <strong>Chapter 19</strong></div><p><span class="verse"><a name="1">1</a>И когато свърши Исус тези думи, тръгна от Галилея, и дойде в пределите на Юдея, отвъд Иордан.</span> <span class="verse"><a name="2">2</a>И отидоха след него народ много; и изцели ги там.</span> <span class="verse"><a name="3">3</a>И дойдоха при него Фарисеите да го изкушават, и казваха му: Простено ли е на человек да напусне жената си по всякаква причина?</span> <span class="verse"><a name="4">4</a>А той отговори, и рече им: Не сте ли чели, че който ги е сътворил в начало, мъжко и женско ги е сътворил,</span> <span class="verse"><a name="5">5</a>и е рекъл: За това ще остави человек баща си и майка си, и ще се прилепи КЪ жена си; и ще бъдат двамата в една плът.</span> <span class="verse"><a name="6">6</a>Така щото не са вече двама, но една плът. И тъй онова което Бог е съчетал, человек да го не разлъча.</span> <span class="verse"><a name="7">7</a>Казват му: Защо прочее Моисей заповеда да й даде писмо разводно, и да я напусне?</span> <span class="verse"><a name="8">8</a>Казва им: Моисей заради жестокосърдието ваше дозволил ви е да си напущате жените, а изначало не бе така.</span> <span class="verse"><a name="9">9</a>И казвам ви че който напусне жена си, освен за прелюбодейство, и се ожени за друга, прелюбодеец бива; и който се ожени за напусната, прелюбодеец бива.</span> <span class="verse"><a name="10">10</a>Казват му учениците му: Ако е таквози задължението на мъжа КЪ жената, по добре да се не жени.</span> <span class="verse"><a name="11">11</a>А той им рече: Не могат всички да приемат тази дума, но на колкото е дадено.</span> <span class="verse"><a name="12">12</a>Защото има скопци, които от утробата на майка си така са родени; има пак скопци, които са от человеците скопени; а има скопци, които са сами себе си скопили, заради царство небесно. Който може да приеме нека приеме.</span> <span class="verse"><a name="13">13</a>Тогаз му доведоха деца, да възложи ръце на тех, и да се помоли; а учениците запретиха им.</span> <span class="verse"><a name="14">14</a>Но Исус рече: Оставете децата, и не ги възпирайте от да дойдат при мене; защото на таквизи е царството небесно.</span> <span class="verse"><a name="15">15</a>И възложи ръце на тех и тръгна от там.</span> <span class="verse"><a name="16">16</a>И ето дойде некой си при него и рече му: Учителю благи, какво добро да сторя за да имам живот вечен?</span> <span class="verse"><a name="17">17</a>А той му рече: Защо ме казваш благ? Никой не е благ тъкмо един Бог. Но ако искаш да влезеш в живота, упази заповедите.</span> <span class="verse"><a name="18">18</a>Казва му: Кои? А Исус му рече: Тези: Не убивай; Не прелюбодействай; Не кради; Не свидетелствувай на лъжа;</span> <span class="verse"><a name="19">19</a>Почитай баща си и майка си; и, Люби ближните си както себе си.</span> <span class="verse"><a name="20">20</a>Казва му момъкът: Всичко това упазих от младостта си: що ми още не достига?</span> <span class="verse"><a name="21">21</a>Рече му Исус: Ако искаш съвършен да бъдеш, иди, продай имането си, и дай го на сиромаси; и ще имаш съкровище на небеса; и дойди та ме последвай.</span> <span class="verse"><a name="22">22</a>Като чу това слово момъкът отиде си наскърбен; защото имаше имот много.</span> <span class="verse"><a name="23">23</a>А Исус рече на учениците си: Истина ви казвам, че мъчно ще влезе богат в царството небесно.</span> <span class="verse"><a name="24">24</a>И пак ви казвам: По-лесно е да мине камила през иглени уши, а не богат да влезе в царството Божие.</span> <span class="verse"><a name="25">25</a>Като чуха учениците му, твърде се удивиха, и думаха: Като е тъй, кой може спасен да бъде?</span> <span class="verse"><a name="26">26</a>А Исус ги погледна и рече им: У человеците това е невъзможно, но у Бога всичко е възможно.</span> <span class="verse"><a name="27">27</a>Тогаз отговори Петър и рече му: Ето ние оставихме всичко и последвахме те; нам прочее що ще ни бъде?</span> <span class="verse"><a name="28">28</a>А Исус им рече: Истина ви казвам, че вие които ме последвахте, на второто битие когато седне Син человечески на престола на славата си, ще да седнете и вие на дванадесет престола, да съдите дванадесетте племена Израилеви.</span> <span class="verse"><a name="29">29</a>И всеки който е оставил къща, или братя, или сестри, или баща, или майка, или жена, или чада, или ниви, заради моето име, стократно ще приеме, и живот вечен ще наследи.</span> <span class="verse"><a name="30">30</a>Мнозина обаче първи ще бъдат последни, и последни първи.</span> </p></div</div></div></body></html>