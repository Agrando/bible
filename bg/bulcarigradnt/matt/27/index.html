<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/matt/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/matt">Matthew</a> &gt <strong>Chapter 27</strong></div><p><span class="verse"><a name="1">1</a>И на сутринта всичките първосвещеници и старейшини народни сториха съвет против Исуса, да го убият.</span> <span class="verse"><a name="2">2</a>И като го вързаха, заведоха го и предадоха го на управителя Понтийскаго Пилата.</span> <span class="verse"><a name="3">3</a>Тогаз Юда, който го предаде, като виде че бе осъден разкая се и върна тридесетте сребърници на първосвещениците и старейшините,</span> <span class="verse"><a name="4">4</a>и казваше: Съгреших че предадох кръв неповинна. А те рекоха: Нам що ни е? Гледай ти.</span> <span class="verse"><a name="5">5</a>И като хвърли сребърниците в храма, излезе и отиде та се обеси.</span> <span class="verse"><a name="6">6</a>А първосвещениците взеха сребърниците, и рекоха: Не е простено да ги турим в храмската каса; понеже са цена на кръв.</span> <span class="verse"><a name="7">7</a>И като се съветваха, купиха с тех нивата грънчарска, за погребване на странни.</span> <span class="verse"><a name="8">8</a>За това се нарече онази нива Кръвна нива и до днес.</span> <span class="verse"><a name="9">9</a>Тогаз се изпълни реченото от Иеремия пророка, който казва: И взеха тридесетте сребърници, цената на оцененият, когото оцениха от синовете Израилеви,</span> <span class="verse"><a name="10">10</a>и дадоха ги за грънчарската нива, според както ми Господ заповеда.</span> <span class="verse"><a name="11">11</a>А Исус застана пред управителя; и попита го управителът, и казваше: Ти ли си царят на Юдеите? А Исус му рече: Ти казваш.</span> <span class="verse"><a name="12">12</a>И когато го обвиняваха първосвещениците и старейшините, нищо не отвещаваше.</span> <span class="verse"><a name="13">13</a>Тогаз му казва Пилат: Не чуеш ли колко свидетелствуват на връх тебе?</span> <span class="verse"><a name="14">14</a>И не му отговори на нищо ни една реч, така щото управителят се много чудеше.</span> <span class="verse"><a name="15">15</a>А на праздника имаше обичай управителът да пуща на народа едного от запрените, когото би поискали.</span> <span class="verse"><a name="16">16</a>А имаха тогаз прочут некого си запрен, на име Варава.</span> <span class="verse"><a name="17">17</a>И тъй като беха събрани, рече им Пилат: кого искате да ви пусна? Варава ли, или Исуса, нарицаемаго Христа?</span> <span class="verse"><a name="18">18</a>Понеже знаеше че от завист го предадоха.</span> <span class="verse"><a name="19">19</a>И когато седеше той на съдейския престол, проводи до него жена му и казваше: Да не струваш нищо на тогоз праведника; защото много пострадах днес на сън за него.</span> <span class="verse"><a name="20">20</a>А първосвещениците и старейшините нагласиха народа да изпросят Варава, а Исус да погубят.</span> <span class="verse"><a name="21">21</a>Отговори управителът и рече им: Кого искате от двата да ви пусна? А те рекоха: Варава.</span> <span class="verse"><a name="22">22</a>Казва им Пилат: Но какво да правя Исуса, нарицаемаго Христа? Казват му всичките: Да се разпне.</span> <span class="verse"><a name="23">23</a>А управителят каза: Че какво зло е сторил? А те много повече викаха, и казваха: Да се разпне.</span> <span class="verse"><a name="24">24</a>И като виде Пилат че нищо не ползува, но повече мълва бива, взе вода, оми си ръцете пред народа, и казваше: Неповинен съм аз от кръвта на тогоз праведника; вие да видите.</span> <span class="verse"><a name="25">25</a>И отговори всичкий народ и рече: Неговата кръв на нас да бъде и на чадата наши.</span> <span class="verse"><a name="26">26</a>Тогаз им пусна Варава; а Исуса би, и предаде го на разпятие.</span> <span class="verse"><a name="27">27</a>Тогаз войните управителеви, оттеглиха Исуса в преторията, и събраха против него всичкия полк.</span> <span class="verse"><a name="28">28</a>И съблекоха го та го облекоха с една червена дълга дреха.</span> <span class="verse"><a name="29">29</a>И сплетоха венец от тръне та го наложиха на главата му, и тръст в десницата му; и коленичиха пред него, та му се поругаваха и казваха: Радвай се, Царю Юдейски!</span> <span class="verse"><a name="30">30</a>И като го заплюваха, взеха тръста, и удряха го по главата.</span> <span class="verse"><a name="31">31</a>И като му се поругаха, съблекоха му дългата дреха та го облекоха с неговите дрехи; и го закараха да го разпнат.</span> <span class="verse"><a name="32">32</a>И на излезване намериха человек Киринеянин, на име Симон; него накараха да носи кръста му.</span> <span class="verse"><a name="33">33</a>И като стигнаха на местото нарицаемо Голгота, което се тълкува Лобно Место,</span> <span class="verse"><a name="34">34</a>дадоха му да пие оцет размесен със жлъчка; и щом вкуси, не рачеше да пие.</span> <span class="verse"><a name="35">35</a>И като го разпнаха, споделиха си дрехите му, и хвърлиха жребие; [за да се сбъде реченото от пророка: «Разделиха дрехите ми помежду си, и за облеклото ми хвърлиха жребие.»]</span> <span class="verse"><a name="36">36</a>И седеха та го пазеха там.</span> <span class="verse"><a name="37">37</a>И възложиха над главата му обвинението му написано: ТОЗИ Е ИСУС ЦАРЪТ ЮДЕЙСКИ.</span> <span class="verse"><a name="38">38</a>Тогаз бидоха разпнати с него двама разбойници, един от десно, и един от лево.</span> <span class="verse"><a name="39">39</a>А онези които минуваха от там хулеха го, и киваха с глави,</span> <span class="verse"><a name="40">40</a>и думаха: Ти, който разоряваш храми и за три дни го пак съграждаш, спаси себе си; ако си Син Божий, слез от кръста.</span> <span class="verse"><a name="41">41</a>Подобно и първосвещениците с книжниците и старейшините ругаеха му се, и казваха:</span> <span class="verse"><a name="42">42</a>Други е избавил, а пък себе си не може да избави. Ако е Цар Израилев, нека слезе сега от кръста, и ще поверваме в него.</span> <span class="verse"><a name="43">43</a>Упова на Бога, нека го избави сега, ако го иска; понеже каза: Божий син съм.</span> <span class="verse"><a name="44">44</a>С това истото го укоряваха и разпнатите с него разбойници.</span> <span class="verse"><a name="45">45</a>А от шестия час стана тъма по всичката земя, до деветия час.</span> <span class="verse"><a name="46">46</a>А около деветия час извика Исус с голем глас, и казваше; Или, Или, лама савахтани? то ест: Боже мой, Боже мой, защо си ме оставил?</span> <span class="verse"><a name="47">47</a>И некои от стоящите там, като чуха, думаха: Илия зове той.</span> <span class="verse"><a name="48">48</a>И тутакси един от тех се завтече, и взе гъба, та я напълни с оцет и я обви на тръст, и даваше му да пие.</span> <span class="verse"><a name="49">49</a>А другите казваха: Остави да видим да ли ще дойде Илия да го избави.</span> <span class="verse"><a name="50">50</a>А Исус, като извика пак с голем глас, издъхна.</span> <span class="verse"><a name="51">51</a>И ето завесата на храма раздра се на две от горе до долу, и земята се потресе, и каменете се разпукнаха.</span> <span class="verse"><a name="52">52</a>и гробовете се разтвориха, и много телеса на умрелите светии възстанаха,</span> <span class="verse"><a name="53">53</a>и като излезоха от гробовете, след неговото възкресение, влезоха в светия град, и явиха се на мнозина.</span> <span class="verse"><a name="54">54</a>А стотникът и с него които пазеха Исуса, като видеха землетресението и все що стана, уплашиха се много, и думаха: Истина Син Божи бе този.</span> <span class="verse"><a name="55">55</a>Там беха още и гледаха издалеч жени много, които беха последвали Исуса от Галилея, и му слугуваха;</span> <span class="verse"><a name="56">56</a>между които беше Мария Магдалина, и Мария майката на Якова и на Иосия, и майката на синовете Зеведееви.</span> <span class="verse"><a name="57">57</a>И когато стана вечер, дойде един богат человек от Ариматея, на име Иосиф, който и сам беше се учил при Исуса.</span> <span class="verse"><a name="58">58</a>Той дойде при Пилата, и поиска телото Исусово. Тогаз Пилат повеле да му се даде телото;</span> <span class="verse"><a name="59">59</a>И като взе Иосиф телото, обви го в чиста плащаница,</span> <span class="verse"><a name="60">60</a>и положи го в новия свой гроб, който бе изсекъл в камика, и като привали камик голем на гроба на вратата, отиде си.</span> <span class="verse"><a name="61">61</a>А там беше Мария Магдалина и другата Мария, та седеха срещу гроба.</span> <span class="verse"><a name="62">62</a>И на утринта, която е след петъка, събраха се първосвещениците и Фарисеите при Пилата,</span> <span class="verse"><a name="63">63</a>и казваха: Господарю, напомнихме си че онзи измамник, когато бе още жив, рече: След три дни ще възкръсна.</span> <span class="verse"><a name="64">64</a>Повели прочее да се заварди гробът до третия ден, да не би учениците му да дойдат през нощ да го откраднат, и рекат на народа: Възкръсна от мъртвите; и ще бъде сетната измама по-лоша от първата.</span> <span class="verse"><a name="65">65</a>Рече им Пилат: Имате стража; идете, завардете както знаете.</span> <span class="verse"><a name="66">66</a>И те отидоха та завардиха гроба, запечатаха камика, и поставиха стража.</span> </p></div</div></div></body></html>