<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/matt">Matthew</a> &gt <strong>Chapter 22</strong></div><p><span class="verse"><a name="1">1</a>И отвеща Исус и говореше им пак с притчи, и казваше:</span> <span class="verse"><a name="2">2</a>Уподоби се царство небесно на человек цар, който направи сватба на сина си;</span> <span class="verse"><a name="3">3</a>и разпроводи слугите си да призоват званите на сватбата; и не рачеха да дойдат.</span> <span class="verse"><a name="4">4</a>Пак проводи други слуги, и казваше: Речете на званите: Ето обедът си приготвих; юниците ми и огоените са заклани, и всичко е готово; дойдете на сватба.</span> <span class="verse"><a name="5">5</a>Но те не радиха, и разидоха се, един на нивата си, а друг на търговията си;</span> <span class="verse"><a name="6">6</a>а другите уловиха слугите му та ги обезчестиха и убиха ги.</span> <span class="verse"><a name="7">7</a>Като чу това царят разгневи се, и проводи войските си, та погуби онези убийци, и града им изгори.</span> <span class="verse"><a name="8">8</a>Тогаз казва на слугите си: Сватбата вече е готова, а призваните не бяха достойни.</span> <span class="verse"><a name="9">9</a>И тъй идете на кръстопътищата и колкото намерите, призовете ги на сватба.</span> <span class="verse"><a name="10">10</a>И излезоха онези слуги по пътищата, та събраха всички колкото намериха зли и добри; и напълни се сватбата с гости.</span> <span class="verse"><a name="11">11</a>И като влезе царят да прегледа гостите, виде там человек не облечен със сватбарска дреха:</span> <span class="verse"><a name="12">12</a>И казва му: Приятелю, ти как си влязъл тука като немаш сватбарска дреха? А той замълча.</span> <span class="verse"><a name="13">13</a>Тогаз рече царят на слугите: Вържете му нозете и ръцете, дигнете го и хвърлете го във външната тъмнина; там ще бъде плач и скърцане със съби:</span> <span class="verse"><a name="14">14</a>Защото мнозина са звани, а малцина избрани.</span> <span class="verse"><a name="15">15</a>Тогаз отидоха Фарисеите и съветваха се как да го впримчат в дума.</span> <span class="verse"><a name="16">16</a>И проваждат до него учениците си наедно с Иродияните, и казваха: Учителю, знаем че ти си прав и Божият път в истина поучаваш, и от никого не те е грижа; защото не гледаш на лице на человеците.</span> <span class="verse"><a name="17">17</a>Кажи ни прочее, ти как мислиш? Право ли е да даваме дан на Кесаря, или не?</span> <span class="verse"><a name="18">18</a>А Исус позна лукавството им, и рече: Защо ме изкушавате, лицемери?</span> <span class="verse"><a name="19">19</a>Покажете ми монетата на данта. И те му донесоха един пеняз.</span> <span class="verse"><a name="20">20</a>И казва им: Чий е този образ и надписът?</span> <span class="verse"><a name="21">21</a>Казват му: Кесарев. Тогаз им казва: Като е тъй, отдавайте Кесаревите Кесарю, а Божиите Богу.</span> <span class="verse"><a name="22">22</a>И като чуха зачудиха се, и оставиха го и отидоха си.</span> <span class="verse"><a name="23">23</a>В същия ден дойдоха при него Садукеи, които казват че нема възкресение; и попитаха го,</span> <span class="verse"><a name="24">24</a>И казваха: Учителю, Мойсей рече: Ако умре некой без чада, да се ожени брат му за жена му, и ще възстави семе на брата си.</span> <span class="verse"><a name="25">25</a>А между нас имаше седмина братя; и първият се ожени и умре; и като немаше семе остави жена си на брата си;</span> <span class="verse"><a name="26">26</a>подобно и вторият, и третият, до седмият.</span> <span class="verse"><a name="27">27</a>А подир всичките умре и жената.</span> <span class="verse"><a name="28">28</a>И тъй във възкресението на кого от седемте ще бъде жена? защото всичките я имаха.</span> <span class="verse"><a name="29">29</a>Отговори Исус и рече им: Заблуждавате се , понеже не знаете писанията, нито силата Божия,</span> <span class="verse"><a name="30">30</a>защото във възкресението нито се женят, нито за мъж отиват, но като ангели Божии са на небето.</span> <span class="verse"><a name="31">31</a>А за възкресението на мъртвите, не сте ли чели реченото вам от Бога, който казва:</span> <span class="verse"><a name="32">32</a>Аз съм Бог Авраамов, и Бог Исааков, и Бог Яковов? Бог не е Бог на мъртвите, но на живите.</span> <span class="verse"><a name="33">33</a>И като чуха народът, удивяваха се на поучението му.</span> <span class="verse"><a name="34">34</a>А Фарисеите като чуха че затули на Садукеите устата, събраха се наедно.</span> <span class="verse"><a name="35">35</a>И от тех един законник, попита го, за да го изкушава, и каза:</span> <span class="verse"><a name="36">36</a>Учителю! Коя заповед е голяма в закона?</span> <span class="verse"><a name="37">37</a>А Исус му рече: Да възлюбиш Господа Бога твоего с всичкото си сърце, с всичката си душа и с всичкия си ум.</span> <span class="verse"><a name="38">38</a>Тази е първа и голяма заповед.</span> <span class="verse"><a name="39">39</a>А втора подобна на нея: Да възлюбиш ближният си като себе си.</span> <span class="verse"><a name="40">40</a>На тези двете заповеди всичкият закон и пророците висят.</span> <span class="verse"><a name="41">41</a>И като беха събрани Фарисеите, попита ги Исус.</span> <span class="verse"><a name="42">42</a>и рече: Как мислите за Христа? Чий син е? Казват му: Давидов.</span> <span class="verse"><a name="43">43</a>Казва им: Как прочее Давид духом го нарича Господ и казва:</span> <span class="verse"><a name="44">44</a>Рече Господ на Господа моего: седни от десната ми страна, докле положа враговете ти подножие на нозете ти?</span> <span class="verse"><a name="45">45</a>И тъй, ако Давид го нарича Господ, как да му е син?</span> <span class="verse"><a name="46">46</a>И никой не можеше да му отговори нито реч: нито пък дръзна некой от този ден вече да го попита нещо.</span> </p></div</div></div></body></html>