<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/matt">Matthew</a> &gt <strong>Chapter 3</strong></div><p><span class="verse"><a name="1">1</a>В ония дни дойде Йоан Кръстител, и проповядваше в пустинята Юдейска,</span> <span class="verse"><a name="2">2</a>и казваше: Покайте се; понеже наближи царството небесно.</span> <span class="verse"><a name="3">3</a>Защото той е, речения от пророк Исаия, който казва: Глас на едного, който вика в пустинята: Пригответе пътят Господен, прави правете неговите пътеки.</span> <span class="verse"><a name="4">4</a>А сам Иоан имаше облеклото си от камилски косми, и около чреслата си кожен пояс; а яденето му бе акриди и див мед.</span> <span class="verse"><a name="5">5</a>Тогаз се извървя при него Иерусалим и всичка Юдея, и всичката околност на Иордан,</span> <span class="verse"><a name="6">6</a>и кръщаваха се в Иордан от него, като изповедваха греховете си.</span> <span class="verse"><a name="7">7</a>И като виде Иоан че идеха на неговото кръщаване мнозина от Фарисеите и Садукеите, рече им: Рожби ехидни! Кой ви обади да бегате от бъдещият гняв?</span> <span class="verse"><a name="8">8</a>Сторете прочее плодове достойни на покаяние;</span> <span class="verse"><a name="9">9</a>и не мислете да думате в себе си: Отца имаме Авраама; защото казвам ви, че Бог може от тези камене да въздигне чада Аврааму.</span> <span class="verse"><a name="10">10</a>А и секирата вече лижи при кореня на дърветата; и тъй всяко дърво което не прави добър плод, отсича се и в огън се хвърля.</span> <span class="verse"><a name="11">11</a>Аз ви кръщавам с вода в покаяние, а този който иде след мене, по-крепък е от мене, комуто не съм достоен обущата да понеса, той ще ви кръсти с Дух Свет и с огън;</span> <span class="verse"><a name="12">12</a>който държи лопатата в ръка, и ще отреби гумното си, та ще събере пшеницата си в житницата, а плявата ще я изгори в огън неугасим.</span> <span class="verse"><a name="13">13</a>Тогаз идва Исус от Галилея на Иордан до Иоана да се кръсти от него.</span> <span class="verse"><a name="14">14</a>А Иоан го възпираше, и казваше: Аз имам потреба да се кръстя от тебе, и ти ли идеш при мене?</span> <span class="verse"><a name="15">15</a>А Исус отговори и рече му: Остави сега, защото така подобава нам да изпълним всяка правда. И Иоан тогава го остави.</span> <span class="verse"><a name="16">16</a>И щом се кръсти Исус възлезе тутакси от водата, и, ето, отвориха се нему небесата, и виде Духа Божия че слизаше като гълъб и се спущаше на него;</span> <span class="verse"><a name="17">17</a>И ето глас от небеса, който казваше: Този е Синът мой възлюблений, в когото благоволих.</span> </p></div</div></div></body></html>