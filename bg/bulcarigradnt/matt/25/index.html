<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/matt/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/matt">Matthew</a> &gt <strong>Chapter 25</strong></div><p><span class="verse"><a name="1">1</a>Тогаз ще се уподоби царството небесно на десет девици, които взеха светилниците си и излезоха да посрещнат младоженеца.</span> <span class="verse"><a name="2">2</a>А от тех пет беха разумни, и пет безумни.</span> <span class="verse"><a name="3">3</a>Безумните, като взеха светилниците си, не взеха със себе си масло.</span> <span class="verse"><a name="4">4</a>Но разумните взеха масло в съдовете си със светилниците си.</span> <span class="verse"><a name="5">5</a>И като се бавеше младоженецът, додрема се на всичките и спеха.</span> <span class="verse"><a name="6">6</a>А посред нощ стана вик: Ето младоженецът иде! излезвайте да го посрещнете!</span> <span class="verse"><a name="7">7</a>Тогаз се раздигнаха всички онези девици, и украсиха светилниците си.</span> <span class="verse"><a name="8">8</a>А безумните рекоха на разумните: Дайте ни от вашето масло; защото светилниците наши угаснуват.</span> <span class="verse"><a name="9">9</a>А разумните отговориха и казаха: Да не би че не стигне и за нас и за вас; но по добре идете при продавачите, и купете си.</span> <span class="verse"><a name="10">10</a>А когато те отхождаха да купят, дойде младоженецът, и готовите влезоха с него на сватбата, и затвориха се вратата.</span> <span class="verse"><a name="11">11</a>А после дохождат и другите девици, и казват: Господи, Господи! отвори ни.</span> <span class="verse"><a name="12">12</a>А той отвръща и рече: Истина ви казвам, не ви познавам.</span> <span class="verse"><a name="13">13</a>И тъй бъдете будни, защото не знаете деня, ни часа, в който Син Человечески ще дойде.</span> <span class="verse"><a name="14">14</a>Защото ще дойде както человек, който, като тръгваше за чужбина, свика своите си слуги, и предаде им имането си.</span> <span class="verse"><a name="15">15</a>И едному даде пет таланта, другиму два, а другиму един, всекиму според силата му; и тутакси тръгна.</span> <span class="verse"><a name="16">16</a>А този който взе петте таланта, отиде да работи с тех, и направи други пет таланта.</span> <span class="verse"><a name="17">17</a>Такожде и този който взе двата, спечели и той други два.</span> <span class="verse"><a name="18">18</a>А този който взе единият, отиде та разкопа в земята и скри среброто на господаря си.</span> <span class="verse"><a name="19">19</a>След много време идва господарът на тези слуги , и вижда счет с тех.</span> <span class="verse"><a name="20">20</a>И дойде този който бе взел петте таланта, донесе други пет таланта, и рече: Господарю, пет таланта ми предаде; ето други пет таланта спечелих над тях.</span> <span class="verse"><a name="21">21</a>И рече му господарят му: Добре, рабе добри и верни: на малкото си бил верен, над много ще те поставя: влез в радостта на господаря си.</span> <span class="verse"><a name="22">22</a>Дойде и този който бе взел два таланта и рече: Господарю, два таланта ми предаде; ето, други два таланта спечелих върх тех.</span> <span class="verse"><a name="23">23</a>Рече му господарът му: Добре, рабе добри и верни; на малкото си бил верен, над много ще те поставя, влез в радостта на господаря си.</span> <span class="verse"><a name="24">24</a>Пристъпи и този, който бе взел единият талант и рече: Господарю, знаех те че си человек жесток, че жънеш дето не си сеял, и събираш от дето не си разпръсвал;</span> <span class="verse"><a name="25">25</a>и понеже се убоях, отидох та скрих таланта ти в земята; ето, имаш твоето си.</span> <span class="verse"><a name="26">26</a>А господарът му отговори и рече му: Рабе лукави и лениви, знаеше че жъна дето не съм посеял, и събирам от дето не съм разпръсвал:</span> <span class="verse"><a name="27">27</a>Като е тъй требваше ти да дадеш среброто ми на банкерите, и кога си дойдех да бих взел моето с лихва.</span> <span class="verse"><a name="28">28</a>Вземете прочее от него таланта, и дайте го на тогози който има десетте таланта.</span> <span class="verse"><a name="29">29</a>Защото на всекиго който има ще му се даде и ще му се преумножи; а от този който нема, и това което има ще се вземе от него.</span> <span class="verse"><a name="30">30</a>И непотребния този раб хвърлете го във външната тъмнота; там ще бъде плач и скърцане със зъби.</span> <span class="verse"><a name="31">31</a>А кога дойде Син Человечески в славата си, и всичките свети ангели с него; тогаз ще седне на престола на славата си.</span> <span class="verse"><a name="32">32</a>И ще се съберат пред него всичките народи, и ще ги отлъчи едни от други, както овчарят отлъча овците от козите;</span> <span class="verse"><a name="33">33</a>и ще постави овците от десната си страна, а козите от левата.</span> <span class="verse"><a name="34">34</a>Тогава Царят ще рече на тези които са от десната му страна: Елате, вие благословени на Отца моего, наследвайте царството приготвено за вас от създание мира;</span> <span class="verse"><a name="35">35</a>защото огладнех, и дадохте ми да ям; ожеднех, и напоихте ме; странен бех, и прибрахте ме;</span> <span class="verse"><a name="36">36</a>гол бех, и облекохте ме, болен бех, и посетихте ме, в тъмница бех, и дойдохте при мене.</span> <span class="verse"><a name="37">37</a>Тогаз праведните ще му отговорят и рекат: Господи, кога те видехме гладен, и те нахранихме; или жеден, и те напоихме?</span> <span class="verse"><a name="38">38</a>Кога пак те видяхме странен и те прибрахме; или гол, и те облекохме?</span> <span class="verse"><a name="39">39</a>И кога болен или в тъмница те видехме, и дойдохме при тебе?</span> <span class="verse"><a name="40">40</a>И ще отговори Царят и ще им рече: Истина ви казвам: Колкото че сте сторили това на едного от тези най-малките мои братя, на мене сте го сторили.</span> <span class="verse"><a name="41">41</a>Тогаз ще рече и на тези които са от левата му страна: Идете от мене, проклети, в огънят вечен, приготвения за дявола и за ангелите негови;</span> <span class="verse"><a name="42">42</a>защото огладнех, и не ми дадохте да ям; ожеднех и не ме напоихте;</span> <span class="verse"><a name="43">43</a>странен бех, и не ме прибрахте, гол бех, и не ме облекохте; болен и в тъмница бех, и не ме посетихте.</span> <span class="verse"><a name="44">44</a>Тогаз ще му отговарят и те и ще рекат: Господи, кога те видехме гладен, или жеден, или странен, или гол, или болен, или в тъмница, и не ти послужихме?</span> <span class="verse"><a name="45">45</a>Тогаз ще отговори и ще им рече: Истина ви казвам, колкото че не сте сторили това на едного от тези най-малките, нито на мене сте го сторили.</span> <span class="verse"><a name="46">46</a>И ще отидат те във вечна мъка; а праведните в живот вечен.</span> </p></div</div></div></body></html>