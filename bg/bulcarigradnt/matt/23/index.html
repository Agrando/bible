<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/matt/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/matt">Matthew</a> &gt <strong>Chapter 23</strong></div><p><span class="verse"><a name="1">1</a>Тогаз Исус продума на народа и на учениците си,</span> <span class="verse"><a name="2">2</a>и каза: На седалището Моисеево седнаха книжниците и Фарисеите:</span> <span class="verse"><a name="3">3</a>всичко прочее което ви рекат да пазите, пазете и правете; но по делата им не правете; понеже говорят, а не правят.</span> <span class="verse"><a name="4">4</a>Защото свързват бремена тежки и мъчни за носене, и турят ги на человеците на плещите; а пак, не рачат нито с пръста си да ги повдигнат.</span> <span class="verse"><a name="5">5</a>И правят всичките си дела, за да бъдат видени от человеците. И разширяват пазилките си и правят големи полите на дрехите си,</span> <span class="verse"><a name="6">6</a>и обичат първото място на вечерянията, и предните седалища в съборищата,</span> <span class="verse"><a name="7">7</a>и поздравленията по пазаря, и да им викат человеците: Учителю! Учителю!</span> <span class="verse"><a name="8">8</a>Но вие не се наричайте учители; защото един е вашият учител, Христос; а всинца вие братя сте.</span> <span class="verse"><a name="9">9</a>И никого на земята недейте нарича Отец ваш; защото един е ваший Отец, който е на небеса.</span> <span class="verse"><a name="10">10</a>Нито наставници се наричайте; защото един е вашият наставник, Христос.</span> <span class="verse"><a name="11">11</a>И най големият от вас да бъде вам слуга.</span> <span class="verse"><a name="12">12</a>А който възнесе себе си, ще се смири; и който смири себе си, ще се възнесе.</span> <span class="verse"><a name="13">13</a>Но горко вам, книжници и Фарисеи, лицемери! защото затваряте царството небесно пред человеците; понеже вие не влезвате, нито които влезват оставяте да влезат.</span> <span class="verse"><a name="14">14</a>Горко вам, книжници и Фарисеи, лицемери! защото изпояждате домовете на вдовиците, и за причина правите дълги молитви; заради това поголемо осъждане ще приемете.</span> <span class="verse"><a name="15">15</a>Горко вам, книжници и Фарисеи, лицемери! защото морето и сушата обхождате, за да направите едного прозелита, и когато бъде, направяте го дваж повече от вас син на пъкъла.</span> <span class="verse"><a name="16">16</a>Горко вам, водители слепи! които казвате: Който се закълне в храма, не е нищо: но който се закълне в златото на храма, задължава се.</span> <span class="verse"><a name="17">17</a>Безумни и слепи! че кое е по-големо, златото, или храмът който освещава златото?</span> <span class="verse"><a name="18">18</a>И който се закълне в олтаря, не е нищо; но който се закълне в дара, който е върху него, задължава се.</span> <span class="verse"><a name="19">19</a>Безумни и слепи! че кое е по-големо, дарът ли, или олтарът, който освещава дара?</span> <span class="verse"><a name="20">20</a>И тъй който се е заклел в олтаря, заклева се в него, и във всичко що е на него.</span> <span class="verse"><a name="21">21</a>И който се е заклел в храма, заклева се в него, и в тогози който живее в него.</span> <span class="verse"><a name="22">22</a>И който се е заклел в небето, заклева се в престола Божий, и в тогози който седи на него.</span> <span class="verse"><a name="23">23</a>Горко вам, книжници и Фарисеи, лицемери! защото давате десятък на мятвата, на копара и на кимиона; и оставихте поважните неща на закона, правосъдието, милостта, и вярата; тех требваше да правите, и онези да не оставяте.</span> <span class="verse"><a name="24">24</a>Водители слепи! които комарът прецеждате, а камилата поглъщате.</span> <span class="verse"><a name="25">25</a>Горко вам, книжници и Фарисеи, лицемери! защото очистяте външното на чашата и на блюдото, а отвътре са пълни с грабене и неправда.</span> <span class="verse"><a name="26">26</a>Фарисею слепи, очисти първом отвътре чашата и блюдото, да бъде и външното им чисто.</span> <span class="verse"><a name="27">27</a>Горко вам книжници и Фарисеи, лицемери! защото приличате на гробища варосани, които изотвън се виждат хубави, а отвътре са пълни с кости от мъртви, и с всякаква нечистота.</span> <span class="verse"><a name="28">28</a>Така и вие извън се виждате на человеците праведни, но извътре сте пълни с лицемерие и беззаконие.</span> <span class="verse"><a name="29">29</a>Горко вам, книжници и Фарисеи, лицемери! защото изграждате гробищата на пророците, и украшавате паметниците на праведните,</span> <span class="verse"><a name="30">30</a>и казвате: Ако бихме били в дните на бащите си, не бихме били техни съучастници в кръвта на пророците.</span> <span class="verse"><a name="31">31</a>Така щото свидетелствувате на себе си, че сте синове на тези, които избиха пророците;</span> <span class="verse"><a name="32">32</a>Допълнете и вие мерката на бащите си.</span> <span class="verse"><a name="33">33</a>Змии! рожби ехидни! как ще избегнете от осъждането в пъкъла?</span> <span class="verse"><a name="34">34</a>За това, ето, аз проваждам до вас пророци и премъдри и книжници; и от тех ще убиете и ще разпнете, и от тех ще биете в съборищата си, и ще ги гоните от град в град;</span> <span class="verse"><a name="35">35</a>за да дойде на вас всяка кръв праведна пролета на земята, от кръвта на праведнаго Авеля, до кръвта на Захария сина Варахиева когото убихте между храма и олтаря.</span> <span class="verse"><a name="36">36</a>Истина ви казвам: Всичко това ще дойде на този род.</span> <span class="verse"><a name="37">37</a>Ерусалиме, Ерусалиме! ти който избиваш пророците, и с камене убиваш проводените до тебе, колко пъти поисках да събера твоите чада, както прибира кокошка пилците си под крилете си, и не рачихте!</span> <span class="verse"><a name="38">38</a>Ето, оставя се вам домът ваш пуст.</span> <span class="verse"><a name="39">39</a>Защото казвам ви: Нема да ме видите от нине до когато речете: Благословен който иде в име Господне.</span> </p></div</div></div></body></html>