<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/heb/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/heb">Hebrews</a> &gt <strong>Chapter 5</strong></div><p><span class="verse"><a name="1">1</a>Защото всеки първосвещеник който се взема измежду человеците за человеците се поставя в служене КЪ Бога да принося дарове и жертви за греховете,</span> <span class="verse"><a name="2">2</a>такъв който може да има състрадание КЪ невежите и заблуждаващите, защото и сам е обложен с немощ;</span> <span class="verse"><a name="3">3</a>и за това е длъжен, както за народа, така и за себе си да принося жертва за греховете.</span> <span class="verse"><a name="4">4</a>И никой не взема на себе си тази почест освен този който се призовава от Бога както и Аарон.</span> <span class="verse"><a name="5">5</a>Тъй и Христос не прослави себе си да стане първосвещеник, но този който му е рекъл: «Син мой си ти, аз днес те родих;»</span> <span class="verse"><a name="6">6</a>както и на друго место казва: «Ти си Свещеник във веки по чинът Мелхиседеков;»</span> <span class="verse"><a name="7">7</a>който в дните на плътта си, като принесе със силно викане и със сълзи моления и молби тому който можеше да го избави от смърт, и послушан биде заради благоговейнството си,</span> <span class="verse"><a name="8">8</a>ако и Син да бе, научи се на послушание от това което пострада,</span> <span class="verse"><a name="9">9</a>и като се усъвършенствува стана причинител на вечно спасение на всички що му са послушни,</span> <span class="verse"><a name="10">10</a>наречен от Бога първосвещеник по чина Мелхиседеков.</span> <span class="verse"><a name="11">11</a>За когото имаме да кажем много неща и мъчни за изтълкуване; защото станахте мързеливи в слушане.</span> <span class="verse"><a name="12">12</a>Понеже, като бехте длъжни според времето и учители да станете, вие пак имате нужда да ви учи некой първите начала на словесата Божии; и стигнахте да имате нужда за млеко, а не за твърда храна.</span> <span class="verse"><a name="13">13</a>Защото всеки който се храни с млеко неизкусен е в словото на правдата, понеже е младенец;</span> <span class="verse"><a name="14">14</a>а твърдата храна е за съвършените, които по навикновение имат чувствата си обучени да разпознават доброто и злото.</span> </p></div</div></div></body></html>