<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/heb/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/heb">Hebrews</a> &gt <strong>Chapter 9</strong></div><p><span class="verse"><a name="1">1</a>И първият завет имаше постановления за богослужение и светилище земно.</span> <span class="verse"><a name="2">2</a>Защото се направи скиния, първата, в която беше и светилникът, и трапезата, и предложението на хлебовете; която се казва Светая.</span> <span class="verse"><a name="3">3</a>А зад втората завеса имаше скиния която се казваше Светая Светих;</span> <span class="verse"><a name="4">4</a>която имаше златна кадилница, и ковчега на завета от всекъде обкован със злато, дето бе златната стомна която имаше манната, и жезъла Ааронов който процъвте, и плочите на завета;</span> <span class="verse"><a name="5">5</a>и над него имаше херувими на славата които осеняваха очистилището; за които не е нужда сега да говорим подробно.</span> <span class="verse"><a name="6">6</a>И като беха тези така направени, в първата скиния влезваха всекога свещениците да съвършават богослужението;</span> <span class="verse"><a name="7">7</a>а във втората еднъж в годината влезваше първосвещеникът сам, не без кръв, която приносяше за себе си и за народните от неведение грехове.</span> <span class="verse"><a name="8">8</a>С това показваше Дух Светий че пътът за в светилището не се е явил докле стоеше още първата скиния,</span> <span class="verse"><a name="9">9</a>която беше подобие за тогашното време в което се приносяха дарове и жертви; които не можаха да направят съвършен по съвест тогоз който служеше,</span> <span class="verse"><a name="10">10</a>и които състоеха само в ядене и пиене и в разни омивания и плътски постановления, установени до времето на поправянето.</span> <span class="verse"><a name="11">11</a>А когато Христос, първосвещеник на бъдещите добрини, дойде, през по-големата и по-съвършената скиния която не бе с ръка правена, сиреч, не от такваз направа,</span> <span class="verse"><a name="12">12</a>нито с кръв от козли и от телци, но със собствената си кръв влезе един път в светилището и придоби вечно изкупуване.</span> <span class="verse"><a name="13">13</a>Защото ако кръвта от юнци и от козли и пепелът от юница с който се поръсваха осквернените освещава за чистотата на плътта,</span> <span class="verse"><a name="14">14</a>колко повече кръвта на Христа, който чрез Духа вечнаго принесе себе си непорочен Богу, ще очисти съвестта ви от мъртвите дела за да служите на Бога живаго!</span> <span class="verse"><a name="15">15</a>И за това той е ходатай на нов завет, да би, чрез смъртта която стана за изкупуване на престъпленията които станаха в първия завет, да вземат призваните обещанието на вечното наследие.</span> <span class="verse"><a name="16">16</a>Защото дето има завещание требва да стане и смъртта на завещателя.</span> <span class="verse"><a name="17">17</a>Защото завещанието е действително след смъртта на умрелите, понеже никога нема сила докле живее завещателът.</span> <span class="verse"><a name="18">18</a>За това, нито първият завет бе утвърден без кръв.</span> <span class="verse"><a name="19">19</a>Защото като прочете Моисей всека заповед от закона пред всичкия народ взе кръвта на телците и на козлите, с вода и червена вълна и исоп, та поръси и самата книга и всичкия народ,</span> <span class="verse"><a name="20">20</a>и казваше: «Това е кръвта на завета който ви завеща Бог.»</span> <span class="verse"><a name="21">21</a>Подобно и скинията и всичките служебни съдове поръси с кръвта.</span> <span class="verse"><a name="22">22</a>И по закону почти всичко с кръв се очистя; и без кръвопролитие прощение не бива.</span> <span class="verse"><a name="23">23</a>И тъй, нужда беше образите на небесните да се очищават с тези; а самите небесни с жертви по-добри от тези.</span> <span class="verse"><a name="24">24</a>Защото Христос не влезе в светилища с ръка направени, които беха преобразувания на истинските, но в самото небе, да се яви сега пред лицето Божие за нас;</span> <span class="verse"><a name="25">25</a>нито за да принося себе си много пъти, както първосвещеникът влезва в светилището всека година с чужда кръв,</span> <span class="verse"><a name="26">26</a>(защото тогаз требваше да пострада много пъти от създание мира;) а сега еднъж се яви в свършването на вековете да отмахне греха чрез пожертвуването на себе си.</span> <span class="verse"><a name="27">27</a>И както е определено на человеците еднъж да умрат, а после съд,</span> <span class="verse"><a name="28">28</a>така и Христос, понеже еднъж биде принесен за да дигне греховете на мнозина, ще се яви втори път без грех на тези които го чакат за спасение.</span> </p></div</div></div></body></html>