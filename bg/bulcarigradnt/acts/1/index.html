<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/acts/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/acts">Acts</a> &gt <strong>Chapter 1</strong></div><p><span class="verse"><a name="1">1</a>Първото слово, о Теофиле, направих за все що начна Исус да прави и да учи,</span> <span class="verse"><a name="2">2</a>даже до деня в който се възнесе, откак даде чрез Духа Светаго заповеди на апостолите които избра;</span> <span class="verse"><a name="3">3</a>на които и представи себе си жив след страданието си с много верни знамения, като им се явяваше четиридесет дни и говореше им за царството Божие.</span> <span class="verse"><a name="4">4</a>И като се събираше с тех заръча им да се не отдалечат от Ерусалим, но да очакват обещанието на Отца което чухте, рече, от мене.</span> <span class="verse"><a name="5">5</a>Защото Иоан е с вода кръстил; а вие ще бъдете кръстени с Духа Светаго след тия не много дни.</span> <span class="verse"><a name="6">6</a>И тъй, като се събраха питаха го и казваха: Господи, в това ли време щеш да възстановиш царството в Израил?</span> <span class="verse"><a name="7">7</a>А той им рече: Не е за вас да знаете годините или времената, които Отец е положил в собствената си власт.</span> <span class="verse"><a name="8">8</a>Но вие ще приемете сила когато слети Дух Светий на вас, и ще ми бъдете свидетели и в Ерусалим, и във всичка Юдея и Самария, и до край земята.</span> <span class="verse"><a name="9">9</a>И това от как рече, те като гледаха, възнесе се, и облак го поде изпред очите им.</span> <span class="verse"><a name="10">10</a>И като стоеха та гледаха на небето когато възлезваше той, ето, двамина человеци с бели дрехи застанаха пред тех,</span> <span class="verse"><a name="11">11</a>които и рекоха: Мъже Галилеяни що стоите та гледате на небето? Този Исус който се възнесе от вас на небето ще дойде тъй както го видехте да отхожда на небето.</span> <span class="verse"><a name="12">12</a>Тогаз се върнаха в Ерусалим от гората нарицаема Елеонска, която е близу до Ерусалим един съботен ден път.</span> <span class="verse"><a name="13">13</a>И когато влезоха, възлезоха в горницата дето живееха Петър и Яков и Иоан и Андрей,Филип и Тома, Вартоломей и Матей, Яков Алфеев и Симон Зилот, и Юда Яковов.</span> <span class="verse"><a name="14">14</a>Те всички единодушно, с жените и Мария майката Исусова и с братята му, беха непрестанно в молитва и молене.</span> <span class="verse"><a name="15">15</a>И през тия дни стана Петър по сред учениците и рече: (а числото на тези които се намерваха там беше до сто и двадесет души:)</span> <span class="verse"><a name="16">16</a>Мъже и братие, требваше да се изпълни това писание което предрече Дух Светий чрез устата Давидови за Юда който стана водител на тези които хванаха Исуса;</span> <span class="verse"><a name="17">17</a>защото беше причислен с нас, и взел бе дел в тая служба.</span> <span class="verse"><a name="18">18</a>Той прочее спечели нива от заплата на своята неправда; и като падна на очите си проседна се през сред, и изтекоха всичките му черва.</span> <span class="verse"><a name="19">19</a>И това стана известно на всички жители Ерусалимски, така що тая нива се нарече по езика им Акелдама, сиреч, Нива Кръвна.</span> <span class="verse"><a name="20">20</a>Защото е писано в книгата на Псалмите: «Да бъде жилището му пусто, и да нема който да живее в него;» и: «Чина му друг да вземе.»</span> <span class="verse"><a name="21">21</a>И тъй, от человеците които се нахождаха с нас през всичкото време, в което влизаше и излизаше между нас Господ Исус,</span> <span class="verse"><a name="22">22</a>като начна от кръщението Иоаново до деня в който се възнесе от нас, един от тех требва да бъде с нас свидетел на възкресението му.</span> <span class="verse"><a name="23">23</a>И поставиха двамина, Иосифа нарицаемаго Варсава, който се наименува Юст, и Матия;</span> <span class="verse"><a name="24">24</a>и помолиха се и рекоха: Ти, Господи, сърдцеведче на всички, покажи от тия двамата едного когото си избрал,</span> <span class="verse"><a name="25">25</a>да вземе дела на тази служба и на апостолството от което изпадна Юда за да отиде на своето си место.</span> <span class="verse"><a name="26">26</a>И дадоха жребията си; и падна жребето на Матия, и счете се с единадесетте апостоли.</span> </p></div</div></div></body></html>