<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/acts">Acts</a> &gt <strong>Chapter 2</strong></div><p><span class="verse"><a name="1">1</a>И когато настана денът на Петдесетницата, всичките беха единодушно събрани на едно.</span> <span class="verse"><a name="2">2</a>И внезапно стана екот от небето като че идеше силно духане от ветър, и изпълни всичката къща дето седеха.</span> <span class="verse"><a name="3">3</a>И явиха им се езици като огнени, които се разделяваха, и седна на всекиго от тех по един.</span> <span class="verse"><a name="4">4</a>И изпълниха се всички с Духа Светаго, и начнаха да говорят чужди езици които Духът им даваше да говорят.</span> <span class="verse"><a name="5">5</a>А тогава имаше в Ерусалим да живеят Юдеи, человеци благочестиви от всеки народ що има под небето.</span> <span class="verse"><a name="6">6</a>И щом се разчу това, събра се народът; и смутиха се; защото всеки един от тех чуеше ги да говорят неговият език.</span> <span class="verse"><a name="7">7</a>И смаяни всички чудеха се, и думаха си един на друг: Ето, всички тези които говорят не са ли Галилеяни?</span> <span class="verse"><a name="8">8</a>И как ние ги чуем да говорят всеки по собствения наш език в който сме родени?</span> <span class="verse"><a name="9">9</a>Партяни и Мидяни и Еламити, и които населяват Месопотамия, Юдея и Кападокия, Понт и Азия,</span> <span class="verse"><a name="10">10</a>Фригия и Памфилия, Египет и Ливийските страни които са около Киринея, и чужденци от Рим, Юдеи и прозелити,</span> <span class="verse"><a name="11">11</a>Критяни и Араби, чуем ги да говорят по нашите езици величията Божии.</span> <span class="verse"><a name="12">12</a>И смаяни всички недоумеваха се, и един на друг си думаха: Какво ли ще е това?</span> <span class="verse"><a name="13">13</a>А други им се присмиваха и казваха че са пили много сладко вино.</span> <span class="verse"><a name="14">14</a>А Петър с единадесетте стана, възвиси гласа си, и проговори им: Мъже Юдеяни, и всинца които живеете в Ерусалим, това да знаете, и дайте внимание на моите думи;</span> <span class="verse"><a name="15">15</a>защото тези не са пияни както вие мислите, понеже е третий час на деня;</span> <span class="verse"><a name="16">16</a>но това е реченото чрез пророка Иоила:</span> <span class="verse"><a name="17">17</a>«И ще бъде в последните дни, казва Бог, ще излея от моя Дух на всяка плът; и ще пророкуват синовете ви и дъщерите ви, и юношите ваши видения ще виждат, и старците ваши сънища ще сънуват;</span> <span class="verse"><a name="18">18</a>и още през ония дни ще излея от Духа моего на рабите мои и на рабините мои, и ще пророчествуват;</span> <span class="verse"><a name="19">19</a>и ще покажа чудеса на небето горе и знамения долу на земята, кръв и огън и пара и дим:</span> <span class="verse"><a name="20">20</a>слънцето ще се превърне в тъмнота и луната в кръв преди да дойде великият и пресветлият ден Господен;</span> <span class="verse"><a name="21">21</a>и ще бъде че всеки който призове името Господне спасен ще бъде.»</span> <span class="verse"><a name="22">22</a>Мъже Израиляни, послушайте тези думи: Исуса Назарянина, мъж доказан вам от Бога със сили, чудеса, и знамения, които Бог направи чрез него по сред вас, както и вие знаете,</span> <span class="verse"><a name="23">23</a>него, предаден по предопределената воля и предведението Божие, вие като хванахте, чрез ръцете на беззаконници на кръст го приковахте и убихте;</span> <span class="verse"><a name="24">24</a>когото Бог възкреси като развърза болезните на смъртта, понеже не бе възможно да бъде държан той от нея.</span> <span class="verse"><a name="25">25</a>Защото Давид казва за него: «Гледах Господа пред себе си винаги; понеже е от десната ми страна, да се не поклатя;</span> <span class="verse"><a name="26">26</a>за това сърдцето ми се развесели, и зарадва се езикът ми; а още и плътта ми в надежда ще почива;</span> <span class="verse"><a name="27">27</a>защото нема да оставиш душата ми в ад, нито ще оставиш преподобния си да види изтление:</span> <span class="verse"><a name="28">28</a>изявил си ми пътищата на живота: с лицето си ще ме изпълниш с веселба.»</span> <span class="verse"><a name="29">29</a>Мъже братя, мога да ви кажа свободно за патриарха Давида че умре и погребен бе, и гробът му е у нас до днешния ден.</span> <span class="verse"><a name="30">30</a>И тъй, понеже беше пророк и знаеше че с клетвата му се закле Бог че от плода на неговите чресла по плът ще въздигне Христа, да го постави на престола му,</span> <span class="verse"><a name="31">31</a>предвиде и говори за възкресението Христово, че не бе оставена душата негова в ад, нито плътта му виде изтление.</span> <span class="verse"><a name="32">32</a>Тогаз Исуса възкреси Бог, на което ние всинца сме свидетели.</span> <span class="verse"><a name="33">33</a>И тъй, като се възнесе с Божията десница, и взе от Отца обещанието на Светаго Духа, изле това което сега вие виждате и чуете.</span> <span class="verse"><a name="34">34</a>Защото Давид не е възлезъл на небеса; но той казва: «Рече Господ Господу моему: Седи от десно ми</span> <span class="verse"><a name="35">35</a>докле положа враговете твои подножие на нозете ти.»</span> <span class="verse"><a name="36">36</a>И тъй, здраво да знае всичкий дом Израилев че тогоз Исуса когото вие разпехте, Бог е него направил Господ и Помазаник.</span> <span class="verse"><a name="37">37</a>Това като чуха те, дойде сърдцето им в умиление, и рекоха на Петра и на другите апостоли: Що да сторим, мъже братие?</span> <span class="verse"><a name="38">38</a>И Петър им рече: Покайте се, и всеки от вас да се кръсти в името Исус Христово за прощение на греховете; и ще приемете дара на Светаго Духа.</span> <span class="verse"><a name="39">39</a>Защото обещанието е на вас, и на чадата ваши, и на всички далечни, колкото ще призове Господ Бог наш.</span> <span class="verse"><a name="40">40</a>И с много други речи засвидетелствуваше, и предумваше ги, и казваше: Избавете се от този развращен род.</span> <span class="verse"><a name="41">41</a>И тъй, тези които приеха с радост словото негово покръстиха се; и приложиха се в този ден до три хиляди души.</span> <span class="verse"><a name="42">42</a>И пребъдваха непрестанно в поучението апостолско, и в обещанието, и в преломяването на хлеба, и в молитви.</span> <span class="verse"><a name="43">43</a>И страх обзе всека душа; и много чудеса и знамения биваха чрез апостолите.</span> <span class="verse"><a name="44">44</a>И всичките верващи беха наедно, и всичко имаха общо;</span> <span class="verse"><a name="45">45</a>и стоката и имането си продаваха и разподеляха ги на всички, всекиму според нуждата що имаше.</span> <span class="verse"><a name="46">46</a>И всеки ден пребъдваха единодушно в храма, и преломяваха хлеб от къща в къща, и приимаха храна с радост и простосърдечие,</span> <span class="verse"><a name="47">47</a>като хвалеха Бога, и беха благоприятни на всичкия народ: а Господ всеки ден прибавяше на църквата спасяемите.</span> </p></div</div></div></body></html>