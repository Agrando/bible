<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/acts/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/acts">Acts</a> &gt <strong>Chapter 19</strong></div><p><span class="verse"><a name="1">1</a>А когато Аполос беше в Коринт, Павел мина през горните страни и дойде в Ефес; и като намери некои ученици</span> <span class="verse"><a name="2">2</a>рече им: Приехте ли Духа Светаго като повервахте? А те му рекоха: Не сме нито чули да ли има Дух Свет.</span> <span class="verse"><a name="3">3</a>И рече им: А в що се кръстихте? А те рекоха: В кръщението Иоаново.</span> <span class="verse"><a name="4">4</a>А Павел рече: Иоан кръсти с кръщение на покаяние, като казваше на народът да верва в тогози който иде след него, сиреч в Христа Исуса.</span> <span class="verse"><a name="5">5</a>И като чуха кръстиха с в името на Господа Исуса.</span> <span class="verse"><a name="6">6</a>И щом възложи Павел ръце на тех; дойде Дух Светий на тех; и говореха езици и пророчествуваха.</span> <span class="verse"><a name="7">7</a>И всичките беха до дванадесет мъже.</span> <span class="verse"><a name="8">8</a>И като влезе в съборището проповедваше с дързновение, и три месеца наред разговаряше се с народа и убеждаваше ги за царството Божие.</span> <span class="verse"><a name="9">9</a>А понеже некои се ожесточаваха и не верваха, но злословеха учението пред народа, той се оттегли от тех, и отлъчи учениците та се разговаряше с тех всеки ден в училището на некого си Тирана.</span> <span class="verse"><a name="10">10</a>И това се продължава две години, така щото всички които живееха в Азия, Юдеи и Елини, чуха словото на Господа Исуса.</span> <span class="verse"><a name="11">11</a>Големи още чудеса струваше Бог чрез Павловите ръце;</span> <span class="verse"><a name="12">12</a>до толкоз щото кърпи и престилки от неговото тело носеха ги по болните, и отмахваше се болестта от тех, и злите духове излезваха из тех.</span> <span class="verse"><a name="13">13</a>И некои скитници Юдеи заклинатели начнаха да произносят името на Господа Исуса над тези които имаха зли духове, и казваха: Заклеваме ви в Исуса когото Павел проповедва.</span> <span class="verse"><a name="14">14</a>И тия що правеха това беха некои си седмина синове на Скева, първосвещеник Юдейски.</span> <span class="verse"><a name="15">15</a>И отговори лукавият дух и рече: Исуса познавам, и Павла зная; но вие кои сте?</span> <span class="verse"><a name="16">16</a>И скочи върх тех человекът в когото беше лукавий дух, и като им надви укрепи се над тех, така що голи и ранени избегаха из онази къща.</span> <span class="verse"><a name="17">17</a>И това стана известно на всички Юдеи и Елини, жители Ефески; и нападна страх на всички тех, и възвеличаваше се името на Господа Исуса.</span> <span class="verse"><a name="18">18</a>И мнозина от повервалите дохождаха та се изповедваха и изказваха делата си.</span> <span class="verse"><a name="19">19</a>Мнозина още и от тези които правеха магии донасяха си книгите и ги гореха пред всичките; и като пресметнаха цената им намериха петдесет тисящи сребро.</span> <span class="verse"><a name="20">20</a>Така силно растеше и крепеше се словото Господне.</span> <span class="verse"><a name="21">21</a>И като се свърши това Павел положи духом, след като обходи Македония и Ахаия, да иде в Ерусалим; и рече: Като ида там, требва да видя и Рим.</span> <span class="verse"><a name="22">22</a>И проводи в Македония двамина от тези които му слугуваха, Тимотея е Ераста; а той остана за малко време в Азия.</span> <span class="verse"><a name="23">23</a>А в онова време голем метеж стана за пътя Господен.</span> <span class="verse"><a name="24">24</a>Защото златар некой си на име Димитрий, който правеше сребърни храмчета на Артемида, и даваше на художниците голема печалба,</span> <span class="verse"><a name="25">25</a>като събра тех, още и други работници които работеха таквизи неща, рече: Братие, вие знаете че от тази работа е нашата прехрана.</span> <span class="verse"><a name="26">26</a>И сега видите и чуете че не само в Ефес, но токуречи във всичка Азия, този Павел предума и обърна много народ, като казва че не са богове тези които се правят с человечески ръце.</span> <span class="verse"><a name="27">27</a>И не само това наше художество е в опасност да дойде в презрение, но и храмът на великата богиня Артемида да се счита за нищо; и ще се съсипе нейното величие която цела Азия и вселената почита.</span> <span class="verse"><a name="28">28</a>Това откак зачуха те изпълнени с гнев викаха и казваха: Велика е Артемида Ефеская!</span> <span class="verse"><a name="29">29</a>И смущението се разпростре по всичкия град; и впуснаха се единодушно на позорището, като дръпнаха със себе си Македонците Гаия и Аристарха, Павловите спътници.</span> <span class="verse"><a name="30">30</a>А когато Павел щеше да влезе между народа, учениците го не пуснаха.</span> <span class="verse"><a name="31">31</a>Така и некои от Азийските началници, понеже му беха приятели, проводиха до него и молеха му се да се не показва на позорището.</span> <span class="verse"><a name="32">32</a>И тъй, едни викаха едно, а други друго; защото събранието беше неразбрано, и повечето не знаеха защо се беха събрали.</span> <span class="verse"><a name="33">33</a>А от народа изкараха Александра да говори, понеже Юдеите предложиха него; и Александър помага с рака и щеше да се отговори на народа.</span> <span class="verse"><a name="34">34</a>Но като го познаха че Юдеин, нададоха един глас всичките и викаха колкото до два часа: Велика е Артемида Ефеская.</span> <span class="verse"><a name="35">35</a>На това писарят градски като утиши народа казва: Мъже Ефески, кой е онзи человек който не знае че градът Ефес служи на великата богиня Артемида и на падналият от Юпитера идол?</span> <span class="verse"><a name="36">36</a>И тъй, това като е неоспоримо, вие требва мирни да бъдете, и да не правите нищо несмислено.</span> <span class="verse"><a name="37">37</a>Защото сте довели тези человеци които нито са светотатци нито богинята ви хулят.</span> <span class="verse"><a name="38">38</a>И тъй, Димитрий и художниците които са с него ако имат съдба с некого, има дни съдебни, има и изправници; нека излезат да се садят един с други.</span> <span class="verse"><a name="39">39</a>Ако ли търсите нещо друго, в законното събрание ще се реши.</span> <span class="verse"><a name="40">40</a>Защото за днешния метеж опасно е да ни не обвинят като размирници, понеже нема никаква причина с която би могли да оправдаем това безчинно стичане.</span> <span class="verse"><a name="41">41</a>И това като рече разпусна събранието.</span> </p></div</div></div></body></html>