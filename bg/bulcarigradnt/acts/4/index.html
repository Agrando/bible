<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/acts/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/acts">Acts</a> &gt <strong>Chapter 4</strong></div><p><span class="verse"><a name="1">1</a>И когато те говореха народу, дойдоха върх тех свещениците и войводата на храма и Садукеите,</span> <span class="verse"><a name="2">2</a>които се жалуваха, защото учеха народа и проповедваха чрез Исуса възкресението от мъртвите.</span> <span class="verse"><a name="3">3</a>И възложиха на тех ръце и туриха ги под стража за утрото, защото беше вече привечер.</span> <span class="verse"><a name="4">4</a>А мнозина от тези които чуха словото поверваха; и числото на повервалите человеци стигна до пет хиляди.</span> <span class="verse"><a name="5">5</a>И на утринта събраха се в Ерусалим началниците им и старейшините и книжниците,</span> <span class="verse"><a name="6">6</a>и първосвещеникът Ана, и Каиафа и Иоан и Александър, и всички що беха от първосвещеническия род.</span> <span class="verse"><a name="7">7</a>И като ги изправиха на сред питаха ги: С коя сила, или в кое име, сторихте вие това?</span> <span class="verse"><a name="8">8</a>Тогаз Петър, изпълнен Духом Светим, рече им: Началници народни и старейшини Израилеви,</span> <span class="verse"><a name="9">9</a>понеже от нас се иска днес ответ за едно благодеяние КЪ человек немощен, чрез какво биде той изцелен;</span> <span class="verse"><a name="10">10</a>да знаете всинца вие и всичкий народ Израилев че чрез името на Исуса Христа Назарянина, когото вие разпехте, когото Бог възкреси от мъртвите, чрез него той стои пред вас здрав.</span> <span class="verse"><a name="11">11</a>Той е камикът когото пренебрегнахте вие зидарите, който стана глава на ъгъла.</span> <span class="verse"><a name="12">12</a>И чрез никого другиго не бива спасение; защото нема под небето друго име да е дадено между человеците чрез което требва да се спасим.</span> <span class="verse"><a name="13">13</a>А те като гледаха Петровото и Иоановото дързновение, и разумеха че са безкнижни и прости человеци, чудеха се, но познаха ги че са били наедно с Исуса.</span> <span class="verse"><a name="14">14</a>А като видеха изцеления человек че стои с тех немаха що да рекат на среща.</span> <span class="verse"><a name="15">15</a>И от как им повелеха да излезат вън от съборището, посъветваха се помежду си</span> <span class="verse"><a name="16">16</a>и говореха: Що да сторим на тези человеци? защото явно е на всички които живеят в Ерусалим че знаменито чудо стана чрез тех; и не можем да речем че не е станало.</span> <span class="verse"><a name="17">17</a>Но за да се не разнесе повече в народа, със заплашване да им запретим да не говорят вече в това име на никого человека.</span> <span class="verse"><a name="18">18</a>И повикаха ги та им заръчаха да не продумат никак, нито да учат в името Исусово.</span> <span class="verse"><a name="19">19</a>А Петър и Иоан отговориха им и рекоха: Ако е праведно пред Бога да послушаме вас повече, а не Бога, съдете;</span> <span class="verse"><a name="20">20</a>защото ние не можем да не говорим това що сме видели и чули.</span> <span class="verse"><a name="21">21</a>А те пак ги заплашиха, и пуснаха ги, понеже не намерваха нищо за което да ги накажат, поради народа; защото всички славеха Бога за това що биде.</span> <span class="verse"><a name="22">22</a>Защото человекът на когото стана това чудо на изцелението беше повече от четиридесет годни.</span> <span class="verse"><a name="23">23</a>И щом ги пуснаха, дойдоха при своите си та известиха това що им рекоха първосвещениците и старейшините.</span> <span class="verse"><a name="24">24</a>А те като чуха възвисиха единодушно глас КЪ Бога и рекоха: Владико, ти си Бог който си направил небето и земята и морето и всичко що е в тех,</span> <span class="verse"><a name="25">25</a>който си рекъл чрез устата на Давида раба своего: «Защо се разфучаха езичниците, и народите преговарят суетни неща?</span> <span class="verse"><a name="26">26</a>Предстанаха царете земни, и князовете се събраха на куп, против Господа и против Помазаника негов.»</span> <span class="verse"><a name="27">27</a>Защото наистина се събраха против светия твой отрок Исуса, когото си помазал, Ирод и Пилат Понтийски, с езичниците и народа Израилев,</span> <span class="verse"><a name="28">28</a>да сторят това което твоята ръка и твоята воля е предопределила да бъде.</span> <span class="verse"><a name="29">29</a>И нине, Господи, погледни на техните заплашвания, и дай на твоите раби да говорят твоето слово с всяко дързновение,</span> <span class="verse"><a name="30">30</a>ти като простираш ръката си на изцеление, да стават знамения и чудеса чрез името на Светаго отрока твоего Исуса.</span> <span class="verse"><a name="31">31</a>И като се помолиха, потресе се местото дето беха събрани; и изпълниха се всички Духом Светим, и проповедваха словото Божие с дързновение.</span> <span class="verse"><a name="32">32</a>А множеството които беха повервали имаше едно сърдце и една душа; и ни един не казваше за нещо от имането си че е негово; но всичко имаха общо.</span> <span class="verse"><a name="33">33</a>И апостолите със сила голема отдаваха свидетелството за възкресението на Господа Исуса; и голема благодат бе над всички тех.</span> <span class="verse"><a name="34">34</a>И никой от тех не беше в лишение, защото всички които беха стопани на ниви или на къщи продаваха ги, и носеха цената на продаденото,</span> <span class="verse"><a name="35">35</a>и слагаха я при нозете на апостолите; и раздаваше се всекиму според колкото му требваше.</span> <span class="verse"><a name="36">36</a>Така Иосий наречения от апостолите Варнава (което се тълкува, Син Утешения,) Левит, родом Киприянин,</span> <span class="verse"><a name="37">37</a>който имаше своя земя, продаде я, и донесе парите, и сложи ги пред нозете на апостолите.</span> </p></div</div></div></body></html>