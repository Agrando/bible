<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 17</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/acts/17"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/acts">Acts</a> &gt <strong>Chapter 17</strong></div><p><span class="verse"><a name="1">1</a>И като изминаха Амфипол и Аполония дойдоха в Солун, дето беше съборището Юдейско.</span> <span class="verse"><a name="2">2</a>И по обичая си Павел влезе при тех, и три съботи наред се разговаряше с тех от писанията,</span> <span class="verse"><a name="3">3</a>та им откриваше и доказваше че: Требваше Христос да пострада и да възкръсне от мъртвите, и че: Този Исус когото ви аз проповедвам е Христос.</span> <span class="verse"><a name="4">4</a>И некои от тех поверваха и присъединиха се с Павла и Сила; така и много множество от набожните Елини, и от благодарните жени не малко.</span> <span class="verse"><a name="5">5</a>Но неповервалите Юдеи завидеха, и като взеха с тех си неколцина прости и лоши человеци събраха ги на куп и размиряваха града; и нападнаха на Ясоновата къща та търсеха Павла и Сила да ги изведат пред народа.</span> <span class="verse"><a name="6">6</a>И като не ги намериха повлекоха Ясона и некои от братята КЪ градоначалниците, и викаха: Тези които размириха света дойдоха и тука;</span> <span class="verse"><a name="7">7</a>които прие Ясон; и всички тези действуват против Кесаревите повеления, и казват че има друг цар, Исус.</span> <span class="verse"><a name="8">8</a>И смутиха народа и градоначалниците които чуха това.</span> <span class="verse"><a name="9">9</a>Но като взеха поръчителство от Ясона и от другите пуснаха ги.</span> <span class="verse"><a name="10">10</a>А братята незабавно през нощ изпратиха Павла и Сила в Берия; и те като стигнаха там отидоха в съборището Юдейско.</span> <span class="verse"><a name="11">11</a>И Беряните беха по-благородни от Солунците, защото приеха словото с всеко усърдие, и изпитваха всеки ден писанията дали е това така.</span> <span class="verse"><a name="12">12</a>И тъй, мнозина от тех поверваха, и от почтените Елински жени и от мъжете не малко.</span> <span class="verse"><a name="13">13</a>И като разбраха Солунските Юдеи че и в Берия се проповеда от Павла словото Божие, дойдоха и там и разбъркаха народа.</span> <span class="verse"><a name="14">14</a>Тогаз братята по-скоро отпратиха Павла да иде къде морето; а Сила и Тимотей останаха там.</span> <span class="verse"><a name="15">15</a>А тези които придружаваха Павла заведоха го до Атина; и като взеха от него заповед до Сила и Тимотея за да дойдат колкото по-скоро при него, тръгнаха си.</span> <span class="verse"><a name="16">16</a>А Павел като ги чакаше в Атина, раздражаваше се духът му в него като гледаше града пълен с идоли.</span> <span class="verse"><a name="17">17</a>И тъй, разговаряше се в съборището с Юдеите и с набожните, и по пазаря всеки ден с онези които му се случваха.</span> <span class="verse"><a name="18">18</a>И некои от Епикурейските и Стоическите философи идваха на препиране с него; и едни казваха: Какво иска да каже този празднословец? а други: Види се че е проповедник на чужди богове; защото им проповедваше Исуса и възкресението.</span> <span class="verse"><a name="19">19</a>И взеха го та го заведоха на Ареопаг, и казваха: Можем ли разуме какво е това ново учение което ти проповедваш?</span> <span class="verse"><a name="20">20</a>Защото нещо странно вносяш в ушите ни: искам прочее да разберем що ще е то.</span> <span class="verse"><a name="21">21</a>А всичките Атинейци и колкото чужденци се намерваха там с нищо друго не си преминуваха времето тъкмо да говорят и да слушат нещо по-ново.</span> <span class="verse"><a name="22">22</a>И застана Павел на сред Ареопаг и рече: Мъже Атинейци, по всичко ви гледам че сте твърде набожни.</span> <span class="verse"><a name="23">23</a>Защото като минувах та разгледвах светите ви места, намерих едно капище на което бе написано НЕЗНАЕМОМУ БОГУ. Тогоз прочее когото вие не знаете а почитате, него ви проповедвам аз.</span> <span class="verse"><a name="24">24</a>Бог който е сътворил света и всичко що е в него, той, като е Господ на небето и на земята, не живее в храмове от ръка направени,</span> <span class="verse"><a name="25">25</a>нито приима служения от ръце человечески като да би имал нужда от нещо, понеже той дава на всички и живот и дихание и все;</span> <span class="verse"><a name="26">26</a>и създал е от една кръв всичкия род человечески да живеят по всичкото лице на земята, и определил е преднаречените времена и пределите на населението им;</span> <span class="verse"><a name="27">27</a>за да търсят Господа дано би го поне напипали и намерили; ако и да не е далеч той от всекиго едного от нас;</span> <span class="verse"><a name="28">28</a>защото в него живеем и движим се и съществуваме; както и некои от вашите стихотворци са рекли: «Защото и негов род сме.»</span> <span class="verse"><a name="29">29</a>И тъй, като сме род Божий, не требва да мислим че Божеството е подобно на злато, или на сребро, или на камик, изработен с изкуство и измишление человеческо.</span> <span class="verse"><a name="30">30</a>Бог прочее като презира времената на невежеството сега повелява на всичките человеци на всекъде да се покаят;</span> <span class="verse"><a name="31">31</a>защото е отредил ден в който ще съди вселенната праведно чрез человека когото е определил, и даде уверение на всичките като го възкреси от мъртвите.</span> <span class="verse"><a name="32">32</a>А те като чуха възкресението на мъртвите, едни се ругаеха, а други рекоха: За това пак щем те слуша.</span> <span class="verse"><a name="33">33</a>И така Павел излезе отпомежду тех.</span> <span class="verse"><a name="34">34</a>А некои человеци се прилепиха при него и поверваха; между които беше и Дионисий Ареопагит, и некоя си жена на име Дамар, и други още с тех.</span> </p></div</div></div></body></html>