<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/acts/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/acts">Acts</a> &gt <strong>Chapter 16</strong></div><p><span class="verse"><a name="1">1</a>И пристигна в Дервия и Листра; и, ето, имаше там некой ученик на име Тимотей, син на некоя си жена Еврейка повервала, а баща му бе Елин;</span> <span class="verse"><a name="2">2</a>който ученик беше свидетелствуван от братята в Листра и Икония.</span> <span class="verse"><a name="3">3</a>И поиска го Павел да отиде той с него; и взе го и обреза го, зарад Юдеите които беха по тези места; понеже всички знаеха баща му че беше Елин.</span> <span class="verse"><a name="4">4</a>И като ходеха по градовете, предаваха им да държат наредбите удобрени от апостолите и презвитерите в Ерусалим.</span> <span class="verse"><a name="5">5</a>И така църквите се утвърдяваха във верата, и от ден на ден числото им се умножаваше.</span> <span class="verse"><a name="6">6</a>И като преминаха Фригия и Галатийската земя, понеже им се възбрани от Духа Светаго да проповедат словото в Азия,</span> <span class="verse"><a name="7">7</a>дойдоха в Мизия, и предприемаха да идат във Витиния; но Духът не им допусти.</span> <span class="verse"><a name="8">8</a>И като изминаха Мизия, слезоха в Троада.</span> <span class="verse"><a name="9">9</a>И яви се Павлу нощем видение: человек некой си Македонец стоеше та му се молеше и казваше: Мини в Македония и помогни ни.</span> <span class="verse"><a name="10">10</a>И щом виде видението тутакси поискахме да идем в Македония, като разумехме че Господ ни призовава да проповедваме евангелието на тех.</span> <span class="verse"><a name="11">11</a>И тъй, като се отвезохме от Троада, преминахме право на Самотрак, и на утринта в Неапол,</span> <span class="verse"><a name="12">12</a>и от там във Филипи, който е първий град на онази част от Македония, и поселение Римско. В този град преседехме неколко дена;</span> <span class="verse"><a name="13">13</a>и в съботата излезохме вън от града край една река дето имаше обичай да става молба, и седнахме та говорехме на събраните там жени.</span> <span class="verse"><a name="14">14</a>И некоя си богобоязлива жена на име Лидия, от град Тиатир, която продаваше багреници, слушаше; и ней Господ отвори сърдцето да внимава на това което Павел говореше.</span> <span class="verse"><a name="15">15</a>И като се кръсти тя и домът й, помоли ни се и казваше: Ако ме припознавате че съм верна Господу, влезте в къщата ми да седите. И принуди ни.</span> <span class="verse"><a name="16">16</a>И като отхождахме на молба, срещна ни една слугиня която имаше дух предвещателен, която даваше много печалба на господарите си като проричаше.</span> <span class="verse"><a name="17">17</a>Тя вървеше след Павла и нас, и викаше и казваше: Тези человеци са раби на Бога Вишнаго, които проповедват нам път на спасение.</span> <span class="verse"><a name="18">18</a>Това правеше много дни наред. И понеже дотегна на Павла, обърна се и рече духу: Повелявам ти в името на Исуса Христа да излезеш из нея. И излезе в тоз час.</span> <span class="verse"><a name="19">19</a>А като видеха господарите й че изчезна надеждата на печалбата им, уловиха Павла и Сила и завлекоха ги на тържището при началниците.</span> <span class="verse"><a name="20">20</a>И като ги изведоха при войводите рекоха: Тези человеци са Юдеи, и смущават града ни,</span> <span class="verse"><a name="21">21</a>и проповедват обичаи които нам, като Римляни, не ни е простено да ги приимаме нито да ги правим.</span> <span class="verse"><a name="22">22</a>И навали народът върх тех; и войводите разкъсаха дрехите им, и заповедаха да ги бият с тояги.</span> <span class="verse"><a name="23">23</a>И като ги биха много туриха ги в тъмница, и заръчаха на тъмничния страж да ги варди здраво;</span> <span class="verse"><a name="24">24</a>който като взе таквоз заръчване тури ги в най-вътрешната тъмница, и стегна добре нозете им в клада.</span> <span class="verse"><a name="25">25</a>И посреднощ Павел и Сила молеха се и славеха Бога; а запрените ги слушаха.</span> <span class="verse"><a name="26">26</a>И внезапно стана трус голем, така щото поклатиха се основанията на тъмницата, и тутакси отвориха се всичките врата, и на всичките оковите се развързаха.</span> <span class="verse"><a name="27">27</a>И като се събуди стражарът и виде отворени вратата на тъмницата, измъкна нож и щеше да се убие, понеже мислеше че са избегнали запрените.</span> <span class="verse"><a name="28">28</a>Но Павел извика с висок глас и рече: Недей струва никое зло на себе си; защото всинца сме тука.</span> <span class="verse"><a name="29">29</a>И поиска стражарът свещи, вскочи вътре, и разтреперан падна пред Павла и Сила;</span> <span class="verse"><a name="30">30</a>и изведе ги вън и рече: Господа, що требва да сторя за да се спася?</span> <span class="verse"><a name="31">31</a>А те рекоха: Повервай в Господа Исуса Христа, и ще се спасиш ти и домът ти.</span> <span class="verse"><a name="32">32</a>И говориха словото Господне нему и на всичките които беха в дома му.</span> <span class="verse"><a name="33">33</a>И взе ги в този истия час през нощта та им изми раните; и без забава кръсти се той и своите му всички.</span> <span class="verse"><a name="34">34</a>И като ги заведе в къщата си сложи им трапеза; и зарадва се със всичкия си дом защото поверва в Бога.</span> <span class="verse"><a name="35">35</a>И когато се разсъмна войводите проводиха паличниците да рекат: Пусни онези человеци.</span> <span class="verse"><a name="36">36</a>И стражарът извести тези думи на Павла, че: Войводите проводиха да ви пуснем; и тъй, сега излезте и идете си с миром.</span> <span class="verse"><a name="37">37</a>Но Павел им рече: Като ни биха пред народа без да ни съдят, нас които сме Римляни, хвърлиха ни в тъмница, и сега тайно ли ни изваждат? То не става; но те да дойдат и да ни изведат.</span> <span class="verse"><a name="38">38</a>И паличниците възвестиха тези думи на войводите; а те като чуха че били Римляни, убояха се;</span> <span class="verse"><a name="39">39</a>и дойдоха та ги умолиха, и като ги изведоха молеха им се да излезат из града.</span> <span class="verse"><a name="40">40</a>А те като излезоха из тъмницата отидоха у Лидини, и като видеха братята утешиха ги, и от там тръгнаха.</span> </p></div</div></div></body></html>