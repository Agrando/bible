<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulcarigradnt/acts/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulcarigradnt">Tsarigrad Edition</a> &gt; <a href="/bg/bulcarigradnt/acts">Acts</a> &gt <strong>Chapter 24</strong></div><p><span class="verse"><a name="1">1</a>И подир пет дни слезе първосвещеникът Анания със старейшините и с некого си Тертила ритора, които представиха пред управителя жалба против Павла.</span> <span class="verse"><a name="2">2</a>И като го повикаха, начна Тертил да го обвинява, и казваше: Понеже се поминваме в големо спокойствие чрез тебе, честити Феликсе, и понеже чрез твоето промишление биват благоустроения на този наш народ,</span> <span class="verse"><a name="3">3</a>с всяко благодарение всегда и всекъде признателни сме ти.</span> <span class="verse"><a name="4">4</a>Но да те не отегчавам повече, моля те да ни послушаш вкратце според твоята снизходителност.</span> <span class="verse"><a name="5">5</a>Понеже намерихме тогози человека че е заразител, и подига метеж между всичките по вселенната Юдеи, още е и главатар на ереста Назарейска;</span> <span class="verse"><a name="6">6</a>който се нае и храма да оскверни; когато и уловихме и по нашия закон поискахме да го съдим.</span> <span class="verse"><a name="7">7</a>Но тисящникът Лисия дойде и с големо насилство го изтръгна из ръцете ни,</span> <span class="verse"><a name="8">8</a>и повеле на обвинители му да дойдат пред тебе; от когото и ти като изпиташ ще можеш да узнаеш за всичко това за което го ние обвиняваме.</span> <span class="verse"><a name="9">9</a>И Юдеите потвърдиха и казаха че това е така.</span> <span class="verse"><a name="10">10</a>Тогаз Павел, като му кивна управителът да говори, отговори: Понеже те зная че от много години си съдия на този народ, по-на радо сърдце ще говоря за своето оправдание.</span> <span class="verse"><a name="11">11</a>Защото можеш да се научиш че нема повече от дванадесет дни откак възлезох аз на поклонение в Ерусалим.</span> <span class="verse"><a name="12">12</a>И нито са ме в храма намирали да се разговарям с некого или да размирявам народа, нито в съборищата, нито в града.</span> <span class="verse"><a name="13">13</a>Нито могат да докажат това за което ме обвиняват сега.</span> <span class="verse"><a name="14">14</a>А това ти изповедвам, че, според учението, което те наричат ерес, така служа на отеческия наш Бог, като вервам всичко щото е писано в закона и пророците;</span> <span class="verse"><a name="15">15</a>и имам и надежда на Бога, която и те сами приимат, че ще да бъде възкресение на мъртвите, на праведни и неправедни.</span> <span class="verse"><a name="16">16</a>На това аз се старая да имам всекога непорочна съвест и пред Бога и пред человеците.</span> <span class="verse"><a name="17">17</a>И след много години дойдох да сторя милостини на народа си и приношения.</span> <span class="verse"><a name="18">18</a>А между това Юдеи некои си от Азия намериха ме очищен в храма, не с много народ, нито с мълва;</span> <span class="verse"><a name="19">19</a>които ако имаха нещо върх мене требваше да се представят пред тебе и да ме обвинят.</span> <span class="verse"><a name="20">20</a>Или те сами да рекат ако са намерили в мене некоя неправда когато предстанаха пред събора;</span> <span class="verse"><a name="21">21</a>освен ако е за единия този глас що извиках като стоех между тех, че: Поради учението за възкресението на мъртвите ме съдите вие днес.</span> <span class="verse"><a name="22">22</a>Това като чу Феликс отложи съдбата им, понеже знаеше по-точно за това учение, и рече: Кога слезе тисящникът Лисия ще изпитам наздраво за разпрята ви.</span> <span class="verse"><a name="23">23</a>И повеле стотнику да вардят Павла, и да има спокойствие, и да не възпират никого от познайниците му да му послужат или да дохождат при него.</span> <span class="verse"><a name="24">24</a>След неколко дни дойде Феликс с жена си Друсилия, която беше Юдеанка, и прати та повика Павла, и слуша от него за верата в Христа Исуса.</span> <span class="verse"><a name="25">25</a>И когато говореше той за правда и за въздържание и за бъдещия съд, Феликс уплашен отговори: Сега си иди, и кога имам време ще те повикам пак.</span> <span class="verse"><a name="26">26</a>А при това надееше се че ще му се дадат от Павла пари за да го пусне; за това и почестичко го викаше та приказваше с него.</span> <span class="verse"><a name="27">27</a>Но след навършването на две години Феликса наследва Порций Фест; а Феликс понеже искаше да угоди на Юдеите, остави Павла в окови.</span> </p></div</div></div></body></html>