<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ezra/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ezra">Ezra</a> &gt <strong>Chapter 4</strong></div><p><span class="verse"><a name="1">1</a>И враговете на Юда и Вениамин чуха, че завърналите се от плена строяли храм на ГОСПОДА, Израилевия Бог,</span> <span class="verse"><a name="2">2</a>и дойдоха при Зоровавел и при главите на бащините домове и им казаха: Нека да градим с вас, защото и ние търсим вашия Бог като вас и на Него жертваме от времето на асирийския цар Есарадон, който ни доведе тук.</span> <span class="verse"><a name="3">3</a>Но Зоровавел и Иисус, и останалите глави на израилевите бащини домове им казаха: Не е за вас да строите с нас дома на нашия Бог. Ние сами ще строим на ГОСПОДА, Израилевия Бог, както ни заповяда персийският цар Кир.</span> <span class="verse"><a name="4">4</a>Тогава народът на земята отслабваше ръцете на юдовия народ и им пречеше в строежа,</span> <span class="verse"><a name="5">5</a>и наемаше съветници против тях, за да осуетят намерението им, през всичките дни на персийския цар Кир, чак до царуването на персийския цар Дарий.</span> <span class="verse"><a name="6">6</a>И когато царуваше Асуир, в началото на царуването му, написаха обвинение против жителите на Юда и Ерусалим.</span> <span class="verse"><a name="7">7</a>В дните на Артаксеркс Вислам, Митридат, Тавеил и другите им съслужители писаха до персийския цар Артаксеркс. Писмото беше написано на арамейски. Това е арамейският превод:</span> <span class="verse"><a name="8">8</a>Управителят Реум и писарят Самса писаха писмо против Ерусалим до цар Артаксеркс, както следва:</span> <span class="verse"><a name="9">9</a>Управителят Реум, писарят Самса и другите им съслужители, динците, афарсахците, тарфалците, афарсяните, архевците, вавилонците, сусанците, еламците,</span> <span class="verse"><a name="10">10</a>и останалите народи, които великият и славният Асенафар доведе и засели в градовете на Самария и в другите градове отвъд реката; и така:</span> <span class="verse"><a name="11">11</a>Ето препис от писмото, което пратиха на цар Артаксеркс: Слугите ти, мъжете, които са отвъд реката; и така:</span> <span class="verse"><a name="12">12</a>Нека е известно на царя, че юдеите, които се изкачиха от теб, дойдоха при нас в Ерусалим и строят бунтовния и злия град, издигат стените и поправят основите.</span> <span class="verse"><a name="13">13</a>Нека сега е известно на царя, че ако се построи този град и се издигнат стените, няма вече да плащат данък, мито, или пътен данък и това ще навреди на дохода на царете.</span> <span class="verse"><a name="14">14</a>А понеже ние служим на двореца и е неприлично за нас да гледаме вредата, която ще се нанесе на царя, затова изпращаме да известим на царя,</span> <span class="verse"><a name="15">15</a>за да се потърси в книгата на летописите на бащите ти. И ще намериш в книгата на летописите и ще узнаеш, че този град е бунтовен град, който е навреждал на царете и областите, и че още от старо време в него са се вдигали въстания. Затова този град е бил разрушен.</span> <span class="verse"><a name="16">16</a>Известяваме на царя, че ако този град се построи отново и стените му се издигнат, поради това няма да имаш никакво притежание отсам реката.</span> <span class="verse"><a name="17">17</a>И царят изпрати отговор на управителя Реум, на писаря Самса и на другите им съслужители, които живееха в Самария и в другите градове отвъд реката: Мир. И така:</span> <span class="verse"><a name="18">18</a>Писмото, което ни изпратихте, се прочете ясно пред мен.</span> <span class="verse"><a name="19">19</a>И издадох заповед и потърсиха и намериха, че този град още от старо време се е надигал против царете и че в него са ставали бунтове и въстания.</span> <span class="verse"><a name="20">20</a>И е имало силни царе над Ерусалим, които са владеели над всичко отвъд реката, и са им се плащали данък, мито и пътен данък.</span> <span class="verse"><a name="21">21</a>И така, заповядайте да се спрат онези мъже, за да не се строи отново този град, докато не бъде издадена заповед от мен.</span> <span class="verse"><a name="22">22</a>И внимавайте да не бъдете небрежни в това! Защо да расте злото за вреда на царете?</span> <span class="verse"><a name="23">23</a>А когато преписът от писмото на цар Артаксеркс се прочете пред Реум и писаря Самса и съслужителите им, те побързаха да отидат в Ерусалим при юдеите и ги спряха със сила и власт.</span> <span class="verse"><a name="24">24</a>Тогава престана работата по Божия дом в Ерусалим и остана спряна до втората година от царуването на персийския цар Дарий.</span> </p></div</div></div></body></html>