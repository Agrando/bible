<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2tim/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2tim">2 Timothy</a> &gt <strong>Chapter 4</strong></div><p><span class="verse"><a name="1">1</a>Тържествено ти заръчвам пред Бога и пред Христос Иисус, който ще съди живи и мъртви съобразно Своето явяване и царството Си:</span> <span class="verse"><a name="2">2</a>проповядвай словото, бъди готов в подходящо и неподходящо време, изобличавай, порицавай, увещавай с голямо търпение и поучаване.</span> <span class="verse"><a name="3">3</a>Защото ще дойде време, когато няма да търпят здравото учение, а ще си натрупат учители по своите страсти, за да им гъделичкат ушите,</span> <span class="verse"><a name="4">4</a>и като отвърнат ушите си от истината, ще се обърнат към басните.</span> <span class="verse"><a name="5">5</a>Но ти бъди трезв във всичко, понасяй страдания, върши работата на благовестител, изпълни докрай службата си.</span> <span class="verse"><a name="6">6</a>Защото аз вече ставам възлияние и времето на отиването ми наближи.</span> <span class="verse"><a name="7">7</a>Аз се борих в добрата борба, пътя свърших, вярата опазих;</span> <span class="verse"><a name="8">8</a>отсега нататък за мен се пази венецът на правдата, с който Господ, праведният Съдия, ще ме възнагради в онзи Ден; и не само мен, но и всички, които са възлюбили Неговото явяване.</span> <span class="verse"><a name="9">9</a>Побързай да дойдеш скоро при мен,</span> <span class="verse"><a name="10">10</a>защото Димас ме остави, като възлюби сегашния свят и отиде в Солун, Крискент – в Галатия, а Тит – в Далмация.</span> <span class="verse"><a name="11">11</a>Само Лука е при мен. Вземи Марк и го доведи със себе си, защото ми е полезен в служението.</span> <span class="verse"><a name="12">12</a>А Тихик изпратих в Ефес.</span> <span class="verse"><a name="13">13</a>Когато дойдеш, донеси наметалото, което оставих в Троада при Карп, и книгите, а особено пергаментите.</span> <span class="verse"><a name="14">14</a>Ковачът Александър ми стори много зло; Господ ще му върне според делата му;</span> <span class="verse"><a name="15">15</a>и ти се пази от него, защото той много се противопостави на нашите думи.</span> <span class="verse"><a name="16">16</a>При първата ми защита никой не взе моята страна, а всички ме изоставиха; дано не им се счете за грях.</span> <span class="verse"><a name="17">17</a>Но Господ беше с мен и ме укрепи, за да се оповести напълно посланието чрез мен и да чуят всички езичници; и аз бях избавен от лъвови уста.</span> <span class="verse"><a name="18">18</a>И Господ ще ме избави от всяко зло дело и ще ме спаси и въведе в Небесното Си царство, на когото да бъде слава за вечни векове. Амин.</span> <span class="verse"><a name="19">19</a>Поздрави Прискила и Акила и дома на Онисифор.</span> <span class="verse"><a name="20">20</a>Ераст остана в Коринт, а Трофим оставих болен в Милит.</span> <span class="verse"><a name="21">21</a>Бързай да дойдеш преди зимата. Поздравяват те Евул, Пуд, Лин, Клавдия и всичките братя.</span> <span class="verse"><a name="22">22</a>Господ Иисус Христос да бъде с твоя дух. Благодат да бъде с вас. (Амин.)</span> </p></div</div></div></body></html>