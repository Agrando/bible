<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2tim/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2tim">2 Timothy</a> &gt <strong>Chapter 1</strong></div><p><span class="verse"><a name="1">1</a>Павел, с Божията воля апостол на Иисус Христос според обещанието на живота, който е в Христос Иисус,</span> <span class="verse"><a name="2">2</a>до Тимотей, възлюбеното ми дете: Благодат, милост, мир от Бог Отец и от Христос Иисус, нашия Господ.</span> <span class="verse"><a name="3">3</a>Благодаря на Бога, на когото още от прародителите си служа с чиста съвест, като непрестанно те споменавам в молитвите си нощ и ден,</span> <span class="verse"><a name="4">4</a>и като си спомням сълзите ти, копнея да те видя, за да се изпълня с радост.</span> <span class="verse"><a name="5">5</a>Понеже си припомням за твоята нелицемерна вяра, която първо се намираше в баба ти Лоида и в майка ти Евникия, а както съм уверен – и в теб.</span> <span class="verse"><a name="6">6</a>По тази причина ти напомням да разпалваш дарбата от Бога, която имаш чрез полагането на моите ръце.</span> <span class="verse"><a name="7">7</a>Защото Бог ни е дал дух не на плахост, а на сила, любов и себевладеене.</span> <span class="verse"><a name="8">8</a>И така, не се срамувай от свидетелството на нашия Господ, нито от мен, затворника за Него, а участвай в страданията за благовестието според силата на Бога,</span> <span class="verse"><a name="9">9</a>който ни е спасил и призовал със свято призвание – не според нашите дела, а според Своето намерение и според благодатта, дадена ни в Христос Иисус преди вечните времена,</span> <span class="verse"><a name="10">10</a>но която сега откри чрез явяването на нашия Спасител Христос Иисус, който унищожи смъртта и извади на светлина живота и нетлението чрез благовестието,</span> <span class="verse"><a name="11">11</a>на което аз бях поставен като проповедник, апостол и учител (на езичниците),</span> <span class="verse"><a name="12">12</a>по която причина и страдам това. Но не се срамувам, защото зная в кого съм повярвал и съм уверен, че Той е силен да опази до онзи Ден онова, което съм Му поверил.</span> <span class="verse"><a name="13">13</a>Дръж образеца на здравите думи, които си чул от мен, във вяра и любов в Христос Иисус.</span> <span class="verse"><a name="14">14</a>Опази чрез Светия Дух, който живее в нас, онова добро нещо, което ти е поверено.</span> <span class="verse"><a name="15">15</a>Ти знаеш, че всички, които са в Азия, от които са Фигел и Ермоген, се отвърнаха от мен.</span> <span class="verse"><a name="16">16</a>Господ да покаже милост към дома на Онисифор, защото той много пъти ме ободряваше и не се засрами от оковите ми,</span> <span class="verse"><a name="17">17</a>а когато беше в Рим, ме потърси старателно и ме намери.</span> <span class="verse"><a name="18">18</a>Господ да му даде да намери милост от Господа в онзи Ден; а колко служи в Ефес, ти знаеш много добре.</span> </p></div</div></div></body></html>