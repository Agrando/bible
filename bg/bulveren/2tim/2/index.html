<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2tim/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2tim">2 Timothy</a> &gt <strong>Chapter 2</strong></div><p><span class="verse"><a name="1">1</a>И така, ти, дете мое, заяквай в благодатта, която е в Христос Иисус.</span> <span class="verse"><a name="2">2</a>И каквото си чул от мен при много свидетели, това предай на верни хора, които да са способни да научат и други.</span> <span class="verse"><a name="3">3</a>Бъди съучастник в страданията като добър войник на Иисус Христос.</span> <span class="verse"><a name="4">4</a>Никой, който служи като войник, не се заплита в житейски работи, за да угоди на този, който го е записал за войник.</span> <span class="verse"><a name="5">5</a>И ако някой се състезава в игрите, той не получава победен венец, ако не се е състезавал законно.</span> <span class="verse"><a name="6">6</a>Усилно трудещият се земеделец пръв трябва да вкуси от плодовете.</span> <span class="verse"><a name="7">7</a>Размишлявай върху това, което ти казвам, и Господ ще ти даде да разбереш всичко.</span> <span class="verse"><a name="8">8</a>Помни Иисус Христос от Давидовото потомство, който възкръсна от мъртвите според моето благовестие,</span> <span class="verse"><a name="9">9</a>за което страдам дотам, че съм в окови като злодей; но Божието слово не е вързано.</span> <span class="verse"><a name="10">10</a>Затова аз всичко издържам заради избраните – за да получат и те спасението, което е в Христос Иисус, с вечна слава.</span> <span class="verse"><a name="11">11</a>Вярно е това слово. Защото, ако сме умрели с Него, то и ще живеем с Него.</span> <span class="verse"><a name="12">12</a>Ако устоим, то и ще царуваме с Него. Ако се отричаме от Него, и Той ще се отрече от нас.</span> <span class="verse"><a name="13">13</a>Ако сме неверни, Той остава верен, защото не може да се отрече от Себе Си.</span> <span class="verse"><a name="14">14</a>Това напомняй и заръчвай пред Господа – да не влизат в словесни спорове, което никак не ползува, а само погубва слушателите.</span> <span class="verse"><a name="15">15</a>Старай се да се предоставиш на Бога одобрен работник, който няма от какво да се срамува, като излагаш право словото на истината.</span> <span class="verse"><a name="16">16</a>Но избягвай нечистите празнословия, защото те ще отиват още по-далеч в безбожието</span> <span class="verse"><a name="17">17</a>и тяхното слово ще разяжда като гангрена; от които са Именей и Филет,</span> <span class="verse"><a name="18">18</a>които се отклониха от истината, като казват, че възкресението вече е станало, и събарят вярата на някои.</span> <span class="verse"><a name="19">19</a>Но твърдата основа на Бога стои, имайки този печат: Господ познава Своите Си; и: Всеки, който изповяда Господното Име, да отстъпи от неправдата.</span> <span class="verse"><a name="20">20</a>А в един голям дом съдовете не са само златни и сребърни, но и дървени, и пръстени; и едни са за почтена употреба, а други за непочтена.</span> <span class="verse"><a name="21">21</a>Обаче ако някой очисти себе си от тези, той ще бъде съд за почтена употреба, осветен, полезен на стопанина, приготвен за всяко добро дело.</span> <span class="verse"><a name="22">22</a>Избягвай младежките страсти и заедно с тези, които призовават Господа от чисто сърце, се стреми към правдата, вярата, любовта, мира.</span> <span class="verse"><a name="23">23</a>Отказвай се от глупавите и невежи спорове, като знаеш, че пораждат караници.</span> <span class="verse"><a name="24">24</a>А Господният слуга не бива да се кара, а трябва да бъде кротък към всички, способен да поучава, търпелив,</span> <span class="verse"><a name="25">25</a>с кротост да увещава онези, които се противопоставят, та дано Бог да им даде покаяние, за познаване на истината</span> <span class="verse"><a name="26">26</a>и да изтрезнеят, и се освободят от примката на дявола, от когото са били уловени, за да вършат неговата воля.</span> </p></div</div></div></body></html>