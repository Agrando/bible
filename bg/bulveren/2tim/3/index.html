<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2tim/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2tim">2 Timothy</a> &gt <strong>Chapter 3</strong></div><p><span class="verse"><a name="1">1</a>И това да знаеш, че в последните дни ще настанат тежки времена.</span> <span class="verse"><a name="2">2</a>Защото хората ще бъдат себелюбиви, сребролюбиви, надменни, горделиви, хулители, непокорни на родителите, неблагодарни, богоненавистници,</span> <span class="verse"><a name="3">3</a>безсърдечни, неотстъпчиви, клеветници, невъздържани, свирепи, необичащи доброто,</span> <span class="verse"><a name="4">4</a>предатели, буйни, надути, повече обичащи удоволствията, отколкото Бога,</span> <span class="verse"><a name="5">5</a>имащи вид на благочестие, но отрекли се от силата му; и от такива се отвръщай.</span> <span class="verse"><a name="6">6</a>Защото от тях са онези, които се вмъкват в домовете и подмамват обременени с грехове женища, водени от различни страсти,</span> <span class="verse"><a name="7">7</a>които винаги се учат, но никога не могат да стигнат до познаването на истината.</span> <span class="verse"><a name="8">8</a>И както Яний и Ямврий се възпротивиха на Мойсей, така и те се противят на истината, хора с покварен ум, показали се негодни относно вярата.</span> <span class="verse"><a name="9">9</a>Но те няма да успеят повече, защото безумието им ще стане явно на всички, както стана и с онези.</span> <span class="verse"><a name="10">10</a>А ти си последвал изцяло учението ми, поведението, целта, вярата, дълготърпението, любовта, твърдостта,</span> <span class="verse"><a name="11">11</a>гоненията, страданията, които ме сполетяха в Антиохия, в Икония, в Листра. Какви гонения издържах, и от всички тях ме избави Господ!</span> <span class="verse"><a name="12">12</a>Но и всички, които искат да живеят благочестиво в Христос Иисус, ще бъдат гонени.</span> <span class="verse"><a name="13">13</a>А злите хора и измамници ще напредват към по-лошо, като мамят и бъдат мамени.</span> <span class="verse"><a name="14">14</a>Но ти постоянствай в това, което си научил и в което си се убедил, като знаеш от кого си го научил</span> <span class="verse"><a name="15">15</a>и че от детинство знаеш Свещените Писания, които имат сила да те направят мъдър за спасение чрез вяра в Христос Иисус.</span> <span class="verse"><a name="16">16</a>Цялото Писание е боговдъхновено и полезно за поука, за изобличение, за поправяне, за наставление в правдата;</span> <span class="verse"><a name="17">17</a>за да бъде Божият човек усъвършенстван, съвършено подготвен за всяко добро дело.</span> </p></div</div></div></body></html>