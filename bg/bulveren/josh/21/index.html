<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/josh/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/josh">Joshua</a> &gt <strong>Chapter 21</strong></div><p><span class="verse"><a name="1">1</a>И главите на бащините домове на левитите пристъпиха пред свещеника Елеазар, пред Иисус, сина на Навий, и пред главите на бащините домове на племената на израилевите синове,</span> <span class="verse"><a name="2">2</a>и им говориха в Сило, в ханаанската земя, и казаха: ГОСПОД заповяда чрез Мойсей да ни се дадат градове за живеене със землищата им за добитъка ни.</span> <span class="verse"><a name="3">3</a>И израилевите синове дадоха на левитите от наследството си според словото на ГОСПОДА тези градове със землищата им.</span> <span class="verse"><a name="4">4</a>И излезе жребият за родовете на каатците. И синовете на свещеника Аарон, от левитите, получиха чрез жребий тринадесет града от юдовото племе и от симеоновото племе, и от вениаминовото племе.</span> <span class="verse"><a name="5">5</a>А останалите синове на Каат получиха чрез жребий десет града от родовете на ефремовото племе и от дановото племе, и от половината на манасиевото племе.</span> <span class="verse"><a name="6">6</a>И синовете на Гирсон получиха чрез жребий тринадесет града от родовете на исахаровото племе и от асировото племе, и от нефталимовото племе, и от половината на манасиевото племе във Васан.</span> <span class="verse"><a name="7">7</a>Синовете на Мерарий според родовете си получиха дванадесет града от рувимовото племе и от гадовото племе, и от завулоновото племе.</span> <span class="verse"><a name="8">8</a>И така израилевите синове дадоха на левитите чрез жребий тези градове и землищата, както ГОСПОД беше заповядал чрез Мойсей.</span> <span class="verse"><a name="9">9</a>И те дадоха от племето на синовете на Юда и от племето на синовете на Симеон тези градове, които се назоваха по име,</span> <span class="verse"><a name="10">10</a>които бяха за синовете на Аарон, родовете на каатците, от синовете на Леви, защото първият жребий се хвърли за тях.</span> <span class="verse"><a name="11">11</a>И те им дадоха Кириат-Арва, който е Хеврон, а Арва беше бащата на Енак, със землищата наоколо му, в хълмистата земя на Юда.</span> <span class="verse"><a name="12">12</a>Но нивите на града и селата му дадоха на Халев, сина на Ефоний, за негова собственост.</span> <span class="verse"><a name="13">13</a>И дадоха на синовете на свещеника Аарон града за прибежище на убиеца, Хеврон със землищата му и Ливна със землищата й,</span> <span class="verse"><a name="14">14</a>и Ятир със землищата му, и Естемой със землищата му,</span> <span class="verse"><a name="15">15</a>и Олом със землищата му, и Девир със землищата му,</span> <span class="verse"><a name="16">16</a>и Аин със землищата му, и Юта със землищата му, и Ветсемес със землищата му — девет града от тези две племена;</span> <span class="verse"><a name="17">17</a>и от вениаминовото племе: Гаваон със землищата му, Гава със землищата му,</span> <span class="verse"><a name="18">18</a>Анатот със землищата му и Алмон със землищата му — четири града.</span> <span class="verse"><a name="19">19</a>Всичките градове на свещениците, синовете на Аарон, бяха тринадесет града със землищата им.</span> <span class="verse"><a name="20">20</a>А на родовете на синовете на Каат, левитите, останалите от синовете на Каат, градовете на жребия им бяха от ефремовото племе.</span> <span class="verse"><a name="21">21</a>И им дадоха Сихем, града за прибежище на убиеца, със землищата му, в хълмистата земя на Ефрем, и Гезер със землищата му,</span> <span class="verse"><a name="22">22</a>и Кивзаим със землищата му и Веторон със землищата му — четири града;</span> <span class="verse"><a name="23">23</a>и от дановото племе: Елтеко със землищата му, Гиветон със землищата му,</span> <span class="verse"><a name="24">24</a>Еалон със землищата му, Гетримон със землищата му — четири града;</span> <span class="verse"><a name="25">25</a>и от половината на манасиевото племе: Таанах със землищата му и Гетримон със землищата му — два града.</span> <span class="verse"><a name="26">26</a>Всичките градове със землищата им за родовете на останалите от синовете на Каат бяха десет.</span> <span class="verse"><a name="27">27</a>А на синовете на Гирсон, от родовете на левитите, дадоха от другата половина на манасиевото племе: Голан във Васан, града за прибежище на убиеца, със землищата му, и Веестера със землищата й — два града;</span> <span class="verse"><a name="28">28</a>и от исахаровото племе: Кисион със землищата му, Даврат със землищата му,</span> <span class="verse"><a name="29">29</a>Ярмут със землищата му, Енганим със землищата му — четири града;</span> <span class="verse"><a name="30">30</a>и от асировото племе: Мисал със землищата му, Авдон със землищата му,</span> <span class="verse"><a name="31">31</a>Хелкат със землищата му и Реов със землищата му — четири града;</span> <span class="verse"><a name="32">32</a>и от нефталимовото племе: Кедес в Галилея, града за прибежище на убиеца, със землищата му и Амот-Дор със землищата му, и Картан със землищата му — три града.</span> <span class="verse"><a name="33">33</a>Всичките градове на гирсонците според родовете им бяха тринадесет града със землищата им.</span> <span class="verse"><a name="34">34</a>А на родовете на синовете на Мерарий, останалите левити, дадоха от завулоновото племе: Йокнеам със землищата му, Карта със землищата му,</span> <span class="verse"><a name="35">35</a>Димна със землищата му, Наалал със землищата му — четири града;</span> <span class="verse"><a name="36">36</a>и от рувимовото племе: Восор със землищата му и Яса със землищата му,</span> <span class="verse"><a name="37">37</a>Кедемот със землищата му и Мефаат със землищата му — четири града;</span> <span class="verse"><a name="38">38</a>и от гадовото племе: Рамот в Галаад, града за прибежище на убиеца, със землищата му и Маханаим със землищата му;</span> <span class="verse"><a name="39">39</a>Есевон със землищата му, Язир със землищата му — всичко четири града.</span> <span class="verse"><a name="40">40</a>Всичките градове на синовете на Мерарий според родовете им, на останалите от родовете на левитите, жребият им беше дванадесет града.</span> <span class="verse"><a name="41">41</a>Всичките градове на левитите сред притежанието на израилевите синове бяха четиридесет и осем града със землищата им.</span> <span class="verse"><a name="42">42</a>Всеки един от тези градове беше със землищата си наоколо си; така бяха всички тези градове.</span> <span class="verse"><a name="43">43</a>Така ГОСПОД даде на Израил цялата земя, която се беше заклел да даде на бащите им, и те я завладяха и се заселиха в нея.</span> <span class="verse"><a name="44">44</a>И ГОСПОД им даде спокойствие отвсякъде, според всичко, за което се беше заклел на бащите им; и никой от всичките им врагове не устоя пред тях; ГОСПОД предаде всичките им врагове в ръката им.</span> <span class="verse"><a name="45">45</a>Нито едно от добрите обещания, които ГОСПОД беше говорил на израилевия дом не пропадна; всички се осъществиха.</span> </p></div</div></div></body></html>