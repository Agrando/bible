<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/josh/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/josh">Joshua</a> &gt <strong>Chapter 19</strong></div><p><span class="verse"><a name="1">1</a>И вторият жребий излезе за Симеон, за племето на синовете на Симеон според родовете им. И тяхното наследство беше насред наследството на синовете на Юда.</span> <span class="verse"><a name="2">2</a>И тяхното наследство беше: Вирсавее и Савее, и Молада,</span> <span class="verse"><a name="3">3</a>и Асар-Суал, и Вала, и Асем,</span> <span class="verse"><a name="4">4</a>и Елтолад, и Ветул, и Хорма,</span> <span class="verse"><a name="5">5</a>и Сиклаг, и Вет-Маркавот, и Асар-Суса,</span> <span class="verse"><a name="6">6</a>и Ветловаот и Саруен — тринадесет града със селата им;</span> <span class="verse"><a name="7">7</a>Аин, Римон и Етер, и Асан — четири града със селата им;</span> <span class="verse"><a name="8">8</a>и всички села, които са около тези градове до Ваалат-Вир, южния Рамат. Това беше наследството на племето на синовете на Симеон според родовете им.</span> <span class="verse"><a name="9">9</a>Наследството на синовете на Симеон беше от дела на синовете на Юда, защото делът на синовете на Юда беше много голям за тях. Затова синовете на Симеон получиха наследство насред тяхното наследство.</span> <span class="verse"><a name="10">10</a>А третият жребий излезе за синовете на Завулон според родовете им. И границата на тяхното наследство беше до Сарид.</span> <span class="verse"><a name="11">11</a>Границата им се изкачваше към морето и до Марала, и стигаше до Давасес, и продължаваше до потока, който е срещу Йокнеам;</span> <span class="verse"><a name="12">12</a>после от Сарид завиваше на изток към изгрев слънце до границата на Кислот-Тавор и продължаваше към Даврат, и излизаше в Яфия;</span> <span class="verse"><a name="13">13</a>и оттам продължаваше на изток към изгрев слънце до Гат-Ефер, до Ита-Касин и излизаше в Римон-Метоар до Нуя;</span> <span class="verse"><a name="14">14</a>после границата обикаляше около нея от северната страна на Анатон и свършваше в долината на Ефтаил;</span> <span class="verse"><a name="15">15</a>и обхващаше Катат и Наалал, и Симрон, и Идала, и Витлеем — дванадесет града със селата им.</span> <span class="verse"><a name="16">16</a>Това беше наследството на синовете на Завулон според родовете им, тези градове със селата им.</span> <span class="verse"><a name="17">17</a>Четвъртият жребий излезе за Исахар, за синовете на Исахар според родовете им.</span> <span class="verse"><a name="18">18</a>И тяхната област беше до Езраел и Кесулот, и Сунам,</span> <span class="verse"><a name="19">19</a>и Афераим, и Сеон, и Анахарат,</span> <span class="verse"><a name="20">20</a>и Равит, и Кисион, и Авес,</span> <span class="verse"><a name="21">21</a>и Ремет, и Енганим, и Енада и Вет-Фасис;</span> <span class="verse"><a name="22">22</a>и границата стигаше до Тавор и Сахасима, и Ветсемес; и границата им свършваше при Йордан — шестнадесет града със селата им.</span> <span class="verse"><a name="23">23</a>Това беше наследството на племето на синовете на Исахар според родовете им, градовете със селата им.</span> <span class="verse"><a name="24">24</a>Петият жребий излезе за племето на синовете на Асир според родовете им.</span> <span class="verse"><a name="25">25</a>И границата им беше: Хелкат и Али, и Ветен, и Ахсаф,</span> <span class="verse"><a name="26">26</a>и Аламелех, и Амад, и Мисал, и стигаше до Кармил на запад и до Сихор-Ливнат;</span> <span class="verse"><a name="27">27</a>и завиваше към изгрев слънце при Вет-Дагон, и стигаше до Завулон и до долината Ефтаил на север до Ветемек и Наил, после продължаваше наляво до Хаул;</span> <span class="verse"><a name="28">28</a>и Еврон, и Реов, и Амон, и Кана, до големия Сидон;</span> <span class="verse"><a name="29">29</a>и границата завиваше към Рама и към укрепения град Тир; после границата завиваше към Оса и свършваше към морето до областта Ахзив;</span> <span class="verse"><a name="30">30</a>и обхващаше и Ама, и Афек, и Реов — двадесет и два града със селата им.</span> <span class="verse"><a name="31">31</a>Това беше наследството на племето на синовете на Асир според родовете им, тези градове със селата им.</span> <span class="verse"><a name="32">32</a>Шестият жребий излезе за синовете на Нефталим, за синовете на Нефталим според родовете им.</span> <span class="verse"><a name="33">33</a>И тяхната граница започваше при Елеф, от дъба в Сааним и Адами-Некев, и Авнеил до Лакум и свършваше при Йордан;</span> <span class="verse"><a name="34">34</a>и границата завиваше на запад към Азнот-Тавор и оттам излизаше към Укок; и стигаше до Завулон на юг, а на запад стигаше до Асир, и до Юда при Йордан към изгрев слънце.</span> <span class="verse"><a name="35">35</a>А укрепените градове бяха Сидим, Сер и Амат, Ракат и Хинерот,</span> <span class="verse"><a name="36">36</a>и Адама, и Рама, и Асор,</span> <span class="verse"><a name="37">37</a>и Кедес, и Едраи, и Енасор,</span> <span class="verse"><a name="38">38</a>и Ирон, и Мигдалил, и Орам, и Ветанат, и Ветсемес — деветнадесет града със селата им.</span> <span class="verse"><a name="39">39</a>Това беше наследството на племето на синовете на Нефталим според родовете им, градовете със селата им.</span> <span class="verse"><a name="40">40</a>Седмият жребий излезе за племето на синовете на Дан според родовете им.</span> <span class="verse"><a name="41">41</a>И областта на тяхното наследство беше Сараа и Естаол, и Ерсемес,</span> <span class="verse"><a name="42">42</a>и Саалвим, и Еалон, и Етла,</span> <span class="verse"><a name="43">43</a>и Елон, и Тамна, и Акарон,</span> <span class="verse"><a name="44">44</a>и Елтеко, и Гиветон, и Ваалат,</span> <span class="verse"><a name="45">45</a>и Юд, и Вани-Варак, и Гетримон,</span> <span class="verse"><a name="46">46</a>и Меиаркон, и Ракон с областта срещу Йопия.</span> <span class="verse"><a name="47">47</a>И границата на синовете на Дан излизаше оттам, защото синовете на Дан се изкачиха да се бият срещу Лесем и го превзеха. Поразиха го с острието на меча и го взеха за притежание, и се заселиха в него. И нарекоха Лесем Дан, по името на баща си Дан.</span> <span class="verse"><a name="48">48</a>Това беше наследството на племето на синовете на Дан според родовете им, тези градове със селата им.</span> <span class="verse"><a name="49">49</a>Когато свършиха разделянето на земята за наследство според границите й, израилевите синове дадоха на Иисус, сина на Навий, наследство сред себе си.</span> <span class="verse"><a name="50">50</a>Според словото на ГОСПОДА те му дадоха града, който той поиска: Тамнат-Сарах в хълмистата земя на Ефрем. И той построи града и се засели в него.</span> <span class="verse"><a name="51">51</a>Това бяха наследствата, които свещеникът Елеазар и Иисус, синът на Навий, и главите на бащините домове на племената на израилевите синове разпределиха чрез жребий в Сило пред ГОСПОДА, при входа на шатъра за срещане. Така те завършиха разделянето на земята.</span> </p></div</div></div></body></html>