<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/josh/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/josh">Joshua</a> &gt <strong>Chapter 16</strong></div><p><span class="verse"><a name="1">1</a>На синовете на Йосиф жребият се падна от Йордан, от Ерихон, при водите на Ерихон на изток: пустинята, която се изкачва от Ерихон към хълмистата земя до Ветил.</span> <span class="verse"><a name="2">2</a>И границата отиваше от Ветил до Луз и преминаваше към границата на Архи до Атарот,</span> <span class="verse"><a name="3">3</a>и слизаше на запад към границата на Яфлети до границата на долния Веторон и до Гезер, и свършваше при морето.</span> <span class="verse"><a name="4">4</a>И синовете на Йосиф, Манасия и Ефрем, получиха наследството си.</span> <span class="verse"><a name="5">5</a>А границата на синовете на Ефрем според родовете им беше: границата на тяхното наследство на изток беше Атарот-Адар до горния Веторон;</span> <span class="verse"><a name="6">6</a>и границата отиваше към морето при Михметат на север; и границата обикаляше на изток до Танат-Сило и минаваше покрай него на изток до Янох;</span> <span class="verse"><a name="7">7</a>после слизаше от Янох до Атарот и Наарат, стигаше до Ерихон и свършваше при Йордан.</span> <span class="verse"><a name="8">8</a>От Тапфуа границата продължаваше на запад до потока Кана и свършваше при морето. Това беше наследството на племето на синовете на Ефрем според родовете им,</span> <span class="verse"><a name="9">9</a>заедно с градовете, които бяха отделени за синовете на Ефрем сред наследството на синовете на Манасия: всичките градове със селата им.</span> <span class="verse"><a name="10">10</a>Но те не изгониха ханаанците, които живееха в Гезер, и ханаанците живеят между Ефрем и до днес, и станаха принудителни работници.</span> </p></div</div></div></body></html>