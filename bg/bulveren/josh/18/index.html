<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/josh/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/josh">Joshua</a> &gt <strong>Chapter 18</strong></div><p><span class="verse"><a name="1">1</a>И цялото събрание на израилевите синове се събра заедно в Сило и издигна шатъра за срещане. И земята беше покорена пред тях.</span> <span class="verse"><a name="2">2</a>Но между израилевите синове оставаха седем племена, които още не бяха получили наследството си.</span> <span class="verse"><a name="3">3</a>Тогава Иисус каза на израилевите синове: Докога ще отлагате да отидете и да завладеете земята, която ви е дал ГОСПОД, Бог на бащите ви?</span> <span class="verse"><a name="4">4</a>Изберете си по трима мъже от племе и аз ще ги изпратя да станат и да обходят земята, и да я опишат според наследството си, и да дойдат при мен.</span> <span class="verse"><a name="5">5</a>И да я разделят помежду си на седем части. Юда да остане в областта си на юг, а йосифовият дом да остане в областта си на север.</span> <span class="verse"><a name="6">6</a>А вие да опишете земята на седем части и да донесете описанието тук при мен. И аз ще хвърля жребий за вас тук, пред ГОСПОДА, нашия Бог.</span> <span class="verse"><a name="7">7</a>А левитите нямат дял между вас, понеже ГОСПОДНОТО свещенство е тяхното наследство; а Гад и Рувим, и половината от манасиевото племе получиха оттатък Йордан, на изток, наследството си, което ГОСПОДНИЯТ слуга Мойсей им даде.</span> <span class="verse"><a name="8">8</a>И мъжете станаха и отидоха. И Иисус заповяда на онези, които отидоха, да опишат земята и им каза: Идете, обходете земята, опишете я и се върнете при мен; и аз ще хвърля жребий за вас тук, пред ГОСПОДА в Сило.</span> <span class="verse"><a name="9">9</a>Така мъжете отидоха, минаха през земята и я описаха в книга по градовете на седем части, и дойдоха при Иисус в стана в Сило.</span> <span class="verse"><a name="10">10</a>И Иисус хвърли жребий за тях в Сило пред ГОСПОДА и там Иисус раздели земята на израилевите синове според разделенията им.</span> <span class="verse"><a name="11">11</a>А жребият на племето на синовете на Вениамин излезе според родовете им, и областта на жребия им се падна между синовете на Юда и синовете на Йосиф.</span> <span class="verse"><a name="12">12</a>Границата им на север беше от Йордан и границата се изкачваше от северната страна на Ерихон и се изкачваше през хълмистата земя на запад, и свършваше при пустинята на Ветавен;</span> <span class="verse"><a name="13">13</a>а оттам границата продължаваше към Луз, към южната страна на Луз, който е Ветил; и границата слизаше до Атарот-Адар, на хълма, който е на юг от долния Веторон;</span> <span class="verse"><a name="14">14</a>после границата продължаваше и завиваше около западната страна на юг, от хълма, който е пред Веторон на юг, и свършваше при Кириат-Ваал, който е Кириат-Иарим, град на синовете на Юда. Това беше западната страна.</span> <span class="verse"><a name="15">15</a>Южната страна започвавше от края на Кириат-Иарим и границата продължаваше на запад и отиваше до извора на водите на Нефтоя;</span> <span class="verse"><a name="16">16</a>после границата слизаше до края на хълма, който е пред долината на сина на Еном в долината на рафаимите на север, и слизаше до долината на Еном, до южната страна на Евус, и слизаше до Ен Рогил,</span> <span class="verse"><a name="17">17</a>и завиваше на север и излизаше до Енсемес, и отиваше до Галилот, който е срещу възвишението на Адумим, и слизаше до камъка на Воан, сина на Рувим;</span> <span class="verse"><a name="18">18</a>после минаваше към страната, която е срещу равнината на север и слизаше в равнината,</span> <span class="verse"><a name="19">19</a>и границата минаваше до северната страна на Ветагла, и границата свършваше при северния залив на Солено море, при южния край на Йордан. Това беше южната граница.</span> <span class="verse"><a name="20">20</a>А на източната страна границата му беше Йордан. Това беше наследството на синовете на Вениамин по родовете им според границите около дела им.</span> <span class="verse"><a name="21">21</a>А градовете на племето на синовете на Вениамин според родовете им бяха: Ерихон и Ветагла, и Емек-Кесис,</span> <span class="verse"><a name="22">22</a>и Ветарава, и Семараим, и Ветил,</span> <span class="verse"><a name="23">23</a>и Авим, и Фара, и Офра,</span> <span class="verse"><a name="24">24</a>и Хефар-Амона, и Афни, и Гава — дванадесет града със селата им;</span> <span class="verse"><a name="25">25</a>Гаваон и Рама, и Вирот,</span> <span class="verse"><a name="26">26</a>и Масфа, и Хефира, и Моса,</span> <span class="verse"><a name="27">27</a>и Рекем, и Ерфаил, и Тарала,</span> <span class="verse"><a name="28">28</a>и Сила, и Елеф, и Евус, който е Ерусалим, Гават, Кириат — четиринадесет града със селата им. Това беше наследството на синовете на Вениамин според родовете им.</span> </p></div</div></div></body></html>