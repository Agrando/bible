<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/titus/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/titus">Titus</a> &gt <strong>Chapter 2</strong></div><p><span class="verse"><a name="1">1</a>Но ти говори това, което приляга на здравото учение:</span> <span class="verse"><a name="2">2</a>старите мъже да бъдат трезви, сериозни, разбрани, здрави във вярата, в любовта, в търпението.</span> <span class="verse"><a name="3">3</a>Така също и старите жени да имат поведение съответно на светостта, да не са клеветници, нито отдадени много на вино, да поучават това, което е добро,</span> <span class="verse"><a name="4">4</a>за да учат младите жени да обичат мъжете си и децата си,</span> <span class="verse"><a name="5">5</a>да са разбрани, целомъдрени, да работят по домовете си, да са благи, подчинени на мъжете си, за да не се хули Божието слово.</span> <span class="verse"><a name="6">6</a>Така също увещавай и младите мъже да бъдат разбрани,</span> <span class="verse"><a name="7">7</a>като във всичко показваш себе си пример за добри дела – в поучението си показвай непоквареност, сериозност,</span> <span class="verse"><a name="8">8</a>здраво и безукорно говорене, за да се засрами този, който се противопоставя, като няма какво лошо да каже за нас.</span> <span class="verse"><a name="9">9</a>Увещавай слугите да се подчиняват на господарите си, да им угаждат във всичко, като не им противоречат,</span> <span class="verse"><a name="10">10</a>да не присвояват чуждо, а да показват винаги съвършена вярност, за да украсяват във всичко учението на Бога, нашия Спасител.</span> <span class="verse"><a name="11">11</a>Защото се яви Божията благодат, която носи спасение за всичките хора,</span> <span class="verse"><a name="12">12</a>като ни учи да се отречем от нечестието и светските страсти и да живеем разбрано, праведно и благочестиво в настоящия свят,</span> <span class="verse"><a name="13">13</a>като очакваме блажената надежда и явяването на славата на нашия велик Бог и Спасител Иисус Христос,</span> <span class="verse"><a name="14">14</a>който даде Себе Си заради нас, за да ни изкупи от всяко беззаконие и да очисти за Себе Си народ за Свое притежание, ревностен за добри дела.</span> <span class="verse"><a name="15">15</a>Така говори, увещавай и изобличавай с абсолютна настойчивост! Никой да не те презира!</span> </p></div</div></div></body></html>