<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/titus/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/titus">Titus</a> &gt <strong>Chapter 3</strong></div><p><span class="verse"><a name="1">1</a>Напомняй им да се покоряват на държавните началства и власти, да се подчиняват и да бъдат готови за всяко добро дело,</span> <span class="verse"><a name="2">2</a>да не хулят никого, да не бъдат свадливи, а тихи и да показват съвършена кротост към всички хора.</span> <span class="verse"><a name="3">3</a>Защото и ние някога бяхме неразумни, непокорни, заблудени, робуващи на разни желания и страсти, живеещи в злоба и завист, мразени и мразещи се един друг.</span> <span class="verse"><a name="4">4</a>Но когато се яви благостта и човеколюбието на Бога, нашия Спасител,</span> <span class="verse"><a name="5">5</a>Той ни спаси не чрез праведни дела, които сме извършили, а по Своята милост, чрез окъпването на новорождението и обновяването на Светия Дух,</span> <span class="verse"><a name="6">6</a>когото изля изобилно върху нас чрез Иисус Христос, нашия Спасител,</span> <span class="verse"><a name="7">7</a>така че, като сме оправдани чрез Неговата благодат, да станем наследници според надеждата на вечния живот.</span> <span class="verse"><a name="8">8</a>Вярно е това слово. И желая да държиш твърдо на това, с цел онези, които са повярвали в Бога, да бъдат старателни да вършат добри дела. Това е добро и полезно за хората.</span> <span class="verse"><a name="9">9</a>И избягвай глупавите разисквания, родословия, спорове и караници върху закона, защото те са безполезни и суетни.</span> <span class="verse"><a name="10">10</a>След като напътстваш един и два пъти човек, който е еретик, го отстрани,</span> <span class="verse"><a name="11">11</a>като знаеш, че този, който е такъв, се е извратил и съгрешава, като от само себе си е осъден.</span> <span class="verse"><a name="12">12</a>Когато изпратя при теб Артема или Тихик, побързай да дойдеш при мен в Никопол, защото съм решил там да презимувам.</span> <span class="verse"><a name="13">13</a>Погрижи се да изпратиш на път законника Зина и Аполос, така че да не им липсва нищо.</span> <span class="verse"><a name="14">14</a>Нека и нашите се учат да се стараят в добри дела за посрещане на необходимите потребности, за да не бъдат безплодни.</span> <span class="verse"><a name="15">15</a>Поздравяват те всички, които са с мен. Поздрави онези, които ни обичат във вярата. Благодат да бъде с всички вас. (Амин.)</span> </p></div</div></div></body></html>