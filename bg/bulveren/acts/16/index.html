<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 16</strong></div><p><span class="verse"><a name="1">1</a>А после пристигна в Дервия и Листра; и ето, там имаше един ученик на име Тимотей, син на една повярвала юдейка, а баща му беше грък.</span> <span class="verse"><a name="2">2</a>Той имаше характер, одобрен от братята в Листра и Икония.</span> <span class="verse"><a name="3">3</a>Него Павел пожела да води със себе си, затова го взе и го обряза заради юдеите, които бяха по онези места; защото всички знаеха, че баща му беше грък.</span> <span class="verse"><a name="4">4</a>И като ходеха по градовете, им предаваха наредбите, определени от апостолите и старейшините в Ерусалим, за да ги пазят.</span> <span class="verse"><a name="5">5</a>Така църквите се утвърждаваха във вярата и от ден на ден се умножаваха числено.</span> <span class="verse"><a name="6">6</a>И апостолите преминаха фригийската и галатийската земя, като им се забрани от Светия Дух да проповядват словото в Азия;</span> <span class="verse"><a name="7">7</a>и като дойдоха до Мизия, се опитаха да отидат във Витиния, но Иисусовият Дух не им позволи.</span> <span class="verse"><a name="8">8</a>И като отминаха Мизия, слязоха в Троада.</span> <span class="verse"><a name="9">9</a>И през нощта на Павел му се яви видение: един македонец стоеше и го молеше, като казваше: Ела в Македония и ни помогни!</span> <span class="verse"><a name="10">10</a>И след като видя видението, веднага потърсихме случай да отидем в Македония, като дойдохме до заключението, че Господ ни е призовал да им проповядваме благовестието.</span> <span class="verse"><a name="11">11</a>И така, като отплавахме от Троада, се отправихме право към Самотрак, а на следващия ден – към Неапол,</span> <span class="verse"><a name="12">12</a>а оттам – към Филипи, който е главният град на онази част от Македония и римска колония. В този град преседяхме няколко дни.</span> <span class="verse"><a name="13">13</a>А в събота излязохме вън от портата край една река, където предполагахме, че става молитва; и седнахме и говорихме на събраните там жени.</span> <span class="verse"><a name="14">14</a>И една жена на име Лидия, от град Тиатир, продавачка на морави платове, която почиташе Бога, слушаше и Господ отвори сърцето й да внимава в това, което говореше Павел.</span> <span class="verse"><a name="15">15</a>И като се кръсти тя и домът й, ни помоли, казвайки: Ако ме признавате за вярваща в Господа, влезте в къщата ми и останете! И ни принуди.</span> <span class="verse"><a name="16">16</a>И като отивахме на молитва, ни срещна една слугиня, която имаше предсказвателен дух и докарваше голяма печалба на господарите си чрез предсказването си.</span> <span class="verse"><a name="17">17</a>Тя вървеше след Павел и нас и викаше, като казваше: Тези хора са слуги на Всевишния Бог, които ви проповядват път за спасение.</span> <span class="verse"><a name="18">18</a>И тя правеше това много дни. Но понеже много дотегна на Павел, той се обърна и каза на духа: Заповядвам ти в Името на Иисус Христос да излезеш от нея. И той излезе в същия час.</span> <span class="verse"><a name="19">19</a>А когато господарите й видяха, че излезе и надеждата им за печалба, хванаха Павел и Сила и ги завлякоха на пазара пред началниците.</span> <span class="verse"><a name="20">20</a>И като ги доведоха при градските съдии, казаха: Тези хора са юдеи и смущават града ни,</span> <span class="verse"><a name="21">21</a>и проповядват обичаи, каквито на нас, като римляни, не ни е позволено нито да приемаме, нито да спазваме.</span> <span class="verse"><a name="22">22</a>Тогава множеството се надигна срещу тях, а градските съдии им разкъсаха дрехите и заповядаха да ги бият с тояги.</span> <span class="verse"><a name="23">23</a>И като ги биха много, ги хвърлиха в тъмница и поръчаха на началника на тъмницата да ги пази здраво;</span> <span class="verse"><a name="24">24</a>който, като получи такава заповед, ги хвърли в по-вътрешната тъмница и здраво стегна краката им в клада.</span> <span class="verse"><a name="25">25</a>Но посред нощ Павел и Сила се молеха и пееха химни на Бога, а затворниците ги слушаха.</span> <span class="verse"><a name="26">26</a>И изведнъж стана голямо земетресение, така че основите на тъмницата се поклатиха, и веднага всички врати се отвориха и оковите на всички се развързаха.</span> <span class="verse"><a name="27">27</a>И началникът на тъмницата, като се събуди и видя, че тъмничните врати са отворени, извади меча си и щеше да се убие, мислейки, че затворниците са избягали.</span> <span class="verse"><a name="28">28</a>Но Павел извика със силен глас и каза: Не прави на себе си никакво зло, защото всички сме тук.</span> <span class="verse"><a name="29">29</a>А той поиска светилник, скочи вътре и разтреперен падна пред Павел и Сила;</span> <span class="verse"><a name="30">30</a>и ги изведе навън и каза: Господа, какво трябва да направя, за да се спася?</span> <span class="verse"><a name="31">31</a>А те казаха: Повярвай в Господ Иисус (Христос) и ще се спасиш – ти и домът ти.</span> <span class="verse"><a name="32">32</a>И говориха Господното слово на него и на всички, които бяха в дома му.</span> <span class="verse"><a name="33">33</a>И той ги взе в същия час през нощта и им изми раните, и незабавно се кръсти – той и всичките негови.</span> <span class="verse"><a name="34">34</a>И като ги заведе в къщата си, им сложи трапеза; и се зарадва, тъй като беше повярвал в Бога с целия си дом.</span> <span class="verse"><a name="35">35</a>А когато се разсъмна, градските съдии изпратиха съдебните служители да кажат: Пусни онези хора.</span> <span class="verse"><a name="36">36</a>И началникът на тъмницата съобщи на Павел тези думи: Градските съдии са пратили да ви пуснем, затова сега излезте и си идете с мир.</span> <span class="verse"><a name="37">37</a>Но Павел им каза: Биха ни публично, без да сме били осъдени – нас, които сме римляни – и ни хвърлиха в тъмница; и сега тайно ли ни извеждат? Не така, но нека те сами дойдат и ни изведат!</span> <span class="verse"><a name="38">38</a>И служителите съобщиха тези думи на градските съдии, а те, като чуха, че били римляни, се уплашиха.</span> <span class="verse"><a name="39">39</a>И дойдоха и ги умоляваха, и като ги изведоха, ги поканиха да си отидат от града.</span> <span class="verse"><a name="40">40</a>А те, като излязоха от тъмницата, отидоха у Лидия и като видяха братята, ги наставиха и си заминаха.</span> </p></div</div></div></body></html>