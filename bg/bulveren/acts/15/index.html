<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 15</strong></div><p><span class="verse"><a name="1">1</a>А някои слязоха от Юдея и учеха братята: Ако не се обрежете според Мойсеевия обред, не можете да се спасите.</span> <span class="verse"><a name="2">2</a>И когато се получи доста голямо разногласие и спор между тях и Павел и Варнава, наредиха Павел и Варнава, и някои други от тях да се изкачат за този въпрос в Ерусалим, при апостолите и старейшините.</span> <span class="verse"><a name="3">3</a>И така, изпратени от църквата, те минаваха през Финикия и през Самария, като разказваха за обръщането на езичниците и доставяха голяма радост на всичките братя.</span> <span class="verse"><a name="4">4</a>А като стигнаха в Ерусалим, бяха приети от църквата и от апостолите и старейшините и разказаха всичко, което Бог беше извършил с тях.</span> <span class="verse"><a name="5">5</a>Тогава станаха някои от сектата на фарисеите, които бяха повярвали, и казаха: Трябва да се обрязват и да им се поръча да пазят Мойсеевия закон.</span> <span class="verse"><a name="6">6</a>И апостолите и старейшините се събраха да разискват този въпрос.</span> <span class="verse"><a name="7">7</a>И след едно дълго съвместно разискване Петър стана и им каза: Братя, вие знаете, че преди доста време Бог избра между вас мен, така че чрез моите уста езичниците да чуят словото на благовестието и да повярват.</span> <span class="verse"><a name="8">8</a>И Сърцеведецът Бог им засвидетелства, като даде и на тях Светия Дух, както и на нас;</span> <span class="verse"><a name="9">9</a>и не направи никаква разлика между нас и тях, като очисти сърцата им чрез вяра.</span> <span class="verse"><a name="10">10</a>И така, сега, защо изкушавате Бога, за да налагате на шията на учениците ярем, който нито бащите ни, нито ние можем да носим?</span> <span class="verse"><a name="11">11</a>Но ние вярваме, че ще се спасим чрез благодатта на Господ Иисус, също както и те.</span> <span class="verse"><a name="12">12</a>Тогава цялото множество млъкна и слушаше Варнава и Павел, които разказваха какви знамения и чудеса Бог беше извършил чрез тях между езичниците.</span> <span class="verse"><a name="13">13</a>И след като те свършиха да говорят, Яков взе думата и каза: Братя, послушайте мен.</span> <span class="verse"><a name="14">14</a>Симон обясни как Бог най-напред посети езичниците, за да вземе измежду тях народ за Своето Име.</span> <span class="verse"><a name="15">15</a>С това са съгласни и думите на пророците, както е писано:</span> <span class="verse"><a name="16">16</a>?След това ще се върна и пак ще издигна падналата Давидова скиния, и пак ще издигна развалините й, и ще я изправя;</span> <span class="verse"><a name="17">17</a>за да потърсят Господа останалите от хората и всичките народи, които се наричат с Името Ми,</span> <span class="verse"><a name="18">18</a>казва Господ, който прави това, което е известно от вековете.“</span> <span class="verse"><a name="19">19</a>Затова аз съм на мнение да не създаваме трудности на тези измежду езичниците, които се обръщат към Бога,</span> <span class="verse"><a name="20">20</a>а да им пишем да се въздържат от осквернения чрез идоли, чрез блудство и чрез яденето на удушено и кръв.</span> <span class="verse"><a name="21">21</a>Защото още от старо време по всичките градове е имало такива, които са проповядвали Мойсеевия закон, който се прочита всяка събота в синагогите.</span> <span class="verse"><a name="22">22</a>Тогава апостолите и старейшините, с цялата църква, намериха за добре да изберат помежду си мъже и да ги пратят в Антиохия с Павел и Варнава, а именно: Юда, който се наричаше и Варсава, и Сила – водители между братята.</span> <span class="verse"><a name="23">23</a>И по тях написаха следното: От братята апостоли и старейшини поздрав до братята, които са от езичниците в Антиохия, Сирия и Киликия.</span> <span class="verse"><a name="24">24</a>Понеже чухме, че някои, които са излезли от нас, са ви разтревожили с думите си и са смутили душите ви, (като ви казват да се обрязвате и да пазите закона), без да са приели заповед от нас,</span> <span class="verse"><a name="25">25</a>то ние, като дойдохме до единодушие, намерихме за добре да изберем мъже и да ги изпратим до вас заедно с възлюбените ни Варнава и Павел,</span> <span class="verse"><a name="26">26</a>хора, които рискуваха живота си за Името на нашия Господ Иисус Христос.</span> <span class="verse"><a name="27">27</a>И така, изпращаме Юда и Сила, които ще ви съобщят устно същите неща.</span> <span class="verse"><a name="28">28</a>Защото се видя добре на Светия Дух и на нас да не ви налагаме никакво друго бреме, освен следните необходими неща:</span> <span class="verse"><a name="29">29</a>да се въздържате от ядене на идоложертвено, кръв и удушено, и от блудство; от които, ако се пазите, ще направите добре. Здравейте!</span> <span class="verse"><a name="30">30</a>И така, изпратените пристигнаха в Антиохия и като събраха множеството, предадоха писмото.</span> <span class="verse"><a name="31">31</a>И те, като го прочетоха, се зарадваха за успокоението.</span> <span class="verse"><a name="32">32</a>А Юда и Сила, които и сами бяха пророци, увещаха братята с много думи и ги утвърдиха.</span> <span class="verse"><a name="33">33</a>И след като преседяха известно време, братята ги оставиха с мир да се върнат при онези, които ги бяха изпратили.</span> <span class="verse"><a name="34">34</a>(Но Сила намери за добре да остане още там.)</span> <span class="verse"><a name="35">35</a>А Павел и Варнава останаха в Антиохия, като поучаваха и благовестяваха Господното слово заедно с много други.</span> <span class="verse"><a name="36">36</a>А след няколко дни Павел каза на Варнава: Да се върнем сега по всички градове, където сме проповядвали Господното слово, и да видим как са братята.</span> <span class="verse"><a name="37">37</a>А Варнава беше на мнение да вземат със себе си Йоан, който се наричаше и Марк;</span> <span class="verse"><a name="38">38</a>но Павел не намираше за добре да вземат със себе си този, който се бе отделил от тях от Памфилия и не отиде с тях на делото.</span> <span class="verse"><a name="39">39</a>И възникна огорчение (между тях), така че те се разделиха един от друг; и Варнава взе Марк и отплаваха за Кипър;</span> <span class="verse"><a name="40">40</a>а Павел си избра Сила и тръгна, препоръчан от братята на Господната благодат.</span> <span class="verse"><a name="41">41</a>И минаваше през Сирия и Киликия и утвърждаваше църквите.</span> </p></div</div></div></body></html>