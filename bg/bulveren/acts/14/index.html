<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 14</strong></div><p><span class="verse"><a name="1">1</a>А в Икония те влязоха заедно в юдейската синагога и така говориха, че повярваха голямо множество юдеи и гърци.</span> <span class="verse"><a name="2">2</a>Но отхвърлилите вярата юдеи подбудиха и озлобиха сърцата на езичниците против братята.</span> <span class="verse"><a name="3">3</a>Но те пак останаха доста време, като говореха дързостно за Господа, който свидетелстваше за словото на Своята благодат, като даваше да стават знамения и чудеса чрез техните ръце.</span> <span class="verse"><a name="4">4</a>И множеството в града се раздвои: едни бяха с юдеите, други – с апостолите.</span> <span class="verse"><a name="5">5</a>И когато и езичниците, и юдеите с техните началници се опитаха да ги опозорят и да ги убият с камъни,</span> <span class="verse"><a name="6">6</a>те научиха и избягаха в ликаонските градове Листра и Дервия и в околните им места,</span> <span class="verse"><a name="7">7</a>и там благовестваха.</span> <span class="verse"><a name="8">8</a>А в Листра седеше някой си човек, немощен в краката си, недъгав от рождението си, който никога не беше ходил.</span> <span class="verse"><a name="9">9</a>Той слушаше Павел, като говореше; а Павел, като се взря в него и видя, че има вяра да бъде изцелен,</span> <span class="verse"><a name="10">10</a>каза със силен глас: Стани на краката си! И той скочи и ходеше.</span> <span class="verse"><a name="11">11</a>А народът, като видя какво извърши Павел, извика със силен глас на ликаонски: Боговете са слезли при нас в човешки образ!</span> <span class="verse"><a name="12">12</a>И наричаха Варнава Зевс, а Павел – Хермес, понеже той беше главният говорител.</span> <span class="verse"><a name="13">13</a>А жрецът на Зевс, чийто храм беше пред града, доведе юнци и донесе венци при портите и заедно с множествата се канеше да принесе жертва.</span> <span class="verse"><a name="14">14</a>Като чуха това, апостолите Варнава и Павел раздраха дрехите си и скочиха сред народа, като извикаха:</span> <span class="verse"><a name="15">15</a>Мъже, защо правите това? И ние сме хора със същото естество като вас и ви благовестяваме да се обърнете от тези суети към живия Бог, който е направил небето, земята, морето и всичко, което е в тях;</span> <span class="verse"><a name="16">16</a>който през миналите поколения е оставял всичките народи да ходят по своите пътища,</span> <span class="verse"><a name="17">17</a>макар и да не е преставал да свидетелства за Себе Си, като е правил добрини и ни е давал от небето дъждове и плодоносни времена, и е пълнил сърцата ни с храна и радост.</span> <span class="verse"><a name="18">18</a>И като говореха това, те едва възпряха множествата да не им принасят жертва.</span> <span class="verse"><a name="19">19</a>Между това дойдоха юдеи от Антиохия и Икония, които убедиха народа; и те биха Павел с камъни и го извлякоха вън от града, като мислеха, че е умрял.</span> <span class="verse"><a name="20">20</a>Но когато учениците се събраха около него, той стана и влезе в града; и на другия ден отиде с Варнава в Дервия.</span> <span class="verse"><a name="21">21</a>И след като проповядваха благовестието в този град и направиха много ученици, пак се върнаха в Листра, Икония и Антиохия,</span> <span class="verse"><a name="22">22</a>като утвърждаваха душите на учениците и ги увещаваха да постоянстват във вярата, и ги учеха, че през много притеснения трябва да влезем в Божието царство.</span> <span class="verse"><a name="23">23</a>И след като им поставиха старейшини във всяка църква и се помолиха с пост, ги препоръчаха на Господа, в когото бяха повярвали.</span> <span class="verse"><a name="24">24</a>И като минаха през Писидия, дойдоха в Памфилия;</span> <span class="verse"><a name="25">25</a>и след като проповядваха словото в Перга, слязоха в Аталия.</span> <span class="verse"><a name="26">26</a>Оттам отплаваха за Антиохия, откъдето бяха препоръчани на Божията благодат за делото, което бяха изпълнили.</span> <span class="verse"><a name="27">27</a>И като пристигнаха и събраха църквата, те разказаха всичко, което беше извършил Бог чрез тях, и как беше отворил вратата на вярата за езичниците.</span> <span class="verse"><a name="28">28</a>И там останаха доста време с учениците.</span> </p></div</div></div></body></html>