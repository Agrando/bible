<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 2</strong></div><p><span class="verse"><a name="1">1</a>И когато настана денят на Петдесетницата, те всички бяха на едно място.</span> <span class="verse"><a name="2">2</a>И внезапно стана шум от небето като фученето на силен вятър и изпълни цялата къща, където седяха.</span> <span class="verse"><a name="3">3</a>И им се явиха езици като огнени, които се разделяха, и седна по един на всеки от тях.</span> <span class="verse"><a name="4">4</a>И те всички се изпълниха със Свети Дух и започнаха да говорят други езици, както Духът им даваше да говорят.</span> <span class="verse"><a name="5">5</a>А в Ерусалим се намираха юдеи, богобоязливи мъже от всеки народ под небето.</span> <span class="verse"><a name="6">6</a>И като се чу този шум, се събра една навалица; и се смутиха, защото всеки един ги слушаше да говорят на неговия език.</span> <span class="verse"><a name="7">7</a>И всички, смаяни и учудени, си говореха помежду си: Ето, всички тези, които говорят, не са ли галилеяни?</span> <span class="verse"><a name="8">8</a>Тогава как ги слушаме да говорят всеки на нашия собствен език, в който сме родени?</span> <span class="verse"><a name="9">9</a>Партяни, мидяни и еламити, жители на Месопотамия, Юдея и Кападокия, Понт и Азия,</span> <span class="verse"><a name="10">10</a>Фригия и Памфилия, на Египет и онези страни от Ливия, които граничат с Киринея, посетители от Рим, и юдеи, и прозелити,</span> <span class="verse"><a name="11">11</a>критяни и араби ги слушаме да говорят на нашите езици за великите Божии дела.</span> <span class="verse"><a name="12">12</a>И те всички се смаяха и в недоумение си казваха един на друг: Какво значи това?</span> <span class="verse"><a name="13">13</a>А други се присмиваха и казваха: Те са се напили със сладко вино.</span> <span class="verse"><a name="14">14</a>А Петър, като се изправи с единадесетте, издигна гласа си и започна да им говори: Юдеи и всички, които живеете в Ерусалим, нека това ви стане известно и внимавайте в моите думи.</span> <span class="verse"><a name="15">15</a>Защото тези не са пияни, както вие мислите, понеже е третият час на деня;</span> <span class="verse"><a name="16">16</a>а това е казаното чрез пророк Йоил:</span> <span class="verse"><a name="17">17</a>?И в последните дни, казва Бог, ще излея от Духа Си на всяко създание; и синовете ви и дъщерите ви ще пророкуват; юношите ви ще виждат видения; старците ви ще сънуват сънища;</span> <span class="verse"><a name="18">18</a>още и на слугите Си и на слугините Си ще изливам от Духа Си. В онези дни ще пророкуват.</span> <span class="verse"><a name="19">19</a>И ще покажа чудеса на небето горе и знамения на земята долу – кръв и огън, и пара от дим.</span> <span class="verse"><a name="20">20</a>Слънцето ще се превърне в тъмнина и луната в кръв, преди да дойде великият и бележит Ден Господен.</span> <span class="verse"><a name="21">21</a>И всеки, който призове Името на Господа, ще се спаси.“</span> <span class="verse"><a name="22">22</a>Израилтяни, послушайте тези думи: Иисус Назарянина, Мъж, засвидетелстван между вас от Бога чрез мощни дела, чудеса и знамения, които Бог извърши чрез Него между вас, както вие сами знаете;</span> <span class="verse"><a name="23">23</a>Него, предаден според определената Божия воля и предузнание, вие разпънахте и убихте чрез ръката на беззаконници.</span> <span class="verse"><a name="24">24</a>Него Бог възкреси, като развърза болките на смъртта, понеже не беше възможно Той да бъде държан от нея.</span> <span class="verse"><a name="25">25</a>Защото Давид казва за Него: ?Винаги гледах Господа пред себе си; понеже Той е отдясно ми, за да не се поклатя.</span> <span class="verse"><a name="26">26</a>Затова се зарадва сърцето ми и развесели езикът ми, а още и плътта ми ще престоява в надежда;</span> <span class="verse"><a name="27">27</a>защото няма да оставиш душата ми в ада, нито ще допуснеш Твоя Светия да види изтление.</span> <span class="verse"><a name="28">28</a>Изявил си ми пътищата на живота; в присъствието Си ще ме изпълниш с радост.“</span> <span class="verse"><a name="29">29</a>Братя, нека да ви кажа свободно за патриарха Давид, че и умря, и беше погребан, и гробът му е при нас и до днес.</span> <span class="verse"><a name="30">30</a>И така, понеже беше пророк и знаеше, че Бог с клетва му беше обещал, че ще постави един от неговите потомци на престола му,</span> <span class="verse"><a name="31">31</a>той предвидя и каза за възкресението на Христос, че нито Той беше оставен в ада, нито плътта Му видя изтление.</span> <span class="verse"><a name="32">32</a>Този Иисус Бог възкреси, на което ние всички сме свидетели.</span> <span class="verse"><a name="33">33</a>И така, като се възвиси до Божията десница и взе от Отца обещанието на Светия Дух, Той изля това, което вие сега виждате и чувате.</span> <span class="verse"><a name="34">34</a>Защото Давид не се е възнесъл на небесата; а сам той казва: ?Каза Господ на моя Господ: Седи от дясната Ми страна,</span> <span class="verse"><a name="35">35</a>докато положа враговете Ти под краката Ти.“</span> <span class="verse"><a name="36">36</a>И така, нека добре знае целият израилев дом, че този Иисус, когото вие разпънахте, Него Бог е направил и Господ, и Христос.</span> <span class="verse"><a name="37">37</a>Като чуха, те, ужилени в сърцата си, казаха на Петър и на другите апостоли: Какво да направим, братя?</span> <span class="verse"><a name="38">38</a>А Петър им каза: Покайте се и нека всеки от вас се кръсти в Името на Иисус Христос за прощаване на греховете ви; и ще приемете дара на Светия Дух.</span> <span class="verse"><a name="39">39</a>Защото на вас е обещанието и на децата ви, и на всички далечни, колкото Господ, нашият Бог, ще призове при Себе Си.</span> <span class="verse"><a name="40">40</a>И с много други думи свидетелстваше и ги увещаваше, като казваше: Избавете се от това извратено поколение.</span> <span class="verse"><a name="41">41</a>И така, тези, които приеха словото му, се кръстиха; и в същия ден се прибавиха около три хиляди души.</span> <span class="verse"><a name="42">42</a>И те постоянстваха в учението на апостолите, в общуването, в разчупването на хляба и в молитвите.</span> <span class="verse"><a name="43">43</a>И страх обзе всяка душа; и много чудеса и знамения ставаха чрез апостолите.</span> <span class="verse"><a name="44">44</a>И всичките вярващи бяха заедно и имаха всичко общо;</span> <span class="verse"><a name="45">45</a>и продаваха стоката и имота си и ги разпределяха между всички, според нуждата на всекиго.</span> <span class="verse"><a name="46">46</a>И всеки ден прекарваха единодушно в храма и разчупваха хляб по къщите си, и приемаха храна с радост и простосърдечие,</span> <span class="verse"><a name="47">47</a>като хвалеха Бога и печелеха благоволението на целия народ. А Господ всеки ден прибавяше онези, които се спасяваха.</span> </p></div</div></div></body></html>