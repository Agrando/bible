<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 8</strong></div><p><span class="verse"><a name="1">1</a>А Савел одобряваше убиването му. И в онзи ден се надигна голямо гонение срещу църквата в Ерусалим; и те всички, с изключение на апостолите, се разпръснаха по юдейските и самарийските области.</span> <span class="verse"><a name="2">2</a>А благочестиви хора погребаха Стефан и много го оплакваха.</span> <span class="verse"><a name="3">3</a>А Савел опустошаваше църквата, като влизаше във всяка къща и отвличаше мъже и жени, и ги предаваше в тъмница.</span> <span class="verse"><a name="4">4</a>А тези, които се бяха разпръснали, обикаляха и благовестяваха словото.</span> <span class="verse"><a name="5">5</a>Така Филип слезе в град Самария и им проповядваше Христос.</span> <span class="verse"><a name="6">6</a>И множествата единодушно внимаваха в това, което им говореше Филип, като слушаха и виждаха знаменията, които вършеше.</span> <span class="verse"><a name="7">7</a>Защото нечисти духове, като викаха със силен глас, излизаха от мнозина, които ги имаха; и мнозина парализирани и недъгави бяха изцелени.</span> <span class="verse"><a name="8">8</a>И голяма радост настана в онзи град.</span> <span class="verse"><a name="9">9</a>А имаше един човек на име Симон, който преди това правеше магии и смайваше народа на Самария, като представяше себе си за нещо голямо,</span> <span class="verse"><a name="10">10</a>в когото внимаваха всички – от най-малкия до най-големия – като казваха: Този е великата Божия сила.</span> <span class="verse"><a name="11">11</a>И внимаваха в него, понеже дълго време ги беше смайвал с магиите си.</span> <span class="verse"><a name="12">12</a>Но когато повярваха на Филип, който благовестяваше за Божието царство и Името на Иисус Христос, се кръщаваха и мъже, и жени.</span> <span class="verse"><a name="13">13</a>Самият Симон също повярва и като се кръсти, постоянно придружаваше Филип и се удивляваше, като гледаше знаменията и великите чудеса, които се вършеха.</span> <span class="verse"><a name="14">14</a>А като чуха апостолите, които бяха в Ерусалим, че Самария приела Божието слово, изпратиха там Петър и Йоан,</span> <span class="verse"><a name="15">15</a>които, като слязоха, се помолиха за тях, за да приемат Светия Дух;</span> <span class="verse"><a name="16">16</a>защото Той не беше слязъл още върху нито един от тях, а те бяха само кръстени в Името на Иисус Христос.</span> <span class="verse"><a name="17">17</a>Тогава апостолите полагаха ръце на тях и те приемаха Светия Дух.</span> <span class="verse"><a name="18">18</a>А Симон, като видя, че с полагането на ръцете на апостолите се даваше Светият Дух, им донесе пари,</span> <span class="verse"><a name="19">19</a>като каза: Дайте и на мен тази власт, така че на когото положа ръце, да приема Светия Дух!</span> <span class="verse"><a name="20">20</a>А Петър му каза: Парите ти заедно с теб да погинат, защото си помислил, че Божият дар може да се купи с пари.</span> <span class="verse"><a name="21">21</a>Ти нямаш нито участие, нито право в това нещо, защото сърцето ти не е искрено пред Бога.</span> <span class="verse"><a name="22">22</a>Затова, покай се от това твое нечестие и се моли на Господа, дано да ти се прости това намерение на сърцето ти;</span> <span class="verse"><a name="23">23</a>понеже виждам, че си изпълнен с горчива жлъч и си вързан в неправда.</span> <span class="verse"><a name="24">24</a>А Симон в отговор каза: Молете се вие на Господа за мен и дано не ме постигне нищо от онова, което казахте.</span> <span class="verse"><a name="25">25</a>И след като свидетелстваха и разгласяваха Господното слово, те се върнаха в Ерусалим, като благовестваха в много самарийски села.</span> <span class="verse"><a name="26">26</a>А Господен ангел говори на Филип и каза: Стани, иди към юг, по пътя, който слиза от Ерусалим през пустинята за Газа.</span> <span class="verse"><a name="27">27</a>И той стана и отиде. И ето, човек от Етиопия, скопец, велможа на етиопската царица Кандакия, който беше поставен над цялото й съкровище, беше дошъл в Ерусалим да се поклони</span> <span class="verse"><a name="28">28</a>и се връщаше, като седеше в колесницата си и четеше пророк Исая.</span> <span class="verse"><a name="29">29</a>А Духът каза на Филип: Приближи се и придружи тази колесница.</span> <span class="verse"><a name="30">30</a>И Филип се завтече и го чу, като четеше пророк Исая, и каза: Разбираш ли това, което четеш?</span> <span class="verse"><a name="31">31</a>А той каза: Как мога, ако не ме упъти някой? И помоли Филип да се качи и да седне с него.</span> <span class="verse"><a name="32">32</a>А мястото от Писанието, което четеше, беше това: ?Като овца беше заведен на клане; и както агне пред стригача си не издава глас, така не отваря устата Си.</span> <span class="verse"><a name="33">33</a>При унижението Му Той беше лишен от праведен съд, а рода Му – кой ще го изкаже? Защото се взе животът Му от земята.“</span> <span class="verse"><a name="34">34</a>И скопецът заговори и каза на Филип: Моля ти се, за кого говори това пророкът – за себе си или за някой друг?</span> <span class="verse"><a name="35">35</a>А Филип отвори уста и като започна от това писание, му благовести за Иисус.</span> <span class="verse"><a name="36">36</a>И като вървяха по пътя, дойдоха до една вода. И скопецът каза: Ето вода, какво ми пречи да се кръстя?</span> <span class="verse"><a name="37">37</a>(И Филип каза: Ако вярваш с цялото си сърце, можеш. А той в отговор каза: Вярвам, че Иисус Христос е Божият Син.)</span> <span class="verse"><a name="38">38</a>Тогава заповяда да се спре колесницата и двамата – и Филип, и скопецът – слязоха във водата, и той го кръсти.</span> <span class="verse"><a name="39">39</a>А когато излязоха от водата, Господният Дух грабна Филип и скопецът вече не го видя, а продължи по пътя си с радост.</span> <span class="verse"><a name="40">40</a>А Филип се намери в Азот; и като минаваше, проповядваше благовестието по всичките градове, докато стигна в Кесария.</span> </p></div</div></div></body></html>