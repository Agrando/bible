<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 1</strong></div><p><span class="verse"><a name="1">1</a>Първата книга написах, о, Теофиле, за всичко, което Иисус вършеше и учеше, откакто започна,</span> <span class="verse"><a name="2">2</a>до деня, когато се възнесе, след като даде чрез Светия Дух заповеди на апостолите, които беше избрал,</span> <span class="verse"><a name="3">3</a>на които и представи Себе Си жив след страданието Си с много верни доказателства, като им се явяваше в продължение на четиридесет дни и говореше за Божието царство.</span> <span class="verse"><a name="4">4</a>И като се събираше с тях, им поръча да не напускат Ерусалим, а да чакат обещанието от Отца, за което, каза Той, чухте от Мен.</span> <span class="verse"><a name="5">5</a>Защото Йоан кръщаваше с вода, а вие ще бъдете кръстени със Свети Дух не след много дни.</span> <span class="verse"><a name="6">6</a>И така, като се събраха, те Го попитаха, като казаха: Господи, в това ли време ще възстановиш на Израил царството?</span> <span class="verse"><a name="7">7</a>Той им каза: Не е за вас да знаете години или времена, които Отец е положил в Собствената Си власт.</span> <span class="verse"><a name="8">8</a>Но ще приемете сила, когато дойде върху вас Светият Дух, и ще бъдете свидетели за Мен както в Ерусалим, така и в цяла Юдея и Самария, и до края на земята.</span> <span class="verse"><a name="9">9</a>И като изрече това, докато те гледаха, Той се възнесе и облак Го прие от погледа им.</span> <span class="verse"><a name="10">10</a>И докато се взираха към небето, когато възлизаше, ето, двама мъже в бели дрехи застанаха при тях,</span> <span class="verse"><a name="11">11</a>които и казаха: Галилеяни, защо стоите и гледате към небето? Този Иисус, който се възнесе от вас на небето, ще дойде така, както Го видяхте да отива на небето.</span> <span class="verse"><a name="12">12</a>Тогава те се върнаха в Ерусалим от хълма, наречен Елеонски, който е близо до Ерусалим, на разстояние един съботен ден път.</span> <span class="verse"><a name="13">13</a>И когато влязоха в града, се качиха в горната стая, където пребиваваха – Петър и Йоан, Яков и Андрей, Филип и Тома, Вартоломей и Матей, Яков Алфеев и Симон Зилот, и Юда Яковов.</span> <span class="verse"><a name="14">14</a>Всички тези единодушно бяха в постоянна молитва (и моление) с някои жени и Мария, майката на Иисус, и с братята Му.</span> <span class="verse"><a name="15">15</a>През тези дни Петър стана сред учениците, а имаше събрано множество около сто и двадесет души, и каза:</span> <span class="verse"><a name="16">16</a>Братя, трябваше да се изпълни написаното, което Светият Дух предсказа чрез устата на Давид за Юда, който стана водител на тези, които хванаха Иисус.</span> <span class="verse"><a name="17">17</a>Защото той се числеше към нас и получи дял в това служение.</span> <span class="verse"><a name="18">18</a>Той придоби нива със заплатата на своята неправда и като падна презглава, се пукна през средата и всичките му черва изтекоха.</span> <span class="verse"><a name="19">19</a>И това стана известно на всичките ерусалимски жители, така че тази нива се нарича на техен език Акелдама, тоест Кръвна нива.</span> <span class="verse"><a name="20">20</a>Защото е писано в книгата на Псалмите: ?Жилището му да запустее и да няма кой да живее в него“; и: ?Друг нека вземе чина му.“</span> <span class="verse"><a name="21">21</a>И така, от тези мъже, които вървяха с нас през цялото време, когато Господ Иисус влизаше и излизаше между нас –</span> <span class="verse"><a name="22">22</a>като се започне от Йоановото кръщение до деня, когато се възнесе от нас – един от тях трябва да стане свидетел с нас на възкресението Му.</span> <span class="verse"><a name="23">23</a>И така, поставиха на средата двама – Йосиф, наречен Варсава, който се наричаше и Юст, и Матия.</span> <span class="verse"><a name="24">24</a>И се помолиха, казвайки: Ти, Господи, който познаваш сърцата на всички, покажи кого от тези двама си избрал</span> <span class="verse"><a name="25">25</a>да вземе дела на това служение и апостолство, от което отстъпи Юда, за да отиде на своето си място.</span> <span class="verse"><a name="26">26</a>И хвърлиха жребий за тях и жребият падна на Матия, и той се причисли към единадесетте апостоли.</span> </p></div</div></div></body></html>