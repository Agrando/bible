<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 13</strong></div><p><span class="verse"><a name="1">1</a>А в църквата, която беше в Антиохия, имаше някои пророци и учители: Варнава и Симеон, наречен Нигер, киринеецът Луций, Манаин, който беше възпитан заедно с четверовластника Ирод, и Савел.</span> <span class="verse"><a name="2">2</a>И като служеха на Господа и постеха, Светият Дух каза: Отделете Ми Варнава и Савел за работата, за която съм ги призовал.</span> <span class="verse"><a name="3">3</a>Тогава, като постиха и се помолиха, положиха ръце на тях и ги изпратиха.</span> <span class="verse"><a name="4">4</a>И така, изпратени от Светия Дух, те слязоха в Селевкия и оттам отплаваха за Кипър.</span> <span class="verse"><a name="5">5</a>И когато бяха в Саламин, проповядваха Божието слово в юдейските синагоги; и имаха Йоан за свой прислужник.</span> <span class="verse"><a name="6">6</a>И като преминаха целия остров до Пафос, намериха някой си магьосник, лъжепророк, юдеин на име Вариисус,</span> <span class="verse"><a name="7">7</a>който беше с управителя, Сергий Павел, един разумен човек. Той повика Варнава и Савел и поиска да чуе Божието слово.</span> <span class="verse"><a name="8">8</a>Но магьосникът Елима, защото така се превежда името му, им се противопоставяше и се стараеше да отвърне управителя от вярата.</span> <span class="verse"><a name="9">9</a>Но Савел, който се наричаше и Павел, изпълнен със Свети Дух, се вгледа в него</span> <span class="verse"><a name="10">10</a>и каза: О, ти, пълен с всякакво лукавство и с всякакво коварство, сине дяволски, враг на всяка правда, няма ли да престанеш да извращаваш правите пътища на Господа?</span> <span class="verse"><a name="11">11</a>И сега, ето, ръката на Господа е върху теб: ти ще ослепееш и няма да виждаш слънцето за известно време. И веднага върху него падна мрак и тъмнина; и той се луташе, като търсеше някой да го води за ръка.</span> <span class="verse"><a name="12">12</a>Тогава управителят, като видя станалото, повярва, смаян от Господното учение.</span> <span class="verse"><a name="13">13</a>А Павел и придружителите му, като отплаваха от Пафос, дойдоха в Перга Памфилийска; а Йоан се отдели от тях и се върна в Ерусалим.</span> <span class="verse"><a name="14">14</a>А те заминаха от Перга и стигнаха в Антиохия Писидийска, и в съботния ден влязоха в синагогата и седнаха.</span> <span class="verse"><a name="15">15</a>И след прочитането на закона и пророците началниците на синагогата изпратиха до тях да им кажат: Братя, ако имате някоя увещателна дума за народа, кажете.</span> <span class="verse"><a name="16">16</a>Така че Павел стана и като помаха с ръка, каза: Израилтяни и вие, които се боите от Бога, слушайте.</span> <span class="verse"><a name="17">17</a>Бог на този израилев народ избра бащите ни и издигна народа, когато пребиваваха като чужденци в египетската земя, и с издигната ръка ги изведе от нея.</span> <span class="verse"><a name="18">18</a>И в продължение на около четиридесет години ги търпя в пустинята.</span> <span class="verse"><a name="19">19</a>И като изтреби седем народа в ханаанската земя, им раздели тяхната земя да им бъде наследство.</span> <span class="verse"><a name="20">20</a>След това им дава съдии за около четиристотин и петдесет години, до пророк Самуил.</span> <span class="verse"><a name="21">21</a>После поискаха цар и Бог им даде Саул, сина на Кис, мъж от вениаминовото племе, за четиридесет години.</span> <span class="verse"><a name="22">22</a>И като го махна, им издигна Давид за цар, за когото и свидетелства, като каза: ?Намерих Давид, сина на Есей, човек според сърцето Ми, който ще изпълни цялата Ми воля.“</span> <span class="verse"><a name="23">23</a>От неговото потомство Бог според обещанието Си издигна на Израил Спасител, Иисус,</span> <span class="verse"><a name="24">24</a>след като Йоан преди Неговото идване беше проповядвал кръщението на покаяние на целия израилев народ.</span> <span class="verse"><a name="25">25</a>И като свършваше пътя си, Йоан казваше: Кой мислите, че съм аз? Не съм Христос; но ето, след мен идва Един, на когото не съм достоен да развържа сандалите на краката.</span> <span class="verse"><a name="26">26</a>Братя, синове на Авраамовия род, и онези измежду вас, които се боят от Бога, на нас се изпрати словото на това спасение.</span> <span class="verse"><a name="27">27</a>Защото жителите на Ерусалим и техните началници, като не Го познаха и без да разберат пророческите думи, които се прочитат всяка събота, ги изпълниха, като Го осъдиха.</span> <span class="verse"><a name="28">28</a>И макар че не намериха нищо достойно за смърт, пак поискаха от Пилат да бъде убит.</span> <span class="verse"><a name="29">29</a>И когато изпълниха всичко, което беше написано за Него, Го снеха от дървото и Го положиха в гроб.</span> <span class="verse"><a name="30">30</a>Но Бог Го възкреси от мъртвите.</span> <span class="verse"><a name="31">31</a>И в продължение на много дни Той се явяваше на тези, които се бяха изкачили с Него от Галилея в Ерусалим, които сега са Негови свидетели пред народа.</span> <span class="verse"><a name="32">32</a>И ние ви носим сега блага вест за обещанието, дадено на бащите,</span> <span class="verse"><a name="33">33</a>че Бог го изпълни за нас, техните деца, като издигна Иисус; както е писано и във втория Псалм: ?Ти си Мой Син, Аз днес Те родих.“</span> <span class="verse"><a name="34">34</a>А че Го е възкресил от мъртвите, за да не се връща никога повече в изтлението, бе казал така: ?Ще ви дам верните милости, обещани на Давид.“</span> <span class="verse"><a name="35">35</a>Затова и в друг псалм казва: ?Няма да оставиш Своя Светия да види изтление.“</span> <span class="verse"><a name="36">36</a>Защото Давид, след като послужи на своето поколение чрез Божията воля, заспа и беше погребан при бащите си, и видя изтление.</span> <span class="verse"><a name="37">37</a>А Този, когото Бог възкреси, не видя изтление.</span> <span class="verse"><a name="38">38</a>И така, братя, нека ви бъде известно, че чрез Него ви се проповядва прощаване на греховете;</span> <span class="verse"><a name="39">39</a>и че чрез Него всеки, който вярва, се оправдава от всичко, от което не сте могли да се оправдаете чрез Мойсеевия закон.</span> <span class="verse"><a name="40">40</a>Затова внимавайте, да не би да ви постигне казаното от пророците:</span> <span class="verse"><a name="41">41</a>?Погледнете, презрители, учудете се и се погубете; защото Аз ще извърша едно дело във вашите дни – дело, което никак няма да повярвате, ако и да ви го разкаже някой.“</span> <span class="verse"><a name="42">42</a>Когато си излизаха (от юдейската синагога, езичниците) ги молеха да им се проповядват тези думи и следващата събота.</span> <span class="verse"><a name="43">43</a>И когато събранието в синагогата се разпусна, много от юдеите и от благочестивите прозелити последваха Павел и Варнава, които, като се разговаряха с тях, ги увещаваха да постоянстват в Божията благодат.</span> <span class="verse"><a name="44">44</a>На следващата събота се събра почти целият град, за да чуе Божието слово.</span> <span class="verse"><a name="45">45</a>Но юдеите, като видяха множествата, се изпълниха със завист и като противоречаха и хулеха, се противопоставяха на това, което говореше Павел.</span> <span class="verse"><a name="46">46</a>Но Павел и Варнава говориха дързостно и казаха: Нужно беше да се възвести първо на вас Божието слово; но понеже го отхвърляте и считате себе си недостойни за вечния живот, ето, обръщаме се към езичниците.</span> <span class="verse"><a name="47">47</a>Защото така ни заповяда Господ: ?Поставих Те за светлина на народите, за да бъдеш за спасение до края на земята.“</span> <span class="verse"><a name="48">48</a>И езичниците, като чуха това, се радваха и славеха Господното слово; и повярваха всички, които бяха определени за вечен живот.</span> <span class="verse"><a name="49">49</a>И Господното слово се разпространяваше по цялата тази област.</span> <span class="verse"><a name="50">50</a>Но юдеите подбудиха набожните и високопоставени жени и градските първенци и като повдигнаха гонение против Павел и Варнава, ги изпъдиха от своята област.</span> <span class="verse"><a name="51">51</a>А те отърсиха против тях праха от краката си и дойдоха в Икония.</span> <span class="verse"><a name="52">52</a>А учениците се изпълниха с радост и със Свети Дух.</span> </p></div</div></div></body></html>