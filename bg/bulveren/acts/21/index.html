<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 21</strong></div><p><span class="verse"><a name="1">1</a>А когато се откъснахме от тях и отплавахме, дойдохме направо на Кос, а на следващия ден – на Родос и оттам – на Патара.</span> <span class="verse"><a name="2">2</a>И като намерихме кораб, който заминаваше за Финикия, се качихме на него и отплавахме.</span> <span class="verse"><a name="3">3</a>И когато съзряхме Кипър и го оставихме отляво, плавахме към Сирия и слязохме в Тир; защото там корабът щеше да се разтовари.</span> <span class="verse"><a name="4">4</a>И като намерихме учениците, престояхме там седем дни. Те чрез Духа казаха на Павел да не отива в Ерусалим.</span> <span class="verse"><a name="5">5</a>И когато прекарахме тези дни, излязохме и си тръгнахме; и те всички, с жените и децата си, ни изпратиха докато излязохме вън от града; и коленичихме на брега и се помолихме.</span> <span class="verse"><a name="6">6</a>И като се простихме един с друг, ние се качихме на кораба, а те се върнаха у дома си.</span> <span class="verse"><a name="7">7</a>И ние, като отплавахме от Тир, стигнахме в Птолемаида, където поздравихме братята и преседяхме у тях един ден.</span> <span class="verse"><a name="8">8</a>А на следващия ден ние, които бяхме заедно с Павел, тръгнахме и дойдохме в Кесария; и влязохме в къщата на благовестителя Филип, който беше един от седемте служители, и останахме у него.</span> <span class="verse"><a name="9">9</a>А той имаше четири дъщери девици, които пророкуваха.</span> <span class="verse"><a name="10">10</a>И след като бяхме преседели там много дни, един пророк на име Агав слезе от Юдея.</span> <span class="verse"><a name="11">11</a>И като дойде при нас, взе пояса на Павел и си върза краката и ръцете, и каза: Ето какво казва Светият Дух: Така юдеите в Ерусалим ще вържат човека, на когото е този пояс, и ще го предадат в ръцете на езичниците.</span> <span class="verse"><a name="12">12</a>И като чухме това, и ние, и тамошните го молихме да не се изкачва в Ерусалим.</span> <span class="verse"><a name="13">13</a>Тогава Павел отговори: Какво правите вие, като плачете и ми съкрушавате сърцето? Защото аз съм готов не само да бъда вързан, но и да умра в Ерусалим за Името на Господ Иисус!</span> <span class="verse"><a name="14">14</a>И понеже той беше неумолим, ние млъкнахме и казахме: Да бъде Господната воля.</span> <span class="verse"><a name="15">15</a>И след тези дни се приготвихме и се изкачихме в Ерусалим.</span> <span class="verse"><a name="16">16</a>С нас дойдоха и някои от учениците от Кесария и ни заведоха при някой си Мнасон, кипърец, отдавнашен ученик, у когото щяхме да отседнем.</span> <span class="verse"><a name="17">17</a>И като стигнахме в Ерусалим, братята ни приеха с радост.</span> <span class="verse"><a name="18">18</a>И на следващия ден Павел влезе с нас при Яков, където присъстваха всичките старейшини.</span> <span class="verse"><a name="19">19</a>И като ги поздрави, им разказа едно по едно всичко, което Бог беше извършил между езичниците чрез неговото служение.</span> <span class="verse"><a name="20">20</a>А те, като чуха, прославиха Бога. И му казаха: Ти виждаш, брате, колко десетки хиляди повярвали юдеи има и те всички ревностно поддържат закона.</span> <span class="verse"><a name="21">21</a>А за теб им е говорено, че ти учиш всичките юдеи, които са между езичниците, да отстъпят от Мойсеевия закон, като им казваш да не обрязват децата си, нито да държат обредите.</span> <span class="verse"><a name="22">22</a>И така, какво да се направи? Бездруго (ще се събере народ, защото) те ще чуят, че си дошъл.</span> <span class="verse"><a name="23">23</a>Затова направи каквото ти кажем. Между нас има четирима мъже, които имат обрек;</span> <span class="verse"><a name="24">24</a>вземи ги и се очисти заедно с тях, и им плати разноските, за да си обръснат главите; и така всички ще знаят, че това, което са чули за теб, не е истина, а че ти самият следваш и пазиш закона.</span> <span class="verse"><a name="25">25</a>А колкото за повярвалите езичници, ние писахме решението си те да не пазят нищо такова, а само да се пазят от ядене на идоложертвено, кръв, удушено и от блудство.</span> <span class="verse"><a name="26">26</a>Тогава Павел взе мъжете и на следващия ден, след като се очисти заедно с тях, влезе в храма и обяви кога щяха да свършат дните на очистването, когато щеше да се принесе принос за всеки един от тях.</span> <span class="verse"><a name="27">27</a>И когато седемте дни бяха на свършване, юдеите от Азия, като го видяха в храма, възбудиха целия народ и сложиха ръце върху него, като викаха:</span> <span class="verse"><a name="28">28</a>О, израилтяни, помагайте! Това е човекът, който учи всички навсякъде против народа, против закона и против това място! А освен това въведе и гърци в храма и оскверни това свято място.</span> <span class="verse"><a name="29">29</a>Защото преди това бяха видели ефесянина Трофим с него в града и мислеха, че Павел го е въвел в храма.</span> <span class="verse"><a name="30">30</a>И целият град се развълнува и народът се стече; и като хванаха Павел, го извлякоха вън от храма и веднага вратите бяха затворени.</span> <span class="verse"><a name="31">31</a>И когато искаха да го убият, до хилядника на полка стигна известие, че целият Ерусалим е размирен.</span> <span class="verse"><a name="32">32</a>И той веднага взе войници и стотници и изтича долу при тях. А те, като видяха хилядника и войниците, престанаха да бият Павел.</span> <span class="verse"><a name="33">33</a>Тогава хилядникът се приближи и го хвана, и заповяда да го оковат с две вериги, и разпитваше кой е той и какво е направил.</span> <span class="verse"><a name="34">34</a>А сред тълпата едни викаха едно, а други – друго; и понеже не можеше да установи истината поради врявата, заповяда да го закарат в крепостта.</span> <span class="verse"><a name="35">35</a>А когато стигна до стъпалата, войниците го носеха поради насилието на тълпата,</span> <span class="verse"><a name="36">36</a>защото множеството от народа вървеше отзад и викаше: Махни го!</span> <span class="verse"><a name="37">37</a>И когато щяха да въведат Павел в крепостта, той каза на хилядника: Мога ли да ти кажа нещо? А той каза: Знаеш ли гръцки!</span> <span class="verse"><a name="38">38</a>Не си ли ти онзи египтянин, който преди известно време размири и изведе в пустинята четирите хиляди мъже разбойници?</span> <span class="verse"><a name="39">39</a>А Павел каза: Аз съм юдеин от Тарс, гражданин на този знаменит град в Киликия; и ти се моля да ми позволиш да поговоря на народа.</span> <span class="verse"><a name="40">40</a>И като му позволи, Павел застана на стъпалата и помаха с ръка на народа; а когато се въдвори голяма тишина, започна да им говори на еврейски, казвайки:</span> </p></div</div></div></body></html>