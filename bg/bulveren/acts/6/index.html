<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 6</strong></div><p><span class="verse"><a name="1">1</a>А през тези дни, когато учениците се умножаваха, възникна недоволство сред гръцките юдеи срещу еврейските за това, че техните вдовици били пренебрегвани във всекидневното раздаване на помощите.</span> <span class="verse"><a name="2">2</a>Тогава дванадесетте свикаха всичките ученици и казаха: Не е добре ние да оставим Божието слово и да прислужваме на трапези.</span> <span class="verse"><a name="3">3</a>Затова, братя, изберете измежду вас седем души с добро име, изпълнени с Духа и с мъдрост, които да поставим на тази работа.</span> <span class="verse"><a name="4">4</a>А ние ще постоянстваме в молитвата и в служението на словото.</span> <span class="verse"><a name="5">5</a>И това предложение се хареса на цялото множество и избраха Стефан, мъж, пълен с вяра и със Светия Дух, и Филип, Прохор, Никанор, Тимон, Пармен и Николай, един прозелит от Антиохия,</span> <span class="verse"><a name="6">6</a>които поставиха пред апостолите; и те, като се помолиха, положиха ръце на тях.</span> <span class="verse"><a name="7">7</a>И Божието слово растеше и броят на учениците в Ерусалим се умножаваше твърде много; и голямо множество от свещениците се покоряваха на вярата.</span> <span class="verse"><a name="8">8</a>А Стефан, пълен с благодат и сила, вършеше големи чудеса и знамения сред народа.</span> <span class="verse"><a name="9">9</a>Тогава се надигнаха някои от синагогата, наречена синагога на либертинците, и от киринейците и александрийците, и някои от Киликия и Азия и спореха със Стефан.</span> <span class="verse"><a name="10">10</a>Но не можаха да противостоят на мъдростта и Духа, с които той говореше.</span> <span class="verse"><a name="11">11</a>Тогава те тайно подучиха някои хора да кажат: Чухме го да говори хулни думи против Мойсей и против Бога.</span> <span class="verse"><a name="12">12</a>И подбудиха народа, старейшините и книжниците и като го нападнаха, го уловиха и го докараха в Синедриона.</span> <span class="verse"><a name="13">13</a>И поставиха лъжесвидетели, които казаха: Този човек непрестанно говори думи против това свято място и закона;</span> <span class="verse"><a name="14">14</a>защото го чухме да казва, че този Иисус Назарянин ще разруши това място и ще измени обредите, които ни е предал Мойсей.</span> <span class="verse"><a name="15">15</a>И всички, които седяха в Синедриона, като се вгледаха в него, видяха, че лицето му беше като лице на ангел.</span> </p></div</div></div></body></html>