<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 3</strong></div><p><span class="verse"><a name="1">1</a>И когато Петър и Йоан отиваха в храма в деветия час, часа на молитвата,</span> <span class="verse"><a name="2">2</a>носеха един човек, недъгав по рождение, когото слагаха всеки ден при вратата на храма, наречена Красивата, за да проси милостиня от онези, които влизаха в храма.</span> <span class="verse"><a name="3">3</a>Той, като видя Петър и Йоан, когато щяха да влязат в храма, попроси да получи милостиня.</span> <span class="verse"><a name="4">4</a>А Петър, като се взря в него с Йоан, каза: Погледни ни!</span> <span class="verse"><a name="5">5</a>И той ги гледаше внимателно, като очакваше да получи нещо от тях.</span> <span class="verse"><a name="6">6</a>Но Петър каза: Сребро и злато аз нямам, но каквото имам, това ти давам: в Името на Иисус Христос Назарянина (стани и) ходи!</span> <span class="verse"><a name="7">7</a>И като го хвана за дясната ръка, го вдигна; и начаса краката и глезените му добиха сила.</span> <span class="verse"><a name="8">8</a>И той, като скочи, се изправи и проходи; и влезе с тях в храма, като ходеше и скачаше, и славеше Бога.</span> <span class="verse"><a name="9">9</a>И целият народ го видя да ходи и да слави Бога</span> <span class="verse"><a name="10">10</a>и го познаха, че беше същият, който седеше за милостиня при Красивата порта на храма; и се изпълниха с учудване и удивление за това, което беше станало с него.</span> <span class="verse"><a name="11">11</a>И понеже изцеленият недъгав се държеше за Петър и Йоан, целият народ смаян се стече при тях в залата, наречена Соломонова.</span> <span class="verse"><a name="12">12</a>А Петър, като видя това, каза на народа: Израилтяни, защо се чудите на това? Или защо сте се вгледали в нас, като че със своя сила или благочестие сме направили този да ходи?</span> <span class="verse"><a name="13">13</a>Бог Авраамов, Исааков и Яковов, Бог на бащите ни, прослави Своя Слуга Иисус, когото вие предадохте и от когото се отрекохте пред Пилат, когато той беше решил да Го пусне.</span> <span class="verse"><a name="14">14</a>Но вие се отрекохте от Светия и Праведния и като поискахте да ви се пусне един убиец,</span> <span class="verse"><a name="15">15</a>убихте Княза на живота. Но Бог Го възкреси от мъртвите, на което ние сме свидетели.</span> <span class="verse"><a name="16">16</a>И чрез вяра в Името Му, Неговото Име укрепи този, когото виждате и познавате. Да! Тази вяра, която е чрез Него, му даде това съвършено здраве пред всички вас.</span> <span class="verse"><a name="17">17</a>И сега, братя, аз зная, че вие, както и началниците ви, сторихте това от незнание;</span> <span class="verse"><a name="18">18</a>но Бог по този начин изпълни това, което беше предизвестил чрез устата на всичките Свои пророци – че Неговият Христос ще пострада.</span> <span class="verse"><a name="19">19</a>Затова, покайте се и се обърнете, за да се заличат греховете ви и да дойдат освежителни времена от лицето на Господа</span> <span class="verse"><a name="20">20</a>и Той да ви изпрати определения за вас Иисус Христос,</span> <span class="verse"><a name="21">21</a>когото небето трябва да приеме до времето, когато ще се възстанови всичко, за което е говорил Бог от древността чрез устата на Своите свети пророци.</span> <span class="verse"><a name="22">22</a>Защото Мойсей е казал: ?Господ Бог ще ви издигне от братята ви Пророк като мен; Него слушайте във всичко, което ще ви каже;</span> <span class="verse"><a name="23">23</a>и всяка душа, която не послуша този Пророк, ще бъде изтребена от народа.“</span> <span class="verse"><a name="24">24</a>И всичките пророци от Самуил и след него, колкото са говорили, и те са предизвестили за тези дни.</span> <span class="verse"><a name="25">25</a>Вие сте синове на пророците и на завета, който Бог направи с бащите ви, като каза на Авраам: ?В твоето потомство ще се благословят всички земни племена.“</span> <span class="verse"><a name="26">26</a>Бог, като възкреси Слугата Си, Го изпрати първо до вас, за да ви благославя, като отвръща всеки един от вас от злините ви.</span> </p></div</div></div></body></html>