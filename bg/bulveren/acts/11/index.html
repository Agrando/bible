<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 11</strong></div><p><span class="verse"><a name="1">1</a>И апостолите и братята, които бяха в Юдея, чуха, че и езичниците приели Божието слово.</span> <span class="verse"><a name="2">2</a>И когато Петър влезе в Ерусалим, онези, които бяха от обрязаните, спореха с него, като казваха:</span> <span class="verse"><a name="3">3</a>При необрязани хора си влизал и си ял с тях.</span> <span class="verse"><a name="4">4</a>А Петър започна отначало и им разясни всичко подред, като каза:</span> <span class="verse"><a name="5">5</a>Аз бях в град Йопия и като се молех, изпаднах в състояние на видение и видях видение: един съд, като голямо ленено платнище, слизаше от небето, спускан за четирите ъгъла, и дойде даже до мен.</span> <span class="verse"><a name="6">6</a>В него, като се взрях и разглеждах, видях земните четирикраки, диви зверове и пълзящи, и небесни птици.</span> <span class="verse"><a name="7">7</a>И чух глас, който ми каза: Стани, Петре, заколи и яж.</span> <span class="verse"><a name="8">8</a>Но аз казах: Не, Господи, защото никога не е влизало в устата ми нещо мръсно или нечисто.</span> <span class="verse"><a name="9">9</a>Но гласът втори път ми проговори от небето: Което Бог е очистил, ти не го считай за нечисто.</span> <span class="verse"><a name="10">10</a>Това стана три пъти, и всичко се вдигна пак в небето.</span> <span class="verse"><a name="11">11</a>И ето, в същия час пред къщата, в която бяхме, пристигнаха трима мъже, изпратени от Кесария до мен.</span> <span class="verse"><a name="12">12</a>И Духът ми каза да отида с тях, без да се двоумя. А с мен дойдоха и тези шестима братя и влязохме в къщата на човека.</span> <span class="verse"><a name="13">13</a>И той ни разказа как видял в къщата си ангела, който застанал и му казал: Прати в Йопия да повикат Симон, който се нарича и Петър,</span> <span class="verse"><a name="14">14</a>който ще ти каже думи, чрез които ще се спасиш ти и целият ти дом.</span> <span class="verse"><a name="15">15</a>И когато започнах да говоря, Светият Дух слезе на тях, както и на нас отначало.</span> <span class="verse"><a name="16">16</a>Тогава си спомних словото на Господа, как каза: Йоан е кръщавал с вода, но вие ще бъдете кръстени със Свети Дух.</span> <span class="verse"><a name="17">17</a>И така, ако Бог д��де същия дар и на тях, когато повярваха в Господ Иисус Христос, както и на нас, кой бях аз, че да можех да се противопоставя на Бога?</span> <span class="verse"><a name="18">18</a>Като чуха това, те се успокоиха и славеха Бога, като казваха: И така, Бог и на езичниците даде покаяние за живот.</span> <span class="verse"><a name="19">19</a>А онези, които се бяха разпръснали поради гонението, което стана заради убийството на Стефан, пътуваха чак до Финикия, Кипър и Антиохия, като на никой друг не възвестяваха словото, освен на юдеите.</span> <span class="verse"><a name="20">20</a>Между тях обаче имаше някои кипърци и киринейци, които, като пристигнаха в Антиохия, говореха и на гърците, като благовестяваха Господ Иисус.</span> <span class="verse"><a name="21">21</a>И ръката на Господа беше с тях и голям брой повярваха и се обърнаха към Господа.</span> <span class="verse"><a name="22">22</a>И известие за това стигна в ушите на църквата в Ерусалим; и те изпратиха Варнава да отиде в Антиохия;</span> <span class="verse"><a name="23">23</a>който, като дойде и видя Божията благодат, се зарадва и увещаваше всички да стоят в Господа с непоколебимо сърце.</span> <span class="verse"><a name="24">24</a>Понеже той беше добър човек, пълен със Светия Дух и с вяра; и значително множество се прибави към Господа.</span> <span class="verse"><a name="25">25</a>Тогава Варнава отиде в Тарс, за да търси Савел;</span> <span class="verse"><a name="26">26</a>и като го намери, го доведе в Антиохия. И цяла година те се събираха в църквата и научиха голямо множество. И първо в Антиохия учениците бяха наречени християни.</span> <span class="verse"><a name="27">27</a>И през тези дни слязоха пророци от Ерусалим в Антиохия.</span> <span class="verse"><a name="28">28</a>И един от тях на име Агав стана и обяви чрез Духа, че ще настане голям глад по целия свят, какъвто и настана в дните на Клавдий.</span> <span class="verse"><a name="29">29</a>Тогава учениците наредиха да изпратят помощ на братята, които живееха в Юдея – всеки според състоянието си –</span> <span class="verse"><a name="30">30</a>което и направиха, като я изпратиха до старейшините чрез ръцете на Варнава и Савел.</span> </p></div</div></div></body></html>