<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 23</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/acts/23"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/acts">Acts</a> &gt <strong>Chapter 23</strong></div><p><span class="verse"><a name="1">1</a>И Павел, като се вгледа в Синедриона, каза: Братя, до този ден съм живял пред Бога със съвършено чиста съвест.</span> <span class="verse"><a name="2">2</a>А първосвещеникът Анания заповяда на стоящите до него да го ударят по устата.</span> <span class="verse"><a name="3">3</a>Тогава Павел му каза: Бог ще удари теб, стено варосана! И ти си седнал да ме съдиш по закона, а против закона заповядваш да ме ударят?</span> <span class="verse"><a name="4">4</a>А стоящите наоколо казаха: Божия първосвещеник ли хулиш?</span> <span class="verse"><a name="5">5</a>И Павел каза: Не знаех, братя, че той е първосвещеник, защото е писано: ?Да не злословиш началника на народа си.“</span> <span class="verse"><a name="6">6</a>А когато Павел разбра, че една част са садукеи, а другите – фарисеи, извика в Синедриона: Братя, аз съм фарисей, син на фарисеи; съдят ме поради надеждата и възкресението на мъртвите!</span> <span class="verse"><a name="7">7</a>И когато каза това, възникна разпра между фарисеите и садукеите и събранието се раздели.</span> <span class="verse"><a name="8">8</a>Защото садукеите казват, че няма възкресение, нито ангел, нито дух, а фарисеите признават и двете.</span> <span class="verse"><a name="9">9</a>И възникна голяма глъчка, и книжниците, които бяха от страната на фарисеите, станаха и се препираха, казвайки: Никакво зло не намираме в този човек; какво да направим, ако му е говорил дух или ангел?</span> <span class="verse"><a name="10">10</a>И понеже разпрата стана голяма, хилядникът, боейки се да не би да разкъсат Павел, заповяда на войниците да слязат и да го грабнат отсред тях, и да го заведат в крепостта.</span> <span class="verse"><a name="11">11</a>И през следващата нощ Господ застана до него и каза: Дерзай, Павле! Защото както си свидетелствал за Мен в Ерусалим, така трябва да свидетелстваш и в Рим.</span> <span class="verse"><a name="12">12</a>И като се разсъмна, някои от юдеите направиха заговор и се заклеха, като казаха, че няма да ядат, нито да пият, докато не убият Павел.</span> <span class="verse"><a name="13">13</a>Тези, които направиха този заговор, бяха повече от четиридесет души.</span> <span class="verse"><a name="14">14</a>Те дойдоха при главните свещеници и старейшините и казаха: Заклехме се с голяма клетва да не вкусим нищо, докато не убием Павел.</span> <span class="verse"><a name="15">15</a>И така, сега вие със Синедриона заявете на хилядника да го доведе долу при вас, уж че искате да изучите по-точно неговото дело; а ние, преди да се приближи той, сме готови да го убием.</span> <span class="verse"><a name="16">16</a>Но синът на сестрата на Павел, като чу за засадата, отиде и влезе в крепостта, и съобщи на Павел.</span> <span class="verse"><a name="17">17</a>Тогава Павел повика един от стотниците и каза: Заведи този младеж при хилядника, защото има да му съобщи нещо.</span> <span class="verse"><a name="18">18</a>И той го взе, заведе го при хилядника и каза: Затворникът Павел ме повика и ми се помоли да доведа това момче при теб, защото имало да ти каже нещо.</span> <span class="verse"><a name="19">19</a>А хилядникът го взе за ръка и като се оттегли настрана, го попита насаме: Какво има да ми съобщиш?</span> <span class="verse"><a name="20">20</a>А той каза: Юдеите се наговориха да те помолят да заведеш Павел утре долу в Синедриона, уж че искат да разпитат по-подробно за него.</span> <span class="verse"><a name="21">21</a>Но ти не се съгласявай, защото го причакват повече от четиридесет души от тях, които са се заклели да не ядат, нито да пият, докато не го убият; и сега са готови, като чакат твоето обещание.</span> <span class="verse"><a name="22">22</a>И така, хилядникът остави младежа да си отиде, като му поръча: На никого да не кажеш, че си ми съобщил това!</span> <span class="verse"><a name="23">23</a>Тогава повика двама от стотниците и каза: Пригответе двеста пехотинци, седемдесет конници и двеста копиеносци да заминат за Кесария в третия час през нощта.</span> <span class="verse"><a name="24">24</a>Пригответе и добитък, на който да качат Павел, и да го отведат безопасно до управителя Феликс.</span> <span class="verse"><a name="25">25</a>Той написа и писмо, което имаше следното съдържание:</span> <span class="verse"><a name="26">26</a>От Клавдий Лисий до негово превъзходителство, управителя Феликс: Поздрав!</span> <span class="verse"><a name="27">27</a>Този човек беше хванат от юдеите, които щяха да го убият; но аз пристигнах с войниците и го избавих, понеже научих, че бил римлянин.</span> <span class="verse"><a name="28">28</a>И като поисках да разбера причината, по която го обвиняваха, го заведох долу, пред техния Синедрион;</span> <span class="verse"><a name="29">29</a>и намерих, че го обвиняват за въпроси от техния закон, нямаше обаче никакво обвинение в нещо, достойно за смърт или окови.</span> <span class="verse"><a name="30">30</a>И понеже ми беше съобщено, че юдеите организират засада срещу този човек, веднага го изпратих при теб, като поръчах и на обвинителите му да изкажат обвиненията си против него пред теб. (Остани със здраве.)</span> <span class="verse"><a name="31">31</a>И така, войниците според дадената им заповед взеха Павел и го заведоха през нощта в Антипатрида.</span> <span class="verse"><a name="32">32</a>И на другия ден оставиха конниците да отидат с него, а те се върнаха в крепостта.</span> <span class="verse"><a name="33">33</a>А конниците, като влязоха в Кесария, връчиха писмото на управителя и му представиха Павел.</span> <span class="verse"><a name="34">34</a>А когато го прочете, го попита от коя област е, и като разбра, че е от Киликия, каза:</span> <span class="verse"><a name="35">35</a>Ще те изслушам, когато дойдат и обвинителите ти. И заповяда да го пазят в преторията на Ирод.</span> </p></div</div></div></body></html>