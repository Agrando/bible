<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 52</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/52"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 52</strong></div><p><span class="verse"><a name="1">1</a>(По слав. 51) За първия певец. Маскил на Давид, когато едомецът Доик отиде и говори на Саул, и му каза: Давид дойде в къщата на Ахимелех. Защо се хвалиш в злобата, силни? Божията милост трае вечно.</span> <span class="verse"><a name="2">2</a>Езикът ти замисля лукавство, като остър бръснач върши измама.</span> <span class="verse"><a name="3">3</a>Обичаш злото повече от доброто и лъжа — повече отколкото да говориш правда. (Села.)</span> <span class="verse"><a name="4">4</a>Обичаш всички унищожителни думи. Измамен език!</span> <span class="verse"><a name="5">5</a>И Бог ще те съкруши навеки, ще те сграбчи и ще те изтръгне от шатрата ти, и ще те изкорени от земята на живите. (Села.)</span> <span class="verse"><a name="6">6</a>А праведните ще видят и ще се убоят, и ще му се присмеят:</span> <span class="verse"><a name="7">7</a>Ето човека, който не направи Бога свое прибежище, а се уповаваше на многото си богатства и се утвърждаваше в лукавството си.</span> <span class="verse"><a name="8">8</a>А аз съм като зелена маслина в Божия дом, уповавам се на Божията милост за вечни векове.</span> <span class="verse"><a name="9">9</a>Ще Те прославям до века, защото си направил така; и ще се надявам на Името Ти — защото е добро — пред Твоите светии.</span> </p></div</div></div></body></html>