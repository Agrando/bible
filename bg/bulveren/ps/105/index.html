<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 105</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/105"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 105</strong></div><p><span class="verse"><a name="1">1</a>(По слав. 104) Славете ГОСПОДА, призовавайте Името Му, известявайте сред народите делата Му!</span> <span class="verse"><a name="2">2</a>Пейте Му, пейте Му псалми, говорете за всичките Му чудни дела!</span> <span class="verse"><a name="3">3</a>Хвалете се с Неговото свято Име, нека се весели сърцето на онези, които търсят ГОСПОДА!</span> <span class="verse"><a name="4">4</a>Стремете се към ГОСПОДА и Неговата сила, търсете лицето Му винаги!</span> <span class="verse"><a name="5">5</a>Помнете чудните Му дела, които е извършил, знаменията Му и присъдите на устата Му,</span> <span class="verse"><a name="6">6</a>ти, потомство на слугата Му Авраам, вие, синове на Яков, Негови избрани!</span> <span class="verse"><a name="7">7</a>Той е ГОСПОД, нашият Бог, присъдите Му са по цялата земя.</span> <span class="verse"><a name="8">8</a>Той помни вечно завета Си, словото, което е заповядал за хиляда поколения,</span> <span class="verse"><a name="9">9</a>завета, който е сключил с Авраам, и клетвата Си към Исаак,</span> <span class="verse"><a name="10">10</a>завета, който е поставил на Яков за наредба, на Израил — за вечен завет,</span> <span class="verse"><a name="11">11</a>като каза: На теб ще дам ханаанската земя като дял на наследството ви.</span> <span class="verse"><a name="12">12</a>Когато бяха малобройни, само малко и странници в нея,</span> <span class="verse"><a name="13">13</a>когато се скитаха от народ в народ, от царство — в друг народ,</span> <span class="verse"><a name="14">14</a>Той не остави никого да ги угнетява и съди царе заради тях.</span> <span class="verse"><a name="15">15</a>И каза: Не докосвайте Моите помазани и не правете нищо лошо на Моите пророци!</span> <span class="verse"><a name="16">16</a>После наложи глад върху земята, строши всяка подпорка на хляба.</span> <span class="verse"><a name="17">17</a>Изпрати пред тях човек — Йосиф беше продаден за роб.</span> <span class="verse"><a name="18">18</a>Стиснаха краката му в окови, душата му — в желязо.</span> <span class="verse"><a name="19">19</a>До времето, когато думата му се изпълни, словото на ГОСПОДА го изпитваше.</span> <span class="verse"><a name="20">20</a>Царят изпрати и го освободи, господарят на народите го пусна на свобода.</span> <span class="verse"><a name="21">21</a>Направи го господар над дома си и управител над целия си имот,</span> <span class="verse"><a name="22">22</a>за да връзва князете му според волята си и да учи старейшините му на мъдрост.</span> <span class="verse"><a name="23">23</a>И Израил дойде в Египет и Яков стана пришълец в земята на Хам.</span> <span class="verse"><a name="24">24</a>И Той умножи народа Си много и го направи по-силен от враговете му.</span> <span class="verse"><a name="25">25</a>Обърна сърцето им да мразят народа Му, да постъпват коварно със слугите Му.</span> <span class="verse"><a name="26">26</a>Изпрати слугата Си Мойсей, също и Аарон, когото избра.</span> <span class="verse"><a name="27">27</a>Те извършиха знаменията Му сред тях и чудесата Му в земята на Хам.</span> <span class="verse"><a name="28">28</a>Той изпрати тъмнина и помрачи и те не упорстваха против думите Му.</span> <span class="verse"><a name="29">29</a>Превърна водите им в кръв и изби рибите им.</span> <span class="verse"><a name="30">30</a>Земята им гъмжеше от жаби дори и в покоите на царете им.</span> <span class="verse"><a name="31">31</a>Той каза и дойдоха рояци мухи и въшки по всичките им предели.</span> <span class="verse"><a name="32">32</a>Даде им град вместо дъжд и пламтящ огън в земята им.</span> <span class="verse"><a name="33">33</a>Порази и лозята им, и смокините им и изпочупи дърветата в пределите им.</span> <span class="verse"><a name="34">34</a>Той каза и дойдоха скакалци — малки скакалци безчет —</span> <span class="verse"><a name="35">35</a>и изпоядоха всичките посеви в страната им и изпоядоха плода на земята им.</span> <span class="verse"><a name="36">36</a>Порази и всичките първородни в земята им, първите рожби на цялата им мъжественост.</span> <span class="verse"><a name="37">37</a>После ги изведе със сребро и злато и между племената Му нямаше нито един, който се спъваше.</span> <span class="verse"><a name="38">38</a>Египет се радваше, когато излязоха, защото страхът от тях ги беше нападнал.</span> <span class="verse"><a name="39">39</a>Той разпростря облак за покривало и огън, за да свети през нощта.</span> <span class="verse"><a name="40">40</a>Те поискаха и Той докара пъдпъдъци, и ги насити с небесен хляб.</span> <span class="verse"><a name="41">41</a>Отвори канарата и бликна вода, потече в безводните места като река.</span> <span class="verse"><a name="42">42</a>Защото Той си спомни святото Си слово към слугата Си Авраам</span> <span class="verse"><a name="43">43</a>и изведе народа Си с веселие, избраните Си — с радост.</span> <span class="verse"><a name="44">44</a>Даде им земите на езичниците и те наследиха труда на народите,</span> <span class="verse"><a name="45">45</a>за да пазят Неговите наредби и да съблюдават Неговите закони. Алилуя!</span> </p></div</div></div></body></html>