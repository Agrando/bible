<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 25</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/25"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 25</strong></div><p><span class="verse"><a name="1">1</a>(По слав. 24) Псалм на Давид.Към Теб, ГОСПОДИ, възвисявам душата си.</span> <span class="verse"><a name="2">2</a>Боже мой, на Теб се уповавам — да не се посрамя, да не тържествуват враговете ми над мен!</span> <span class="verse"><a name="3">3</a>Наистина, всички, които чакат Теб, няма да се посрамят; ще се посрамят онези, които без причина постъпват предателски.</span> <span class="verse"><a name="4">4</a>Изяви ми пътищата Си, ГОСПОДИ, научи ме на пътеките Си.</span> <span class="verse"><a name="5">5</a>Води ме в истината Си и учи ме, защото Ти си Бог на спасението ми; Теб чакам цял ден.</span> <span class="verse"><a name="6">6</a>Помни, ГОСПОДИ, милосърдията Си и милостите Си, защото са от века.</span> <span class="verse"><a name="7">7</a>Не помни греховете на младостта ми, нито престъпленията ми; помни ме според милостта Си и заради добрината Си, ГОСПОДИ!</span> <span class="verse"><a name="8">8</a>Добър и праведен е ГОСПОД, затова наставлява грешниците в пътя.</span> <span class="verse"><a name="9">9</a>Води кротките в правда и учи кротките на пътя Си.</span> <span class="verse"><a name="10">10</a>Всичките пътеки на ГОСПОДА са милост и истина за онези, които пазят завета Му и свидетелствата Му.</span> <span class="verse"><a name="11">11</a>Заради Името Си, ГОСПОДИ, прости беззаконието ми, защото е голямо.</span> <span class="verse"><a name="12">12</a>Кой е човекът, който се бои от ГОСПОДА? Него Той ще настави в пътя, който да избере.</span> <span class="verse"><a name="13">13</a>Душата му ще живее в добро и потомството му ще наследи земята.</span> <span class="verse"><a name="14">14</a>Довереният съвет на ГОСПОДА е за онези, които Му се боят, и заветът Му ще им се обяви.</span> <span class="verse"><a name="15">15</a>Очите ми са винаги към ГОСПОДА, защото Той ще извади краката ми от мрежата.</span> <span class="verse"><a name="16">16</a>Обърни се към мен и смили се за мен, защото съм самотен и утнетен.</span> <span class="verse"><a name="17">17</a>Скърбите на сърцето ми се умножиха, извади ме от притесненията ми.</span> <span class="verse"><a name="18">18</a>Погледни на угнетението ми и трудността ми и прости всичките ми грехове.</span> <span class="verse"><a name="19">19</a>Погледни на враговете ми, защото са много и ме мразят с жестока омраза.</span> <span class="verse"><a name="20">20</a>Запази душата ми и ме спаси — да не се посрамя, защото на Теб се уповавам.</span> <span class="verse"><a name="21">21</a>Непорочност и правота нека ме пазят, защото чакам Теб.</span> <span class="verse"><a name="22">22</a>Боже, избави Израил от всичките му беди!</span> </p></div</div></div></body></html>