<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 60</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/60"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 60</strong></div><p><span class="verse"><a name="1">1</a>(По слав. 59) За първия певец. По музиката на Кремът. Свидетелство. Миктам на Давид. За поучение. Когато воюваше против арамейците от Месопотамия и арамейците от Сова и Йоав се върна и уби дванадесет хиляди едомци в Солната долина. Боже, отхвърлил си ни, разпръснал си ни, разгневил си се — възвърни ни отново!</span> <span class="verse"><a name="2">2</a>Потресъл си земята, разцепил си я — изцели проломите й, защото се клати!</span> <span class="verse"><a name="3">3</a>Оставил си народа Си да види мъчителни неща, с омайно вино си ни напоил.</span> <span class="verse"><a name="4">4</a>Дал си знаме на онези, които Ти се боят — да се издига заради истината. (Села.)</span> <span class="verse"><a name="5">5</a>За да се избавят Твоите възлюбени, спаси с десницата Си и ме послушай!</span> <span class="verse"><a name="6">6</a>Бог говори в светилището Си: Аз ще тържествувам, ще разделя Сихем, ще размеря долината Сокхот.</span> <span class="verse"><a name="7">7</a>Мой е Галаад, мой е и Манасия, и Ефрем е шлемът на главата Ми, Юда е скиптърът Ми.</span> <span class="verse"><a name="8">8</a>Моав е умивалникът Ми, върху Едом ще хвърля сандала Си; приветствай Ме, филистимска земьо!</span> <span class="verse"><a name="9">9</a>Кой ще ме въведе в укрепения град? Кой ще ме заведе до Едом?</span> <span class="verse"><a name="10">10</a>Не Ти ли, Боже, който си ни отхвърлил и не излизаш, Боже, с войските ни?</span> <span class="verse"><a name="11">11</a>Помогни ни срещу притеснителя, защото човешка помощ е суетна.</span> <span class="verse"><a name="12">12</a>Чрез Бога ще извършим велики дела и Той, Той ще стъпче притеснителите ни.</span> </p></div</div></div></body></html>