<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 132</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/132"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 132</strong></div><p><span class="verse"><a name="1">1</a>(По слав. 131) Песен на изкачванията. Спомни си, ГОСПОДИ, на Давид всичките му усилия:</span> <span class="verse"><a name="2">2</a>как се закле на ГОСПОДА и обеща на Силния Яковов:</span> <span class="verse"><a name="3">3</a>Наистина няма да вляза в шатрата на дома си, няма да се кача на постелката на леглото си,</span> <span class="verse"><a name="4">4</a>няма да дам сън на очите си, нито дрямка на клепачите си,</span> <span class="verse"><a name="5">5</a>докато не намеря място за ГОСПОДА, обиталища за Силния Яковов!</span> <span class="verse"><a name="6">6</a>Ето, ние чухме за него в Ефрата, намерихме го в полетата на Яар.</span> <span class="verse"><a name="7">7</a>Нека влезем в Неговите обиталища, нека се поклоним при подножието на краката Му!</span> <span class="verse"><a name="8">8</a>Стани, ГОСПОДИ, и влез в покоя Си — Ти и ковчегът на Твоята сила!</span> <span class="verse"><a name="9">9</a>Нека свещениците Ти бъдат облечени с правда и светиите Ти нека ликуват!</span> <span class="verse"><a name="10">10</a>Заради слугата Си Давид не отхвърляй лицето на помазаника Си!</span> <span class="verse"><a name="11">11</a>ГОСПОД се закле на Давид в истина и няма да се отвърне от нея: Ще поставя на престола ти от плода на тялото ти.</span> <span class="verse"><a name="12">12</a>Ако синовете ти пазят завета Ми и свидетелствата Ми, които ще ги науча, и техните синове ще седят на престола ти навеки.</span> <span class="verse"><a name="13">13</a>Защото ГОСПОД избра Сион, пожела го за Свое обиталище:</span> <span class="verse"><a name="14">14</a>Това е Моят покой навеки, тук ще обитавам, защото го пожелах.</span> <span class="verse"><a name="15">15</a>Ще благословя изобилно храната му, ще наситя бедните му с хляб.</span> <span class="verse"><a name="16">16</a>Ще облека и свещениците му в спасение и светиите му ще ликуват.</span> <span class="verse"><a name="17">17</a>Там ще направя да изникне рог на Давид; приготвил съм светилник за помазаника Си.</span> <span class="verse"><a name="18">18</a>Враговете му ще облека с позор, а на него ще блести короната му.</span> </p></div</div></div></body></html>