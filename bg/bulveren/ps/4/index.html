<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 4</strong></div><p><span class="verse"><a name="1">1</a>За първия певец. На струнни инструменти. Псалм на Давид. Послушай ме, когато викам, Боже на правдата ми! В притеснение Ти ми даде простор — смили се за мен и чуй молитвата ми!</span> <span class="verse"><a name="2">2</a>Човешки синове, докога ще обръщате славата ми в безчестие? Докога ще обичате суета и ще търсите лъжа? (Села.)</span> <span class="verse"><a name="3">3</a>Но знайте, че ГОСПОД си е отделил преподобния Си! ГОСПОД ще чуе, когато викам към Него.</span> <span class="verse"><a name="4">4</a>Треперете и не съгрешавайте, размишлявайте в сърцето си на леглото си и мълчете! (Села.)</span> <span class="verse"><a name="5">5</a>Принасяйте жертви на правда и се уповавайте на ГОСПОДА!</span> <span class="verse"><a name="6">6</a>Мнозина казват: Кой ще ни покаже добро? Издигни над нас светлината на лицето Си, ГОСПОДИ!</span> <span class="verse"><a name="7">7</a>Сложил си в сърцето ми радост, повече от тяхната, когато им се умножава житото и виното.</span> <span class="verse"><a name="8">8</a>В мир и ще легна, и ще спя, защото само Ти, ГОСПОДИ, ме правиш да живея в безопасност.</span> </p></div</div></div></body></html>