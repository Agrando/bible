<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 138</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/138"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 138</strong></div><p><span class="verse"><a name="1">1</a>(По слав. 137) Псалм на Давид. Ще Те славя от все сърце, ще Ти пея псалми пред боговете.</span> <span class="verse"><a name="2">2</a>Ще се поклоня към светия Ти храм и ще славя Името Ти за милостта Ти и за верността Ти, защото си възвеличил словото Си над цялото Си Име.</span> <span class="verse"><a name="3">3</a>В деня, когато извиках, Ти ми отговори; направи ме дръзновен със сила в душата ми.</span> <span class="verse"><a name="4">4</a>Всички земни царе ще Те прославят, ГОСПОДИ, когато чуят думите на устата Ти.</span> <span class="verse"><a name="5">5</a>Ще възпяват ГОСПОДНИТЕ пътища, защото велика е ГОСПОДНАТА слава.</span> <span class="verse"><a name="6">6</a>Защото ГОСПОД е възвишен, но гледа смирения, а гордия познава отдалеч.</span> <span class="verse"><a name="7">7</a>Ако ходя сред бедствие, Ти ще ме пазиш жив, ще простреш ръката Си против яростта на враговете ми и ще ме спаси десницата Ти.</span> <span class="verse"><a name="8">8</a>ГОСПОД ще извърши, което е потребно за мен. Твоята милост, ГОСПОДИ, е вечна. Не оставяй делата на ръцете Си!</span> </p></div</div></div></body></html>