<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 22</strong></div><p><span class="verse"><a name="1">1</a>(По слав. 21) За първия певец. По музиката на Кошутата на зората. Псалм на Давид. Боже мой, Боже мой, защо си ме оставил — далеч от избавлението ми, от думите на стона ми?</span> <span class="verse"><a name="2">2</a>Боже мой, викам денем, но не отговаряш; и нощем, и нямам покой.</span> <span class="verse"><a name="3">3</a>Но Ти си свят, Ти, който обитаваш между хваленията на Израил.</span> <span class="verse"><a name="4">4</a>На Теб се уповаваха бащите ни, уповаваха се и Ти ги избави.</span> <span class="verse"><a name="5">5</a>Към Теб извикаха и бяха спасени, на Теб се уповаха и не бяха посрамени.</span> <span class="verse"><a name="6">6</a>А аз съм червей, а не човек, укор на хората и презрян от народа.</span> <span class="verse"><a name="7">7</a>Всички, които ме гледат, ми се присмиват, кривят уста, клатят глава:</span> <span class="verse"><a name="8">8</a>Упова се на ГОСПОДА — нека го избави, нека го освободи, понеже има благоволение в него!</span> <span class="verse"><a name="9">9</a>Но Ти си Този, който ме извади от утробата, Ти ми даде упование на майчините ми гърди.</span> <span class="verse"><a name="10">10</a>На Теб бях оставен от раждането, от утробата на майка ми Ти си мой Бог.</span> <span class="verse"><a name="11">11</a>Да не се отдалечиш от мен, защото близо е скръбта, защото няма помощник!</span> <span class="verse"><a name="12">12</a>Много бикове ме наобиколиха; силни васански бикове ме обкръжиха.</span> <span class="verse"><a name="13">13</a>Раззинаха устата си срещу мен, като лъв, който разкъсва и реве.</span> <span class="verse"><a name="14">14</a>Излях се като вода и разглобиха се всичките ми кости; сърцето ми стана като восък, разтопи се сред вътрешностите ми.</span> <span class="verse"><a name="15">15</a>Силата ми изсъхна като черепка  и езикът ми залепва за небцето ми; и си ме свел в праха на смъртта.</span> <span class="verse"><a name="16">16</a>Защото кучета ме наобиколиха; обкръжи ме глутница злодеи; прободоха ръцете ми и краката ми.</span> <span class="verse"><a name="17">17</a>Мога да преброя всичките си кости. Те гледат, взират се в мен.</span> <span class="verse"><a name="18">18</a>Разделят дрехите ми помежду си и за одеждата ми хвърлят жребий.</span> <span class="verse"><a name="19">19</a>Но Ти, ГОСПОДИ, не се отдалечавай; сило моя, побързай ми на помощ!</span> <span class="verse"><a name="20">20</a>Избави душата ми от меча, едничката ми душа от силата на кучето.</span> <span class="verse"><a name="21">21</a>Спаси ме от устата на лъва и от рогата на дивите говеда. Ти ме послуша!</span> <span class="verse"><a name="22">22</a>Ще възвестявам Името Ти на братята си, сред събранието ще Те хваля.</span> <span class="verse"><a name="23">23</a>Вие, които се боите от ГОСПОДА, хвалете Го! Всички вие, потомци на Яков, славете Го! И бойте се от Него, всички вие, потомци на Израил!</span> <span class="verse"><a name="24">24</a>Защото не е презрял и не се е отвърнал от скръбта на оскърбения, нито е скрил лицето Си от него; а послуша, когато той извика към Него.</span> <span class="verse"><a name="25">25</a>От Теб е моето хваление в голямото събрание: ще изпълня обещанията си пред онези, които Му се боят.</span> <span class="verse"><a name="26">26</a>Сиромасите ще ядат и ще се наситят; ще хвалят ГОСПОДА онези, които Го търсят. Сърцето ви ще живее вечно!</span> <span class="verse"><a name="27">27</a>Ще си спомнят и ще се обърнат към ГОСПОДА всичките земни краища и ще се поклонят пред Теб всичките племена на народите,</span> <span class="verse"><a name="28">28</a>защото царството е на ГОСПОДА и Той владее над народите.</span> <span class="verse"><a name="29">29</a>Ще ядат и ще се поклонят всичките богати на земята; ще се наведат пред Него всички, които слизат в пръстта — и никой не може да опази живота си.</span> <span class="verse"><a name="30">30</a>Потомство ще Му слугува; ще се разказва за Господа на идещото поколение.</span> <span class="verse"><a name="31">31</a>Те ще дойдат, ще възвестяват правдата Му на народ, който ще се роди, защото Той извърши това.</span> </p></div</div></div></body></html>