<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 78</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/78"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 78</strong></div><p><span class="verse"><a name="1">1</a>(По слав. 77) Маскил на Асаф. Слушайте наставлението ми, народе мой, наклонете ушите си към думите на устата ми!</span> <span class="verse"><a name="2">2</a>Ще отворя устата си в притча, ще произнеса гатанки от древността.</span> <span class="verse"><a name="3">3</a>Това, което сме чули и научили, и нашите бащи са ни разказвали,</span> <span class="verse"><a name="4">4</a>няма да скрием от синовете им, разказвайки на идното поколение славните дела на ГОСПОДА и Неговата сила, и чудните Му дела, които извърши.</span> <span class="verse"><a name="5">5</a>Защото Той постави свидетелство в Яков и определи закон в Израил, които заповяда на бащите ни, да ги предават на синовете си,</span> <span class="verse"><a name="6">6</a>за да ги знае идното поколение — синовете, които щяха да се родят — за да станат и да ги разказват на своите синове;</span> <span class="verse"><a name="7">7</a>и да положат упованието си в Бога и да не забравят Божиите дела, и да пазят Неговите заповеди,</span> <span class="verse"><a name="8">8</a>и да не бъдат като бащите си — упорито и бунтовно поколение, поколение, което не опази право сърцето си и чийто дух не беше верен на Бога.</span> <span class="verse"><a name="9">9</a>Синовете на Ефрем, стрелци, въоръжени с лъкове, се обърнаха назад в деня на битката.</span> <span class="verse"><a name="10">10</a>Не опазиха завета на Бога и отказаха да ходят в закона Му,</span> <span class="verse"><a name="11">11</a>и забравиха делата Му и чудесата Му, които им показа.</span> <span class="verse"><a name="12">12</a>Той извърши чудеса пред техните бащи, в египетската земя, в полето Цоан.</span> <span class="verse"><a name="13">13</a>Раздели морето и ги преведе, и направи водите да стоят като бент.</span> <span class="verse"><a name="14">14</a>И ги води през деня със облак а през цялата нощ — с огнена светлина.</span> <span class="verse"><a name="15">15</a>Разцепи канари в пустинята и ги напои изобилно като от големи бездни.</span> <span class="verse"><a name="16">16</a>Извади и потоци от канарата и направи да потекат води като реки.</span> <span class="verse"><a name="17">17</a>Но те продължиха да съгрешават против Него, противяха се на Всевишния в пустинята.</span> <span class="verse"><a name="18">18</a>Изпитаха Бога в сърцето си, като поискаха храна според прищявката си.</span> <span class="verse"><a name="19">19</a>И говориха против Бога, казаха: Може ли Бог да приготви трапеза в пустинята?</span> <span class="verse"><a name="20">20</a>Ето, Той удари канарата и избликнаха води, и потекоха потоци. Дали ще може да даде и хляб? Ще може ли да приготви месо за Своя народ?</span> <span class="verse"><a name="21">21</a>Затова, когато ГОСПОД чу, се разгневи и огън се запали против Яков, а също и гняв се надигна против Израил,</span> <span class="verse"><a name="22">22</a>защото не повярваха на Бога и не се довериха на спасението Му.</span> <span class="verse"><a name="23">23</a>Но пак Той заповяда на облаците горе и отвори небесните врати,</span> <span class="verse"><a name="24">24</a>и наваля манна върху тях, за да ядат, и им даде небесното жито.</span> <span class="verse"><a name="25">25</a>Човек ядеше хляба на силните; Той им прати храна до насита.</span> <span class="verse"><a name="26">26</a>Повдигна на небето източния вятър и със силата Си докара южния вятър.</span> <span class="verse"><a name="27">27</a>Наваля месо върху тях като прах, крилати птици като морския пясък,</span> <span class="verse"><a name="28">28</a>направи ги да падат насред стана им, около жилищата им.</span> <span class="verse"><a name="29">29</a>И ядоха и се преситиха, и Той задоволи прищявката им.</span> <span class="verse"><a name="30">30</a>Но още не бяха се отвърнали от прищявката си, храната им беше още в устата им,</span> <span class="verse"><a name="31">31</a>и Божият гняв се надигна против тях и изби най-тлъстите от тях, и повали отбраните мъже на Израил.</span> <span class="verse"><a name="32">32</a>И при все това, те още съгрешаваха и не повярваха на чудесата Му.</span> <span class="verse"><a name="33">33</a>Затова Той остави дните им да чезнат в суета и годините им — в ужас.</span> <span class="verse"><a name="34">34</a>Когато ги убиваше, тогава Го търсеха, обръщаха се и усърдно търсеха Бога.</span> <span class="verse"><a name="35">35</a>И си спомняха, че Бог бе канарата им и Бог, Всевишният, бе Изкупителят им.</span> <span class="verse"><a name="36">36</a>Но с устата си Го мамеха и с езика си Го лъжеха,</span> <span class="verse"><a name="37">37</a>защото сърцето им не беше непоколебимо към Него и не бяха верни на завета Му.</span> <span class="verse"><a name="38">38</a>Но Той беше милостив и прощаваше беззаконията им и не ги погубваше. Да! Много пъти отвръщаше гнева Си и не надигаше цялата Си ярост,</span> <span class="verse"><a name="39">39</a>защото си спомняше, че бяха плът, лъх, който преминава и не се връща.</span> <span class="verse"><a name="40">40</a>Колко пъти Му се противиха в пустинята и Го наскърбяваха в безводната земя!</span> <span class="verse"><a name="41">41</a>Да, отново и отново изпитваха Бога и огорчаваха Светия Израилев!</span> <span class="verse"><a name="42">42</a>Не си спомняха Неговата сила, деня, когато ги избави от противника,</span> <span class="verse"><a name="43">43</a>когато извърши знаменията Си в Египет и чудесата Си в полето Цоан.</span> <span class="verse"><a name="44">44</a>Превърна реките им в кръв и потоците им, и не можеха да пият.</span> <span class="verse"><a name="45">45</a>Изпрати сред тях рояци мухи, които ги изпоядоха, и жаби, които ги съсипаха.</span> <span class="verse"><a name="46">46</a>Предаде и реколтата им на гъсеницата и труда им — на скакалеца.</span> <span class="verse"><a name="47">47</a>Порази лозята им с град и черниците им — със слана.</span> <span class="verse"><a name="48">48</a>Предаде и добитъка им на град и стадата им — на мълнии.</span> <span class="verse"><a name="49">49</a>Изля върху тях изгарящия Си гняв, ярост, негодувание и беда — нашествие на ангели на злото.</span> <span class="verse"><a name="50">50</a>Изравни път за гнева Си, не пощади душата им от смърт, а предаде живота им на мор.</span> <span class="verse"><a name="51">51</a>Порази всеки първороден в Египет, първата рожба на мъжествеността им в шатрите на Хам.</span> <span class="verse"><a name="52">52</a>А Своя народ изведе като овце и ги води като стадо в пустинята.</span> <span class="verse"><a name="53">53</a>Води ги безопасно и те не се страхуваха; а морето погълна враговете им.</span> <span class="verse"><a name="54">54</a>Така Той ги въведе в святата Си земя, на планината, която десницата Му беше придобила.</span> <span class="verse"><a name="55">55</a>Той изгони пред тях езичниците и им ги раздели с мярка за наследство, и в шатрите им насели племената на Израил.</span> <span class="verse"><a name="56">56</a>Но те пак изпитваха Бога, Всевишния, бунтуваха се против Него и не пазеха наставленията Му,</span> <span class="verse"><a name="57">57</a>а се връщаха назад и постъпваха невярно като бащите си, изметнаха се като неверен лък.</span> <span class="verse"><a name="58">58</a>И Го предизвикваха към гняв с високите си места и Го подбуждаха към ревност с изваяните си идоли.</span> <span class="verse"><a name="59">59</a>Бог чу и се разяри, и много се отврати от Израил,</span> <span class="verse"><a name="60">60</a>и напусна скинията в Сило, шатъра, в който обитаваше между хората,</span> <span class="verse"><a name="61">61</a>и предаде на плен силата Си и славата Си — в ръката на врага.</span> <span class="verse"><a name="62">62</a>Предаде и народа Си на меча и се изпълни с ярост към наследството Си.</span> <span class="verse"><a name="63">63</a>Огън погълна младежите Му и девойките Му останаха без сватбени песни.</span> <span class="verse"><a name="64">64</a>Свещениците Му паднаха от меч и вдовиците им не плакаха.</span> <span class="verse"><a name="65">65</a>Тогава Господ се събуди като от сън, като силен мъж, който изтрезнява от вино.</span> <span class="verse"><a name="66">66</a>И Той порази враговете Си изотзад и им наложи вечен позор.</span> <span class="verse"><a name="67">67</a>И Той отхвърли шатъра на Йосиф и не избра ефремовото племе;</span> <span class="verse"><a name="68">68</a>а избра юдовото племе, хълма Сион, който възлюби.</span> <span class="verse"><a name="69">69</a>Построи светилището Си като височините, като земята, която е основал до века.</span> <span class="verse"><a name="70">70</a>Избра и слугата Си Давид и го взе от кошарите на овцете;</span> <span class="verse"><a name="71">71</a>доведе го от дойните овце, за да пасе народа Му Яков и наследството Му Израил.</span> <span class="verse"><a name="72">72</a>И той ги пасеше според чистотата на сърцето си и ги водеше с умението на ръцете си.</span> </p></div</div></div></body></html>