<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 49</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/49"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 49</strong></div><p><span class="verse"><a name="1">1</a>(По слав. 48) За първия певец. Псалм на Кореевите синове. Чуйте това, всички народи; дайте ухо, всички жители на света,</span> <span class="verse"><a name="2">2</a>както нископоставени, така и високопоставени, богати и бедни заедно!</span> <span class="verse"><a name="3">3</a>Устата ми ще говори мъдрост и размишлението на сърцето ми — разбиране.</span> <span class="verse"><a name="4">4</a>Ще приклоня ухото си към притча, ще изложа гатанката си на арфа.</span> <span class="verse"><a name="5">5</a>Защо да се боя в дни на бедствие, когато ме обкръжи беззаконието на тези, които са по петите ми,</span> <span class="verse"><a name="6">6</a>които се уповават на имота си и се хвалят с изобилието на богатството си!</span> <span class="verse"><a name="7">7</a>Никой не може по никакъв начин да изкупи брат си, нито да даде на Бога откуп за него —</span> <span class="verse"><a name="8">8</a>защото скъпо е изкупването на душите им и човек трябва да престане завинаги да се опитва —</span> <span class="verse"><a name="9">9</a>за да живее вечно и да не види изтление.</span> <span class="verse"><a name="10">10</a>Защото вижда, че мъдрите умират, и безумният, и неразумният заедно погиват, и оставят имота си на други.</span> <span class="verse"><a name="11">11</a>Тайната им мисъл е, че домовете им ще стоят вечно и жилищата им — от поколение във поколение; наричат с имената си земите си.</span> <span class="verse"><a name="12">12</a>Но човекът, който е на почит, не остава; той е като животните, които се изтребват.</span> <span class="verse"><a name="13">13</a>Това е пътят на безумните; а идващите след тях одобряват думите им. (Села.)</span> <span class="verse"><a name="14">14</a>Като овце ще бъдат сложени в Шеол, ще ги пасе смъртта и праведните ще владеят над тях на сутринта. Силата им ще пояде Шеол, далеч от жилището им.</span> <span class="verse"><a name="15">15</a>Но Бог ще изкупи душата ми от силата на Шеол, защото ще ме приеме. (Села.)</span> <span class="verse"><a name="16">16</a>Не се бой, когато забогатее човек, когато се умножи славата на дома му,</span> <span class="verse"><a name="17">17</a>защото, когато умре, няма да вземе със себе си нищо, славата му няма да слезе след него.</span> <span class="verse"><a name="18">18</a>Макар че докато живее, той благославя душата си — защото хората те хвалят, когато правиш добро на себе си —</span> <span class="verse"><a name="19">19</a>пак ще отиде при поколението на бащите си, те няма да видят светлина навеки.</span> <span class="verse"><a name="20">20</a>Човек, който е на почит, а няма разбиране, е като животните, които се изтребват.</span> </p></div</div></div></body></html>