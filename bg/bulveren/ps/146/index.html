<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 146</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/146"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 146</strong></div><p><span class="verse"><a name="1">1</a>(По слав. 145) Алилуя! Хвали ГОСПОДА, душо моя!</span> <span class="verse"><a name="2">2</a>Ще хваля ГОСПОДА докато съм жив, ще пея хваления на моя Бог, докато съм!</span> <span class="verse"><a name="3">3</a>Не се уповавайте на князе, нито на човешки син, в когото няма спасение.</span> <span class="verse"><a name="4">4</a>Духът му излиза, той се връща в земята си и в същия този ден намеренията му загиват.</span> <span class="verse"><a name="5">5</a>Блажен онзи, чиято помощ е Богът на Яков, чиято надежда е в ГОСПОДА, неговия Бог,</span> <span class="verse"><a name="6">6</a>който е направил небето и земята, морето и всичко, което е в тях, който пази вярност до века,</span> <span class="verse"><a name="7">7</a>който извършва правосъдие за угнетените, който дава храна на гладните. ГОСПОД развързва вързаните.</span> <span class="verse"><a name="8">8</a>ГОСПОД отваря очите на слепите. ГОСПОД изправя приведените. ГОСПОД обича праведните.</span> <span class="verse"><a name="9">9</a>ГОСПОД пази чужденците. Той подкрепя сирачето и вдовицата, а пътя на безбожните обръща.</span> <span class="verse"><a name="10">10</a>ГОСПОД ще царува до века, Твоят Бог, Сионе — за всички поколения! Алилуя!</span> </p></div</div></div></body></html>