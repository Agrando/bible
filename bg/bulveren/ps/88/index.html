<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 88</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/88"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 88</strong></div><p><span class="verse"><a name="1">1</a>(По слав. 87) Песен. Псалм на Кореевите синове. За първия певец. По музиката на Махалат леанот. Маскил на езраеца Еман. ГОСПОДИ, Боже на спасението ми, ден и нощ виках пред Теб.</span> <span class="verse"><a name="2">2</a>Нека дойде молитвата ми пред Теб, приклони ухото Си към вика ми,</span> <span class="verse"><a name="3">3</a>защото душата ми се насити на бедствия и животът ми се приближава до Шеол.</span> <span class="verse"><a name="4">4</a>Счетох се с онези, които слизат в рова, станах като мъж, който няма сила,</span> <span class="verse"><a name="5">5</a>паднал между мъртвите, като убитите, които лежат в гроба, за които Ти не си спомняш вече, и които са отсечени от ръката Ти.</span> <span class="verse"><a name="6">6</a>Положил си ме в най-дълбокия ров, в тъмни места, в бездни.</span> <span class="verse"><a name="7">7</a>Яростта ти натегна върху мен и с всичките Си вълни ме притискаш. (Села.)</span> <span class="verse"><a name="8">8</a>Отдалечил си от мен познатите ми, направил си ме мерзост за тях, затворен съм и не мога да изляза,</span> <span class="verse"><a name="9">9</a>окото ми чезне от скръб. ГОСПОДИ, Теб призовавах всеки ден, към Теб простирах ръцете си.</span> <span class="verse"><a name="10">10</a>За мъртвите ли ще вършиш чудеса? Или сенките ще станат да Те хвалят? (Села.)</span> <span class="verse"><a name="11">11</a>В гроба ли ще се прогласява милостта Ти, в Авадон ли — верността Ти?</span> <span class="verse"><a name="12">12</a>В мрака ли ще станат известни чудесата Ти, в земята на забравата ли — правдата Ти?</span> <span class="verse"><a name="13">13</a>Но аз към Теб извиках, ГОСПОДИ, и сутрин молитвата ми Те посреща.</span> <span class="verse"><a name="14">14</a>ГОСПОДИ, защо отхвърляш душата ми, криеш лицето Си от мен?</span> <span class="verse"><a name="15">15</a>От младостта си съм окаян и линея, търпя Твоите ужаси и съм смутен.</span> <span class="verse"><a name="16">16</a>Пламтящият Ти гняв премина върху мен, Твоите ужаси ме поядоха.</span> <span class="verse"><a name="17">17</a>Заобиколиха ме като вода цял ден, обкръжиха ме отвсякъде.</span> <span class="verse"><a name="18">18</a>Отдалечил си от мен приятел и другар, познатите ми са в мрак.</span> </p></div</div></div></body></html>