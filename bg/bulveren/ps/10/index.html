<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 10</strong></div><p><span class="verse"><a name="1">1</a>(По славянската номерация част от девети.) ГОСПОДИ, защо стоиш далеч? Защо се криеш в скръбни времена?</span> <span class="verse"><a name="2">2</a>Безбожният с гордост преследва сиромаха. Нека се хванат в кроежите, които те сами измислиха!</span> <span class="verse"><a name="3">3</a>Защото безбожният се хвали с желанието на душата си — алчният се благославя и презира ГОСПОДА.</span> <span class="verse"><a name="4">4</a>Безбожният казва в гордостта на лицето си: Господ няма да изследва. Всичките му мисли са, че няма Бог.</span> <span class="verse"><a name="5">5</a>Пътищата му са криви винаги, Твоите присъди са високо, много далеч от него. На всичките си врагове гледа с презрение,</span> <span class="verse"><a name="6">6</a>казва в сърцето си: Няма да се поклатя, през всички поколения няма да бъда в беда.</span> <span class="verse"><a name="7">7</a>Устата му е пълна с проклятие и измама, и потисничество, под езика му е съсипия и суета.</span> <span class="verse"><a name="8">8</a>Седи в засада в двора, в тайните места, за да убие невинния, очите му дебнат сиромаха.</span> <span class="verse"><a name="9">9</a>Причаква скришно като лъв в леговището си, причаква, за да хване бедния, хваща бедния, като го влачи в мрежата си.</span> <span class="verse"><a name="10">10</a>Навежда се, снишава се и падат сиромасите във силните му нокти.</span> <span class="verse"><a name="11">11</a>Казва в сърцето си: Бог е забравил, скрил е лицето Си, никога няма да види.</span> <span class="verse"><a name="12">12</a>Стани, ГОСПОДИ! Боже, издигни ръката Си! Не забравяй сиромасите.</span> <span class="verse"><a name="13">13</a>Защо безбожният презира Бога, казва в сърцето си: Ти няма да изследваш?</span> <span class="verse"><a name="14">14</a>Ти си видял, защото гледаш неправдата и притеснението, за да отплатиш с ръката Си. На Теб се предава сиромахът, на сирачето Ти си помощник.</span> <span class="verse"><a name="15">15</a>Строши ръката на безбожния и злия, изискай безбожието му, докато не намериш вече.</span> <span class="verse"><a name="16">16</a>ГОСПОД е Цар за вечни векове, езичниците погинаха от земята Му.</span> <span class="verse"><a name="17">17</a>ГОСПОДИ, Ти чу желанието на смирените, сърцето им ще утвърдиш; ще направиш внимателно ухото Си,</span> <span class="verse"><a name="18">18</a>за да отдадеш правото на сирачето и угнетения, така че земен човек да не потиска вече.</span> </p></div</div></div></body></html>