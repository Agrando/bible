<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 65</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/65"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 65</strong></div><p><span class="verse"><a name="1">1</a>(По слав. 64) За първия певец. Псалм на Давид. Песен. На Теб — мълчание и възхвала, Боже, в Сион, и на Теб ще се отдаде обещаното.</span> <span class="verse"><a name="2">2</a>Ти, който чуваш молитва, при Теб ще идва всяка плът.</span> <span class="verse"><a name="3">3</a>Беззакония ми надвиха; престъпленията ни — Ти ще ги простиш.</span> <span class="verse"><a name="4">4</a>Блажен онзи, когото избираш и му даваш да се приближи, за да живее в Твоите дворове. Ще се наситим с благостта на дома Ти, на светия Ти храм.</span> <span class="verse"><a name="5">5</a>С разтърсващи неща Ти ще ни отговаряш в правда, Боже на спасението ни, Ти, упование на всички земни краища и на най-далечните морета,</span> <span class="verse"><a name="6">6</a>който със силата Си утвърждаваш планините, препасан с могъщество,</span> <span class="verse"><a name="7">7</a>който укротяваш бученето на моретата, бученето на вълните им и брожението на народите.</span> <span class="verse"><a name="8">8</a>И обитателите на краищата на земята се боят от Твоите знамения; Ти правиш да ликуват изходите на утрото и вечерта.</span> <span class="verse"><a name="9">9</a>Посещаваш земята и я напояваш, изобилно я обогатяваш. Божията река е пълна с вода. Осигуряваш житото им, като така приготвяш земята:</span> <span class="verse"><a name="10">10</a>напояваш изобилно браздите й, изглаждаш буците й, размекваш я с дъждове, благославяш поникналото от нея.</span> <span class="verse"><a name="11">11</a>Увенчаваш годината с благостта Си и от следите Ти капе тлъстина.</span> <span class="verse"><a name="12">12</a>Росят пасбищата на степта и хълмовете се опасват с ликуване.</span> <span class="verse"><a name="13">13</a>Ливадите се обличат със стада и долините се покриват с жито; възклицават, да, и пеят!</span> </p></div</div></div></body></html>