<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 140</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/140"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 140</strong></div><p><span class="verse"><a name="1">1</a>(По слав. 139) За първия певец. Псалм на Давид. Избави ме, ГОСПОДИ, от зли хора, опази ме от насилници,</span> <span class="verse"><a name="2">2</a>които замислят зло в сърцата си и всеки ден предизвикват войни.</span> <span class="verse"><a name="3">3</a>Изострят езика си като змия; под устните им има аспидова отрова. (Села.)</span> <span class="verse"><a name="4">4</a>Запази ме, ГОСПОДИ, от ръцете на безбожните, опази ме от насилници, които намислиха да спънат стъпките ми.</span> <span class="verse"><a name="5">5</a>Надменните скриха за мен примка и въжета, разпростряха мрежа край пътя, поставиха клопки за мен. (Села.)</span> <span class="verse"><a name="6">6</a>Казах на ГОСПОДА: Ти си моят Бог; чуй, ГОСПОДИ, гласа на молбите ми!</span> <span class="verse"><a name="7">7</a>БОЖЕ, Господи, сило на моето спасение, Ти си покрил главата ми в деня на битката.</span> <span class="verse"><a name="8">8</a>Не удовлетворявай, ГОСПОДИ, желанията на безбожния; не оставяй да успе�� неговият план, за да се възвишат! (Села.)</span> <span class="verse"><a name="9">9</a>А главите на онези, които ме заобикалят — нека злото на устните им ги покрие!</span> <span class="verse"><a name="10">10</a>Нека паднат върху тях горящи въглища, нека бъдат хвърлени в огъня, в дълбоки ями, за да не станат вече.</span> <span class="verse"><a name="11">11</a>Нека не се утвърди клеветник в земята, нека зло преследва насилника, докато го постигне.</span> <span class="verse"><a name="12">12</a>Зная, че ГОСПОД ще отдаде правосъдието на угнетените и правото на сиромасите.</span> <span class="verse"><a name="13">13</a>Наистина праведните ще славят Името Ти, праведните ще обитават в Твоето присъствие!</span> </p></div</div></div></body></html>