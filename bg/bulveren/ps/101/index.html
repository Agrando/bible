<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 101</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/101"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 101</strong></div><p><span class="verse"><a name="1">1</a>(По слав. 100) Псалм на Давид. Ще възпея милост и правосъдие; на Теб, ГОСПОДИ, ще пея псалми!</span> <span class="verse"><a name="2">2</a>Ще постъпвам разумно в път съвършен. Кога ще дойдеш при мен? Ще ходя вътре в дома си в чистотата на сърцето си.</span> <span class="verse"><a name="3">3</a>Няма да поставя пред очите си нищо лошо; мразя престъпване на закона, това няма да се прилепи към мен.</span> <span class="verse"><a name="4">4</a>Лъжливо сърце ще отстъпи от мен, няма да познавам зло.</span> <span class="verse"><a name="5">5</a>Който клевети тайно съседа си, него ще погубя; който има горделиво око и надменно сърце, него няма да търпя.</span> <span class="verse"><a name="6">6</a>Очите ми ще бъдат върху верните на земята, за да живеят с мен; който ходи в съвършен път, той ще ми служи.</span> <span class="verse"><a name="7">7</a>Който постъпва коварно, няма да живее вътре в дома ми; който говори лъжа, няма да устои пред очите ми.</span> <span class="verse"><a name="8">8</a>Всяка сутрин ще погубвам всичките безбожни на земята, за да изтребя от града на ГОСПОДА всички, които вършат беззаконие.</span> </p></div</div></div></body></html>