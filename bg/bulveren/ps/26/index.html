<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 26</strong></div><p><span class="verse"><a name="1">1</a>(По слав. 25) Псалм на Давид. Отсъди ми, ГОСПОДИ, защото съм ходил в непорочността си! Уповах се на ГОСПОДА и няма да се поклатя.</span> <span class="verse"><a name="2">2</a>Провери ме, ГОСПОДИ, и ме изпитай, очисти вътрешностите ми и сърцето ми.</span> <span class="verse"><a name="3">3</a>Защото Твоята милост е пред очите ми и ходя в истината Ти.</span> <span class="verse"><a name="4">4</a>Не съм седял с лъжливи хора и няма да отида с лицемери.</span> <span class="verse"><a name="5">5</a>Мразя събранието на злодеите и няма да седна с безбожните.</span> <span class="verse"><a name="6">6</a>Ще измия в невинност ръцете си и ще обиколя олтара Ти, ГОСПОДИ,</span> <span class="verse"><a name="7">7</a>за да издигна глас на благодарност и да разкажа за всички Твои чудеса.</span> <span class="verse"><a name="8">8</a>ГОСПОДИ, възлюбих жилището на дома Ти и мястото, където славата Ти обитава.</span> <span class="verse"><a name="9">9</a>Да не грабнеш душата ми с грешниците, нито живота ми с кръвожадни мъже,</span> <span class="verse"><a name="10">10</a>в чиито ръце има злодеяние, и чиято десница е пълна със подкуп!</span> <span class="verse"><a name="11">11</a>А аз ще ходя в непорочността си — изкупи ме и ме помилвай!</span> <span class="verse"><a name="12">12</a>Кракът ми стои на равно място; в събранията ще прославям ГОСПОДА.</span> </p></div</div></div></body></html>