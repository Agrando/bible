<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 67</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/67"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 67</strong></div><p><span class="verse"><a name="1">1</a>(По слав. 66) За първия певец. На струнни инструменти. Псалм. Песен. Бог да бъде милостив към нас и да ни благослови, да възсияе с лицето Си над нас, (Села.)</span> <span class="verse"><a name="2">2</a>за да се познае на земята Твоят път, Твоето спасение — сред всичките народи!</span> <span class="verse"><a name="3">3</a>Да Те възпяват народите, Боже, да Те възпяват всичките народи!</span> <span class="verse"><a name="4">4</a>Да се радват и ликуват племената, защото ще съдиш в правота народите и ще управляваш племената на земята. (Села).</span> <span class="verse"><a name="5">5</a>Да Те възпяват народите, Боже, да Те възпяват всичките народи!</span> <span class="verse"><a name="6">6</a>Земята дава плода си, Бог, нашият Бог, ще ни благослови.</span> <span class="verse"><a name="7">7</a>Бог ще ни благослови и ще се боят от Него всички земни краища.</span> </p></div</div></div></body></html>