<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 58</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/58"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 58</strong></div><p><span class="verse"><a name="1">1</a>(По слав. 57) За първия певец. По музиката на Не унищожавай. Миктам на Давид. Наистина ли говорите правда, съдии? Право ли съдите, човешки синове?</span> <span class="verse"><a name="2">2</a>Не, в сърцето си вие вършите неправда, за насилието на ръцете си проправяте път по земята.</span> <span class="verse"><a name="3">3</a>Безбожните са отстъпили още от майчината утроба; още щом се родят, се отклоняват тези, които говорят лъжи.</span> <span class="verse"><a name="4">4</a>Отровата им е като змийска отрова, те са като глухата кобра, която запушва ухото си,</span> <span class="verse"><a name="5">5</a>за да не чуе гласа на омайвачите, колкото и изкусно да омайват.</span> <span class="verse"><a name="6">6</a>Боже, разбий зъбите им в устата им! ГОСПОДИ, строши зъбите на младите лъвове!</span> <span class="verse"><a name="7">7</a>Нека се излеят като води, които изтичат. Когато стрелят стрелите си, нека са като строшени.</span> <span class="verse"><a name="8">8</a>Нека бъдат като охлюв, който се разтапя, докато върви; като недоносче на жена, нека слънцето не видят.</span> <span class="verse"><a name="9">9</a>Преди да могат котлите ви да усетят огъня от тръните, сурови или обгорели, Той с вихрушка ще ги помете.</span> <span class="verse"><a name="10">10</a>Праведният ще ликува, когато види възмездието, ще измие краката си в кръвта на безбожния.</span> <span class="verse"><a name="11">11</a>И човек ще каже: Наистина има награда за праведния; наистина има Бог, който съди на земята.</span> </p></div</div></div></body></html>