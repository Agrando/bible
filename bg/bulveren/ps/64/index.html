<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 64</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/64"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 64</strong></div><p><span class="verse"><a name="1">1</a>(По слав. 63) За първия певец. Псалм на Давид. Чуй гласа ми, Боже, когато се оплаквам; запази живота ми от ужаса на врага!</span> <span class="verse"><a name="2">2</a>Скрий ме от тайния съвет на злодеите, от сганта на вършещите зло,</span> <span class="verse"><a name="3">3</a>които острят езика си като меч и прицелват стрелите си — горчиви думи —</span> <span class="verse"><a name="4">4</a>за да застрелят тайно безукорния; внезапно го застрелват и не се боят.</span> <span class="verse"><a name="5">5</a>Утвърждават се в зло намерение, наговарят се да скрият примки, казват: Кой ще ги види?</span> <span class="verse"><a name="6">6</a>Замислят беззакония, казват: Извършихме добре замислен план. И вътрешността, и сърцето на човек са дълбоки.</span> <span class="verse"><a name="7">7</a>Но Бог ще изстреля по тях стрела; внезапно ще бъдат ранени.</span> <span class="verse"><a name="8">8</a>Злите им намерения ще дойдат върху тях; ще се потресат всички, които ги гледат.</span> <span class="verse"><a name="9">9</a>И ще се убоят всички хора и ще възвестяват Божието дело, защото ще разберат това, което е направил.</span> <span class="verse"><a name="10">10</a>Праведният ще се радва в ГОСПОДА и ще се уповава на Него, и ще сияят всички, които са с право сърце.</span> </p></div</div></div></body></html>