<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 135</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/135"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 135</strong></div><p><span class="verse"><a name="1">1</a>(По слав. 134) Алилуя! Хвалете Името на ГОСПОДА! Хвалете Го, вие, ГОСПОДНИ слуги,</span> <span class="verse"><a name="2">2</a>които стоите в ГОСПОДНИЯ дом, в дворовете на дома на нашия Бог!</span> <span class="verse"><a name="3">3</a>Хвалете ГОСПОДА, защото ГОСПОД е благ, пейте псалми на Името Му, защото това е приятно!</span> <span class="verse"><a name="4">4</a>Защото ГОСПОД избра Яков за Себе Си, Израил — за Свое притежание.</span> <span class="verse"><a name="5">5</a>Защото аз зная, че ГОСПОД е велик и че нашият Господ е над всички богове.</span> <span class="verse"><a name="6">6</a>ГОСПОД прави всичко, което Му е угодно, в небесата и на земята, в моретата и във всички дълбини.</span> <span class="verse"><a name="7">7</a>Издига пћрите от краищата на земята, прави светкавици за дъжда, изважда вятъра от съкровищниците Си.</span> <span class="verse"><a name="8">8</a>Порази египетските първородни, от човек до животно.</span> <span class="verse"><a name="9">9</a>Изпрати знамения и чудеса сред теб, Египет, върху фараона и всичките му слуги.</span> <span class="verse"><a name="10">10</a>Порази големи народи и изби мощни царе —</span> <span class="verse"><a name="11">11</a>аморейския цар Сион и васанския цар Ог, и всичките царства на Ханаан.</span> <span class="verse"><a name="12">12</a>И даде земята им за наследство, за наследство на Своя народ Израил.</span> <span class="verse"><a name="13">13</a>Твоето Име, ГОСПОДИ, е вечно, споменът Ти, ГОСПОДИ — във всички поколения.</span> <span class="verse"><a name="14">14</a>Защото ГОСПОД ще съди народа Си и ще окаже милост на слугите Си.</span> <span class="verse"><a name="15">15</a>Идолите на народите са сребро и злато, произведение на човешки ръце.</span> <span class="verse"><a name="16">16</a>Уста имат, но не говорят; очи имат, но не виждат;</span> <span class="verse"><a name="17">17</a>уши имат, но не чуват; и няма дъх в устата им.</span> <span class="verse"><a name="18">18</a>Онези, които ги правят, ще станат като тях, всеки, който се уповава на тях.</span> <span class="verse"><a name="19">19</a>Благославяйте ГОСПОДА, доме израилев! Благославяйте ГОСПОДА, доме Ааронов!</span> <span class="verse"><a name="20">20</a>Благославяйте ГОСПОДА, доме левиев! Вие, които се боите от ГОСПОДА, благославяйте ГОСПОДА!</span> <span class="verse"><a name="21">21</a>Благословен да бъде от Сион ГОСПОД, който обитава в Ерусалим! Алилуя!</span> </p></div</div></div></body></html>