<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 118</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/118"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 118</strong></div><p><span class="verse"><a name="1">1</a>(По слав. 117) Славете ГОСПОДА, защото е благ, защото милостта Му е вечна!</span> <span class="verse"><a name="2">2</a>Нека каже сега Израил: Неговата милост е вечна!</span> <span class="verse"><a name="3">3</a>Нека каже сега Аароновият дом: Неговата милост е вечна!</span> <span class="verse"><a name="4">4</a>Нека кажат сега, които се боят от ГОСПОДА: Неговата милост е вечна!</span> <span class="verse"><a name="5">5</a>От бедата си призовах ГОСПОДА. ГОСПОД ми отговори и ме постави на широко място.</span> <span class="verse"><a name="6">6</a>ГОСПОД е откъм мен, няма да се уплаша — какво ще ми стори човек?</span> <span class="verse"><a name="7">7</a>ГОСПОД е откъм мен, сред помощниците ми, и ще видя повалянето на онези, които ме мразят.</span> <span class="verse"><a name="8">8</a>По-добре е да се уповаваш на ГОСПОДА, отколкото да се доверяваш на човек.</span> <span class="verse"><a name="9">9</a>По-добре е да се уповаваш на ГОСПОДА, отколкото да се доверяваш на князе.</span> <span class="verse"><a name="10">10</a>Всички народи ме заобиколиха, но с Името на ГОСПОДА ще ги изтребя.</span> <span class="verse"><a name="11">11</a>Заобиколиха ме, да, заобиколиха ме, но с Името на ГОСПОДА ще ги изтребя.</span> <span class="verse"><a name="12">12</a>Заобиколиха ме като пчели, но угаснаха като огън от тръни. Да, с Името на ГОСПОДА ще ги изтребя.</span> <span class="verse"><a name="13">13</a>Ти ме блъсна силно, за да падна, но ГОСПОД ми помогна.</span> <span class="verse"><a name="14">14</a>ГОСПОД е моята сила и моята песен и Той ми стана спасение.</span> <span class="verse"><a name="15">15</a>Глас на ликуване и спасение е в шатрите на праведните, десницата на ГОСПОДА върши мощни дела.</span> <span class="verse"><a name="16">16</a>Десницата на ГОСПОДА е възвишена, десницата на ГОСПОДА върши мощни дела.</span> <span class="verse"><a name="17">17</a>Аз няма да умра, а ще живея и ще разказвам за делата на ГОСПОДА.</span> <span class="verse"><a name="18">18</a>Строго ме наказа ГОСПОД, но на смърт не ме предаде.</span> <span class="verse"><a name="19">19</a>Отворете ми портите на правдата! Ще вляза през тях и ще прославя ГОСПОДА.</span> <span class="verse"><a name="20">20</a>Това е портата на ГОСПОДА, праведните ще влязат през нея.</span> <span class="verse"><a name="21">21</a>Ще Те прославям, защото си ми отговорил и си ми станал спасение.</span> <span class="verse"><a name="22">22</a>Камъкът, който отхвърлиха зидарите, стана глава на ъгъла.</span> <span class="verse"><a name="23">23</a>От ГОСПОДА е това и чудно е в нашите очи.</span> <span class="verse"><a name="24">24</a>Това е денят, който ГОСПОД е направил; нека се радваме и се веселим в Него!</span> <span class="verse"><a name="25">25</a>Моля Те, ГОСПОДИ, спаси! Моля Те, ГОСПОДИ, изпрати благоденствие!</span> <span class="verse"><a name="26">26</a>Благословен, който иде в ГОСПОДНОТО Име! Благословихме ви от ГОСПОДНИЯ дом.</span> <span class="verse"><a name="27">27</a>ГОСПОД е Бог и Той ни даде светлина. Доведете празничната жертва, вързана с въжета, при роговете на олтара!</span> <span class="verse"><a name="28">28</a>Ти си моят Бог и аз ще Те славя. Боже мой, ще Те величая.</span> <span class="verse"><a name="29">29</a>Славете ГОСПОДА, защото е благ, защото милостта Му е вечна!</span> </p></div</div></div></body></html>