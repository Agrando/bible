<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 27</strong></div><p><span class="verse"><a name="1">1</a>(По слав. 26) Псалм на Давид. ГОСПОД е светлина моя и спасение мое — от кого ще се уплаша? ГОСПОД е крепост на живота ми — от кого ще се ужася?</span> <span class="verse"><a name="2">2</a>Когато злодеите се приближиха срещу мен, за да изядат плътта ми — противниците ми и враговете ми — те се спънаха и паднаха.</span> <span class="verse"><a name="3">3</a>Дори войска да се разположи на стан срещу мен, сърцето ми няма да се уплаши; дори и война да се надигне против мен, и при това ще имам увереност.</span> <span class="verse"><a name="4">4</a>Едно поисках от ГОСПОДА, това ще търся — да живея в дома на ГОСПОДА през всичките дни на живота си, за да съзерцавам прелестта на ГОСПОДА и да размишлявам в Неговия храм.</span> <span class="verse"><a name="5">5</a>Защото в злия ден Той ще ме скрие в скинията Си, ще ме прикрие в скривалището на шатъра Си, ще ме издигне на канара.</span> <span class="verse"><a name="6">6</a>И сега главата ми ще се издигне над враговете ми, които ме обкръжават. И жертви на тържествуващ вик ще принеса в скинията Му; ще пея, ще пея псалми на ГОСПОДА!</span> <span class="verse"><a name="7">7</a>Чуй, ГОСПОДИ, викам с гласа си! Смили се над мен и ме послушай!</span> <span class="verse"><a name="8">8</a>Сърцето Ми ти казва: Търсете лицето Ми! Лицето Ти ще търся, ГОСПОДИ.</span> <span class="verse"><a name="9">9</a>Не скривай от мен лицето Си, не отхвърляй в гняв слугата Си! Ти си ми бил помощта; не ме напускай и не ме изоставяй, Боже, Спасителю мой!</span> <span class="verse"><a name="10">10</a>И ако баща ми и майка ми ме оставят, ГОСПОД ще ме приеме.</span> <span class="verse"><a name="11">11</a>Научи ме на пътя Си, ГОСПОДИ, и ме води по равна пътека заради враговете ми.</span> <span class="verse"><a name="12">12</a>Не ме предавай на волята на притеснителите ми, защото лъжливи свидетели са се вдигнали против мен и този, които издиша насилие.</span> <span class="verse"><a name="13">13</a>Ако не бях повярвал, че ще видя добротата на ГОСПОДА в земята на живите...!</span> <span class="verse"><a name="14">14</a>Чакай ГОСПОДА, бъди смел и нека се укрепи сърцето ти! Да! Чакай ГОСПОДА!</span> </p></div</div></div></body></html>