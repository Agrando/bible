<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 86</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/86"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 86</strong></div><p><span class="verse"><a name="1">1</a>(По слав. 85) Молитва на Давид. Приклони ухото Си, ГОСПОДИ! Чуй ме, защото съм окаян и сиромах!</span> <span class="verse"><a name="2">2</a>Запази живота ми, защото съм богобоязлив; Ти, Боже мой, спаси слугата Си, който се уповава на Теб!</span> <span class="verse"><a name="3">3</a>Бъди милостив към мен, Господи, защото към Теб викам цял ден.</span> <span class="verse"><a name="4">4</a>Развесели душата на слугата Си, защото към Теб, Господи, издигам душата си.</span> <span class="verse"><a name="5">5</a>Защото Ти, Господи, си благ и готов да прощаваш, и многомилостив към всички, които Те призовават.</span> <span class="verse"><a name="6">6</a>Послушай, ГОСПОДИ, молитвата ми и обърни внимание на гласа на молбите ми!</span> <span class="verse"><a name="7">7</a>В деня на скръбта си ще Те призова, защото ще ме послушаш.</span> <span class="verse"><a name="8">8</a>Между боговете няма подобен на Теб, Господи, нито дела, подобни на Твоите.</span> <span class="verse"><a name="9">9</a>Всички народи, които си направил, ще дойдат и ще се поклонят пред Теб, Господи, и ще прославят Името Ти,</span> <span class="verse"><a name="10">10</a>защото си велик и вършиш чудеса — Ти си Бог, само Ти!</span> <span class="verse"><a name="11">11</a>Научи ме на пътя Си, ГОСПОДИ, и ще ходя в истината Ти; дай ми да се боя от Името Ти с неразделено сърце.</span> <span class="verse"><a name="12">12</a>Ще Те възхвалявам, Господи, Боже мой, от все сърце и ще прославям Името Ти до века.</span> <span class="verse"><a name="13">13</a>Защото милостта Ти към мен е голяма и Ти избави душата ми от дълбините на Шеол.</span> <span class="verse"><a name="14">14</a>Боже, горделивите се надигнаха против мен и тълпа от насилници потърси душата ми; те не Те поставиха пред себе си.</span> <span class="verse"><a name="15">15</a>Но Ти, Господи, си Бог състрадателен и милостив, дълготърпелив, многомилостив и верен.</span> <span class="verse"><a name="16">16</a>Обърни се към мен и бъди милостив към мен, дай силата Си на слугата Си и спаси сина на слугинята Си!</span> <span class="verse"><a name="17">17</a>Направи ми знамение за добро — да видят онези, които ме мразят, и да се засрамят, защото Ти, ГОСПОДИ, ми помогна и ме утеши.</span> </p></div</div></div></body></html>