<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 143</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/143"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 143</strong></div><p><span class="verse"><a name="1">1</a>(По слав. 142) Псалм на Давид. Чуй, молитвата ми, ГОСПОДИ, дай ухо на молбите ми! Отговори ми според верността Си и според правдата Си.</span> <span class="verse"><a name="2">2</a>И не влизай в съд със слугата Си, защото няма да се оправдае пред Теб нито един жив човек.</span> <span class="verse"><a name="3">3</a>Защото врагът преследва душата ми, стъпка до земята живота ми, направи ме да живея в тъмни места, като мъртвите от древността.</span> <span class="verse"><a name="4">4</a>Затова духът ми е отпаднал вътре в мен, сърцето ми е ужасено вътре в мен.</span> <span class="verse"><a name="5">5</a>Спомням си дните на древността, размишлявам за всичките Твои дела, размислям за творението на ръцете Ти.</span> <span class="verse"><a name="6">6</a>Простирам ръцете си към Теб, душата ми жадува за Теб като изнурена земя. (Села.)</span> <span class="verse"><a name="7">7</a>Послушай ме бързо, ГОСПОДИ, духът ми отпада! Не скривай лицето Си от мен, за да не стана като онези, които слизат в рова.</span> <span class="verse"><a name="8">8</a>Дай ми да чуя рано милостта Ти, защото на Теб се уповавам; покажи ми пътя, по който трябва да ходя, защото към Теб издигам душата си.</span> <span class="verse"><a name="9">9</a>Избави ме, ГОСПОДИ, от враговете ми — към Теб прибягвам.</span> <span class="verse"><a name="10">10</a>Научи ме да изпълнявам волята Ти, защото Ти си моят Бог. Нека Твоят благ Дух ме води по равна земя!</span> <span class="verse"><a name="11">11</a>ГОСПОДИ, съживи ме заради Името Си! Според правдата Си изведи душата ми от бедствие!</span> <span class="verse"><a name="12">12</a>И според милостта Си отсечи враговете ми и погуби всички, които враждуват против душата ми, защото аз съм Твой слуга.</span> </p></div</div></div></body></html>