<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 91</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/91"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 91</strong></div><p><span class="verse"><a name="1">1</a>(По слав. 90) Който обитава под закрилата на Всевишния, той ще живее под сянката на Всемогъщия.</span> <span class="verse"><a name="2">2</a>Ще казвам на ГОСПОДА: Ти си моето прибежище и моята крепост, моят Бог, на когото се уповавам!</span> <span class="verse"><a name="3">3</a>Защото Той ще те избавя от примката на ловеца и от гибелния мор.</span> <span class="verse"><a name="4">4</a>С перата Си ще те покрива и под крилете Му ще прибегнеш — Неговата истина е щит и защита.</span> <span class="verse"><a name="5">5</a>Няма да се страхуваш от ужас нощем, нито от стрелата, която лети денем,</span> <span class="verse"><a name="6">6</a>нито от мор, който ходи в тъмнина, нито от зараза, която опустошава по пладне.</span> <span class="verse"><a name="7">7</a>Хиляда ще падат от страната ти и десет хиляди — отдясно ти, но до теб няма да стигне.</span> <span class="verse"><a name="8">8</a>Само ще гледаш с очите си и ще видиш възмездието на безбожните.</span> <span class="verse"><a name="9">9</a>Понеже ти си казал: ГОСПОД е моето прибежище! — и си направил Всевишния свое жилище,</span> <span class="verse"><a name="10">10</a>никакво зло няма да те сполети, нито язва ще се приближи до шатрата ти,</span> <span class="verse"><a name="11">11</a>защото ще заповяда на ангелите Си за теб — да те пазят във всичките ти пътища.</span> <span class="verse"><a name="12">12</a>На ръце ще те носят, да не би да удариш в камък крака си.</span> <span class="verse"><a name="13">13</a>Ще настъпиш лъв и кобра, ще стъпчеш млад лъв и змия.</span> <span class="verse"><a name="14">14</a>Понеже той положи в Мен любовта си, затова ще го избавя. Ще го поставя нависоко, защото позна Името Ми.</span> <span class="verse"><a name="15">15</a>Той ще Ме призове и Аз ще му отговоря. Ще бъда с него, когато е в бедствие, ще го избавя и ще го прославя.</span> <span class="verse"><a name="16">16</a>Ще го наситя с дългоденствие и ще му покажа Моето спасение.</span> </p></div</div></div></body></html>