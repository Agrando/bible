<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 85</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/85"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 85</strong></div><p><span class="verse"><a name="1">1</a>(По слав. 84) За първия певец. Псалм на Кореевите синове. ГОСПОДИ, Ти си показал благоволение към земята Си, възвърнал си Яков от плен.</span> <span class="verse"><a name="2">2</a>Простил си беззаконието на народа Си, покрил си целия му грях. (Села.)</span> <span class="verse"><a name="3">3</a>Оттеглил си цялата Си ярост, отвърнал си се от изгарящия Си гняв.</span> <span class="verse"><a name="4">4</a>Възвърни ни, Боже на нашето спасение, и прекрати негодуванието Си против нас!</span> <span class="verse"><a name="5">5</a>До века ли ще се гневиш против нас? Ще продължиш ли гнева Си за всички поколения?</span> <span class="verse"><a name="6">6</a>Няма ли да ни съживиш отново, за да се радва в Теб Твоят народ?</span> <span class="verse"><a name="7">7</a>Окажи ни милостта Си, ГОСПОДИ, и ни подари спасението Си!</span> <span class="verse"><a name="8">8</a>Ще слушам какво ще говори ГОСПОД Бог, защото ще говори мир на народа Си и на светиите Си, и да не се върнат обратно към безумие.</span> <span class="verse"><a name="9">9</a>Наистина спасението Му е близо до онези, които Му се боят, за да обитава слава в нашата земя.</span> <span class="verse"><a name="10">10</a>Милост и истина се срещнаха, правда и мир се целунаха.</span> <span class="verse"><a name="11">11</a>Истина ще поникне от земята и правда ще надникне от небето.</span> <span class="verse"><a name="12">12</a>И ГОСПОД ще даде доброто, и земята ни ще даде плода си.</span> <span class="verse"><a name="13">13</a>Правда ще върви пред Него и Той ще направи стъпките й път.</span> </p></div</div></div></body></html>