<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 147</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/147"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 147</strong></div><p><span class="verse"><a name="1">1</a>(По слав. 146) Алилуя! Да, добро е да пеем псалми на нашия Бог. Да, хвалебната песен е хубава и приятна.</span> <span class="verse"><a name="2">2</a>ГОСПОД съгражда Ерусалим, събира израилевите изгнаници.</span> <span class="verse"><a name="3">3</a>Изцелява съкрушените по сърце и превързва раните им.</span> <span class="verse"><a name="4">4</a>Изброява множеството на звездите, нарича ги всички по име.</span> <span class="verse"><a name="5">5</a>Велик е нашият Господ и с голяма мощ, разумът Му е неизмерим.</span> <span class="verse"><a name="6">6</a>ГОСПОД издига смирените, а безбожните унижава до земята.</span> <span class="verse"><a name="7">7</a>Пейте на ГОСПОДА с благодарение, пейте псалми с арфа на нашия Бог,</span> <span class="verse"><a name="8">8</a>който покрива небесата с облаци, приготвя дъжд за земята, прави да расте трева по планините,</span> <span class="verse"><a name="9">9</a>който дава храна на животните и на гарванчетата, които пискат към Него.</span> <span class="verse"><a name="10">10</a>Той не се наслаждава в силата на коня, не благоволява в краката на мъжа.</span> <span class="verse"><a name="11">11</a>ГОСПОД благоволява в онези, които Му се боят, в онези, които се надяват на Неговата милост.</span> <span class="verse"><a name="12">12</a>Слави ГОСПОДА, Ерусалиме! Хвали своя Бог, Сионе!</span> <span class="verse"><a name="13">13</a>Защото Той укрепи резетата на портите ти, благослови децата ти сред теб.</span> <span class="verse"><a name="14">14</a>Установява мир в пределите ти, насища те с най-добрата пшеница.</span> <span class="verse"><a name="15">15</a>Изпраща заповедта Си на земята; словото Му тича много бързо.</span> <span class="verse"><a name="16">16</a>Дава сняг като вълна, разпръсва сланата като пепел,</span> <span class="verse"><a name="17">17</a>хвърля леда Си като отломъци — кой ще устои пред Неговия мраз?</span> <span class="verse"><a name="18">18</a>Изпраща словото Си и ги разтопява, прави вятъра Си да духа и водите текат.</span> <span class="verse"><a name="19">19</a>Възвестява словото Си на Яков, наредбите Си и присъдите Си — на Израил.</span> <span class="verse"><a name="20">20</a>Не е постъпил така с никой друг народ и те не са познали присъдите Му. Алилуя!</span> </p></div</div></div></body></html>