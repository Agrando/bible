<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 57</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/57"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 57</strong></div><p><span class="verse"><a name="1">1</a>(По слав. 56) За първия певец. По музиката на Не унищожавай. Миктам на Давид, когато избяга от Саул в пещерата. Бъди милостив към мен, Боже, бъди милостив към мен! Защото на Теб се уповава душата ми и в сянката на Твоите криле ще намеря убежище, докато преминат бедствията.</span> <span class="verse"><a name="2">2</a>Ще викам към Всевишния Бог, към Бога, моя благодетел.</span> <span class="verse"><a name="3">3</a>Ще изпрати от небето и ще ме спаси; ще направи за присмех онзи, който иска да ме погълне. (Села.) Бог ще изпрати милостта Си и истината Си.</span> <span class="verse"><a name="4">4</a>Душата ми е сред лъвове, лежа между огнедишащи хора, чиито зъби са копия и стрели, а езикът им — остър меч.</span> <span class="verse"><a name="5">5</a>Възвиси се, Боже, над небесата; славата Ти да бъде над цялата земя!</span> <span class="verse"><a name="6">6</a>Разпростряха мрежа за стъпките ми; душата ми е сведена; изкопаха яма пред мен, но те паднаха в нея. (Села.)</span> <span class="verse"><a name="7">7</a>Утвърдено е сърцето ми, Боже, утвърдено е сърцето ми. Ще пея, ще пея псалми!</span> <span class="verse"><a name="8">8</a>Събуди се, славо моя, събудете се, лиро и арфо; аз ще се събудя на зазоряване!</span> <span class="verse"><a name="9">9</a>Ще те прославям, Господи, между народите; ще Те възпявам между племената.</span> <span class="verse"><a name="10">10</a>Защото Твоята милост се възвеличи до небесата и Твоята истина — до облаците.</span> <span class="verse"><a name="11">11</a>Възвиси се, Боже, над небесата; славата Ти да бъде над цялата земя!</span> </p></div</div></div></body></html>