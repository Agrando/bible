<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 24</strong></div><p><span class="verse"><a name="1">1</a>(По слав. 23) Псалм на Давид. ГОСПОДНА е земята и всичко, което я изпълва; светът и онези, които живеят в него,</span> <span class="verse"><a name="2">2</a>защото Той я е основал върху моретата и я е утвърдил върху реките.</span> <span class="verse"><a name="3">3</a>Кой ще се изкачи на ГОСПОДНАТА планина? И кой ще застане в святото Му място?</span> <span class="verse"><a name="4">4</a>Който има невинни ръце и чисто сърце, който не е надигнал душата си към суета и не се е клел в измама.</span> <span class="verse"><a name="5">5</a>Той ще приеме благословение от ГОСПОДА и правда от Бога на спасението си.</span> <span class="verse"><a name="6">6</a>Това е поколението на онези, които Го търсят, които търсят лицето Ти, те са Яков. (Села.)</span> <span class="verse"><a name="7">7</a>Издигнете главите си вие, порти, и издигнете се вие, вечни врати, за да влезе Царят на славата.</span> <span class="verse"><a name="8">8</a>Кой е Този Цар на славата? ГОСПОД, силният и могъщият, ГОСПОД, могъщият в бой.</span> <span class="verse"><a name="9">9</a>Издигнете главите си вие, порти, и издигнете се вие, вечни врати, за да влезе Царят на славата.</span> <span class="verse"><a name="10">10</a>Кой е Този Цар на славата? ГОСПОД на Войнствата — Той е Царят на славата. (Села.)</span> </p></div</div></div></body></html>