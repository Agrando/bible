<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 92</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/92"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 92</strong></div><p><span class="verse"><a name="1">1</a>(По слав. 91) Псалм. Песен за съботния ден. Добре е да възхваляваме ГОСПОДА и да възпяваме Твоето Име, Всевишни,</span> <span class="verse"><a name="2">2</a>да възвестяваме милостта Ти сутрин и верността Ти нощем,</span> <span class="verse"><a name="3">3</a>с десетострунен инструмент и с арфа, със звучна мелодия на лира.</span> <span class="verse"><a name="4">4</a>Понеже си ме зарадвал, ГОСПОДИ, с това, което си направил, ще ликувам в делата на ръцете Ти.</span> <span class="verse"><a name="5">5</a>Колко са велики делата Ти, ГОСПОДИ! Твоите мисли са много дълбоки.</span> <span class="verse"><a name="6">6</a>Неразумният човек не знае и глупавият не разбира това,</span> <span class="verse"><a name="7">7</a>че безбожните никнат като трева и всички, които вършат беззаконие, цъфтят, само за да бъдат изтребени навеки.</span> <span class="verse"><a name="8">8</a>Но Ти, ГОСПОДИ, си възвишен във вечността!</span> <span class="verse"><a name="9">9</a>Защото, ето, враговете Ти, ГОСПОДИ, защото, ето, враговете Ти ще погинат, ще се пръснат всички, които вършат беззаконие.</span> <span class="verse"><a name="10">10</a>Но Ти ще възвисиш рога ми като на дивото говедо; с прясно масло ще бъда помазан</span> <span class="verse"><a name="11">11</a>и окото ми ще види повалянето на враговете ми, ушите ми ще чуят за възмездието над злодеите, които се надигат против мен.</span> <span class="verse"><a name="12">12</a>Праведният ще поникне като палма, ще расте като кедър в Ливан.</span> <span class="verse"><a name="13">13</a>Насадените в дома на ГОСПОДА ще цъфтят в дворовете на нашия Бог.</span> <span class="verse"><a name="14">14</a>Ще са плодоносни и в дълбока старост, ще са сочни и зелени,</span> <span class="verse"><a name="15">15</a>за да известят, че ГОСПОД е праведен — Моята канара — и в Него няма неправда.</span> </p></div</div></div></body></html>