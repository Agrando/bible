<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 148</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/148"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 148</strong></div><p><span class="verse"><a name="1">1</a>(По слав. 147) Алилуя! Хвалете ГОСПОДА от небесата, хвалете Го във висините!</span> <span class="verse"><a name="2">2</a>Хвалете Го, всички Негови ангели, хвалете Го, всички Негови войнства!</span> <span class="verse"><a name="3">3</a>Хвалете Го, слънце и луна, хвалете Го, всички светещи звезди!</span> <span class="verse"><a name="4">4</a>Хвалете Го, небеса на небесата и вие, води над небесата!</span> <span class="verse"><a name="5">5</a>Нека хвалят Името на ГОСПОДА, защото Той заповяда, и те се създадоха.</span> <span class="verse"><a name="6">6</a>И Той ги утвърди за вечни времена, сложи ред, който няма да премине.</span> <span class="verse"><a name="7">7</a>Хвалете ГОСПОДА от земята, вие, морски чудовища и всички бездни,</span> <span class="verse"><a name="8">8</a>огън и град, сняг и облаци, бурен вятър, изпълняващ словото Му,</span> <span class="verse"><a name="9">9</a>планини и всички хълмове, плодни дървета и всички кедри,</span> <span class="verse"><a name="10">10</a>зверове и всички животни, пълзящи животни и летящи птици,</span> <span class="verse"><a name="11">11</a>земни царе и всички народи, князе и всички земни съдии,</span> <span class="verse"><a name="12">12</a>юноши и девойки, старци и деца —</span> <span class="verse"><a name="13">13</a>нека хвалят Името на ГОСПОДА, защото само Неговото Име е възвисено, величието Му е над земята и небето.</span> <span class="verse"><a name="14">14</a>И Той е възвисил рога на Своя народ, славата на всичките Свои светии, на израилевите синове — народ, близък на Него. Алилуя!</span> </p></div</div></div></body></html>