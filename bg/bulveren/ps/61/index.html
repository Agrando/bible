<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 61</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/61"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 61</strong></div><p><span class="verse"><a name="1">1</a>(По слав. 60) За първия певец. На струнен инструмент. Псалм на Давид. Чуй вика ми, Боже, обърни внимание на молитвата ми!</span> <span class="verse"><a name="2">2</a>От края на земята ще викам към Теб, когато примира сърцето ми; заведи ме на канарата, която е твърде висока за мен —</span> <span class="verse"><a name="3">3</a>защото Ти ми стана прибежище, здрава кула пред врага.</span> <span class="verse"><a name="4">4</a>Ще живея в Твоя шатър вечно, ще прибягна под защитата на Твоите криле. (Села.)</span> <span class="verse"><a name="5">5</a>Защото Ти, Боже, си чул обещанията ми, дал си ми наследството на онези, които се боят от Името Ти.</span> <span class="verse"><a name="6">6</a>Ще прибавиш дни към дните на царя, годините му нека бъдат като много поколения.</span> <span class="verse"><a name="7">7</a>Нека седи на престола до века пред Божието лице; заповядай милосърдие и истина, за да го запазят.</span> <span class="verse"><a name="8">8</a>Така ще пея псалми на Твоето Име навеки, като изпълнявам обещанията си ден след ден.</span> </p></div</div></div></body></html>