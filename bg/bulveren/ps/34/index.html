<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 34</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/34"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 34</strong></div><p><span class="verse"><a name="1">1</a>(По слав. 33) Псалм на Давид, когато се престори на луд пред Авимелех, който го изгони, и той си отиде. Ще благославям ГОСПОДА по всяко време, прославата Му ще бъде винаги в устата ми.</span> <span class="verse"><a name="2">2</a>Душата ми ще се хвали в ГОСПОДА; смирените ще чуят и ще се зарадват.</span> <span class="verse"><a name="3">3</a>Величайте ГОСПОДА с мен и нека заедно възвишаваме Името Му.</span> <span class="verse"><a name="4">4</a>Потърсих ГОСПОДА и Той ме послуша, и от всичките ми страхове ме избави.</span> <span class="verse"><a name="5">5</a>Погледнаха към Него и засияха, и лицата им не се посрамиха.</span> <span class="verse"><a name="6">6</a>Този сиромах извика и ГОСПОД чу, и от всичките му скърби го избави.</span> <span class="verse"><a name="7">7</a>Ангелът ГОСПОДЕН обгражда от всички страни онези, които Му се боят, и ги избавя.</span> <span class="verse"><a name="8">8</a>Вкусете и вижте, че ГОСПОД е благ; блажен човекът, който се уповава на Него!</span> <span class="verse"><a name="9">9</a>Бойте се от ГОСПОДА, вие, Негови светии, защото за онези, които Му се боят, няма лишение.</span> <span class="verse"><a name="10">10</a>Лъвчета търпят нужда и глад, но онези, които търсят ГОСПОДА, няма да бъдат лишени от никое добро.</span> <span class="verse"><a name="11">11</a>Елате, вие, синове, послушайте ме; на страх от ГОСПОДА ще ви науча.</span> <span class="verse"><a name="12">12</a>Кой е човекът, който желае живот и обича дълги дни, за да види добро?</span> <span class="verse"><a name="13">13</a>Пазй езика си от зло и устните си от лъжливо говорене.</span> <span class="verse"><a name="14">14</a>Отклонявай се от злото и върши добро, търси мира и го следвай!</span> <span class="verse"><a name="15">15</a>Очите на ГОСПОДА са към праведните и ушите Му — към техния вик.</span> <span class="verse"><a name="16">16</a>Лицето на ГОСПОДА е против онези, които вършат зло, за да отсече спомена им от земята.</span> <span class="verse"><a name="17">17</a>Праведните викат и ГОСПОД чува, и от всичките им беди ги избавя.</span> <span class="verse"><a name="18">18</a>ГОСПОД е близо до съкрушените по сърце и спасява сломените по дух.</span> <span class="verse"><a name="19">19</a>Много са неволите на праведния, но от всички тях ГОСПОД го избавя.</span> <span class="verse"><a name="20">20</a>Той пази всичките му кости, нито една от тях няма да се строши.</span> <span class="verse"><a name="21">21</a>Злото ще убие безбожния и които мразят праведния, ще бъдат осъдени.</span> <span class="verse"><a name="22">22</a>ГОСПОД изкупва душата на слугите Си; и от онези, които се уповават на Него, никой няма да бъде осъден.</span> </p></div</div></div></body></html>