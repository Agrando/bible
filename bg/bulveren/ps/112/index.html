<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 112</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/112"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 112</strong></div><p><span class="verse"><a name="1">1</a>(По слав. 111) Алилуя! Блажен човекът, който се бои от ГОСПОДА, който много се наслаждава на Неговите заповеди!</span> <span class="verse"><a name="2">2</a>Потомците му ще бъдат мощни на земята, поколението на праведните ще се благослови.</span> <span class="verse"><a name="3">3</a>Изобилие и богатства ще има в дома му и правдата му ще трае вечно.</span> <span class="verse"><a name="4">4</a>За праведните изгрява светлина в тъмнината; Той е милостив и състрадателен, и праведен.</span> <span class="verse"><a name="5">5</a>Добре е на човека, който е милостив и дава назаем, той ще защити делото си в съда.</span> <span class="verse"><a name="6">6</a>Наистина той няма да се поклати до века, праведният ще се помни до века.</span> <span class="verse"><a name="7">7</a>Няма да се страхува от лоши новини, сърцето му е непоколебимо, понеже се уповава на ГОСПОДА.</span> <span class="verse"><a name="8">8</a>Сърцето му е утвърдено, той няма да се страхува, докато види повалянето на притеснителите си.</span> <span class="verse"><a name="9">9</a>Разпръсна, даде на сиромасите, правдата му трае вечно; рогът му ще се издигне на почит.</span> <span class="verse"><a name="10">10</a>Безбожният ще види и ще се разгневи, ще заскърца със зъбите си и ще изчезне. Желанието на безбожните ще погине.</span> </p></div</div></div></body></html>