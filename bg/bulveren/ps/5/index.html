<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 5</strong></div><p><span class="verse"><a name="1">1</a>За първия певец. На флейти. Псалм на Давид. Послушай думите ми, ГОСПОДИ, обърни внимание на стона ми!</span> <span class="verse"><a name="2">2</a>Вслушай се в гласа на викането ми, Царю мой и Боже мой, защото на Теб се моля.</span> <span class="verse"><a name="3">3</a>ГОСПОДИ, в зори ще чуеш гласа ми, в зори ще заставам пред Теб и ще чакам.</span> <span class="verse"><a name="4">4</a>Защото Ти не си Бог, който се радва на безбожието, никой зъл не живее със Теб.</span> <span class="verse"><a name="5">5</a>Горделивите няма да устоят пред очите Ти, Ти мразиш всички, които вършат грях.</span> <span class="verse"><a name="6">6</a>Ще погубиш онези, които говорят лъжа. ГОСПОД се гнуси от човек кръвожаден и измамен.</span> <span class="verse"><a name="7">7</a>Аз обаче с Твоята изобилна милост ще вляза в дома Ти, със страхопочитание към Теб ще се поклоня към светия Ти храм.</span> <span class="verse"><a name="8">8</a>ГОСПОДИ, води ме в правдата Си заради враговете ми, изравни пред мене Своя път.</span> <span class="verse"><a name="9">9</a>Защото нищо сигурно няма в устата им, сърцето им е лукавство, гроб отворен е гърлото им, с езика си ласкаят.</span> <span class="verse"><a name="10">10</a>Осъди ги, Боже! Нека паднат заради кроежите си! Изхвърли ги заради множеството на престъпленията им, защото са се разбунтували против Теб.</span> <span class="verse"><a name="11">11</a>Но нека се радват всички, които се уповават на Теб, нека пеят от радост до века, защото Ти ги закриляш, и нека ликуват в Теб онези, които обичат Твоето Име.</span> <span class="verse"><a name="12">12</a>Защото праведния ще благословиш Ти, ГОСПОДИ, ще го обградиш с благоволение като със щит.</span> </p></div</div></div></body></html>