<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 99</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/99"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 99</strong></div><p><span class="verse"><a name="1">1</a>(По слав. 98) ГОСПОД царува! Нека треперят народите! Той седи на престол над херувимите. Нека се потресе земята!</span> <span class="verse"><a name="2">2</a>ГОСПОД е велик в Сион и е извисен над всичките народи.</span> <span class="verse"><a name="3">3</a>Нека хвалят Твоето велико и страшно Име; свят е Той!</span> <span class="verse"><a name="4">4</a>И силата на Царя обича правда. Ти си утвърдил правота, извършил си правосъдие и правда в Яков.</span> <span class="verse"><a name="5">5</a>Възвишавайте ГОСПОДА, нашия Бог, и кланяйте се при подножието на краката Му. Свят е Той!</span> <span class="verse"><a name="6">6</a>Мойсей и Аарон бяха между свещениците Му и Самуил беше между призоваващите Името Му; те призоваваха ГОСПОДА и Той им отговаряше.</span> <span class="verse"><a name="7">7</a>Той им говореше в облачния стълб и те пазеха свидетелствата Му и наредбата, която им даде.</span> <span class="verse"><a name="8">8</a>ГОСПОДИ, Боже наш, Ти им отговаряше; Ти им беше Бог, който прощава, но и Отмъстител за деянията им.</span> <span class="verse"><a name="9">9</a>Възвишавайте ГОСПОДА, нашия Бог, и се кланяйте при святата Му планина, защото свят е ГОСПОД, нашият Бог!</span> </p></div</div></div></body></html>