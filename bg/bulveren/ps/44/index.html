<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 44</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/44"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 44</strong></div><p><span class="verse"><a name="1">1</a>(По слав. 43) За първия певец. Маскил на Кореевите синове. Боже, с ушите си сме чули, бащите ни са ни разказвали за делото, което си извършил в техните дни, в древните дни.</span> <span class="verse"><a name="2">2</a>Ти си изгонил с ръката Си езичниците, а тях си насадил; разбил си племена, а тях си разпрострял.</span> <span class="verse"><a name="3">3</a>Защото не чрез своя меч завладяха те земята, нито ги спаси ръката им, а Твоята десница и Твоята ръка, и светлината на лицето Ти — защото Ти благоволи във тях.</span> <span class="verse"><a name="4">4</a>Боже, Ти си моят Цар; заповядай и дай спасение за Яков!</span> <span class="verse"><a name="5">5</a>Чрез Теб ще повалим враговете си; чрез Твоето Име ще стъпчем онези, които стават против нас.</span> <span class="verse"><a name="6">6</a>Защото няма да се уповавам на лъка си, нито мечът ми ще ме спаси.</span> <span class="verse"><a name="7">7</a>Защото Ти си ни спасил от притеснителите ни и си посрамил онези, които ни мразят.</span> <span class="verse"><a name="8">8</a>С Бога ще се хвалим всеки ден и ще прославяме Твоето Име до века. (Села.)</span> <span class="verse"><a name="9">9</a>Но сега Ти си ни отхвърлил и си ни посрамил, и не излизаш с нашите войски.</span> <span class="verse"><a name="10">10</a>Пред притеснителя ни връщаш и онези, които ни мразят, грабят за себе си.</span> <span class="verse"><a name="11">11</a>Предал си ни като овце за клане и си ни разпръснал между езичниците.</span> <span class="verse"><a name="12">12</a>Продал си Своя народ за нищо и не си спечелил от цената му.</span> <span class="verse"><a name="13">13</a>Правиш ни за поговорка на съседите ни, за присмех и подигравка на онези, които са около нас.</span> <span class="verse"><a name="14">14</a>Правиш ни за поговорка сред езичниците, за посмешище между народите.</span> <span class="verse"><a name="15">15</a>Всеки ден позорът ми е пред мен и покри ме срамът на лицето ми —</span> <span class="verse"><a name="16">16</a>заради гласа на този, който позори и хули, заради врага и отмъстителя.</span> <span class="verse"><a name="17">17</a>Всичко това дойде върху нас, но ние не Те забравихме и не изменихме на Твоя завет.</span> <span class="verse"><a name="18">18</a>Сърцето ни не се върна назад и стъпките ни не се отклониха от Твоята пътека,</span> <span class="verse"><a name="19">19</a>ако и да си ни съкрушил в място на чакали и със смъртна сянка да си ни покрил.</span> <span class="verse"><a name="20">20</a>Ако бяхме забравили Името на своя Бог и към чужд бог ако бяхме прострели ръцете си,</span> <span class="verse"><a name="21">21</a>Бог нямаше ли да издири това? Защото Той знае тайните на сърцето.</span> <span class="verse"><a name="22">22</a>Да, заради Теб сме убивани цял ден, считани сме като овце за клане.</span> <span class="verse"><a name="23">23</a>Събуди се! Защо спиш, Господи? Стани, не ни отхвърляй навеки!</span> <span class="verse"><a name="24">24</a>Защо криеш лицето Си и забравяш бедствието ни и угнетението ни?</span> <span class="verse"><a name="25">25</a>Защото душата ни е снишена до пръстта, тялото ни прилепва към земята.</span> <span class="verse"><a name="26">26</a>Стани да ни помогнеш и ни избави заради милостта Си!</span> </p></div</div></div></body></html>