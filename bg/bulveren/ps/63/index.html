<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 63</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/63"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 63</strong></div><p><span class="verse"><a name="1">1</a>(По слав. 62) Псалм на Давид, когато беше в юдейската пустиня. Боже, Ти си мой Бог; в ранно утро ще Те търся. Душата ми жадува за Теб, плътта ми копнее за Теб в една суха, изнурена и безводна земя.</span> <span class="verse"><a name="2">2</a>Така съм се взирал в Тебе в светилището, за да видя Твоята мощ и Твоята слава.</span> <span class="verse"><a name="3">3</a>Понеже Твоето милосърдие е по-добро от живота, устните ми ще Те хвалят.</span> <span class="verse"><a name="4">4</a>Така ще Те благославям, докато съм жив, в Твоето Име ще издигам ръцете си.</span> <span class="verse"><a name="5">5</a>Като с мас и тлъстина ще се насити душата ми и с радостни устни ще Те възхвалява устата ми,</span> <span class="verse"><a name="6">6</a>когато си спомням за Теб на леглото си и размишлявам за Теб в нощните часове,</span> <span class="verse"><a name="7">7</a>понеже Ти си бил помощта ми, и аз ще се радвам в сянката на Твоите криле.</span> <span class="verse"><a name="8">8</a>Душата ми се прилепва към Теб, десницата Ти ме подкрепя.</span> <span class="verse"><a name="9">9</a>А онези, които търсят душата ми, за да я погубят, ще потънат в дълбините на земята.</span> <span class="verse"><a name="10">10</a>Ще бъдат предадени на силата на меча, ще бъдат дял на чакали.</span> <span class="verse"><a name="11">11</a>А царят ще се зарадва в Бога; ще се хвали всеки, който се кълне в Него, а устата на онези, които говорят лъжи, ще бъдат запушени.</span> </p></div</div></div></body></html>