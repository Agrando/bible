<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 111</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/111"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 111</strong></div><p><span class="verse"><a name="1">1</a>(По слав. 110) Алилуя! Ще славя ГОСПОДА от все сърце в обществото на праведните и в събранието.</span> <span class="verse"><a name="2">2</a>Велики са делата на ГОСПОДА, изследвани от всички, които се наслаждават в тях.</span> <span class="verse"><a name="3">3</a>Царственост и великолепие е Неговото дело и правдата Му трае вечно.</span> <span class="verse"><a name="4">4</a>Направи чудесата Си да се помнят; милостив и състрадателен е ГОСПОД.</span> <span class="verse"><a name="5">5</a>Даде храна на онези, които Му се боят; ще помни вечно Своя завет.</span> <span class="verse"><a name="6">6</a>Изяви на народа Си мощта на делата Си, като му даде наследството на народите.</span> <span class="verse"><a name="7">7</a>Делата на ръцете Му са истина и правосъдие. Непоклатими са всичките Му заповеди,</span> <span class="verse"><a name="8">8</a>утвърдени са до вечни векове, извършени са в истина и правда.</span> <span class="verse"><a name="9">9</a>Той изпрати изкупление на народа Си, определи завета Си до века. Свято и страшно е Неговото Име.</span> <span class="verse"><a name="10">10</a>Страхът от ГОСПОДА е началото на мъдростта; всички, които вършат заповедите, са благоразумни. Славата Му трае вечно.</span> </p></div</div></div></body></html>