<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 95</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/95"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 95</strong></div><p><span class="verse"><a name="1">1</a>(По слав. 94) Елате, да запеем радостно на ГОСПОДА, да възкликнем към канарата на нашето спасение!</span> <span class="verse"><a name="2">2</a>Да дойдем пред Него с благодарност, да възкликнем към Него с псалми!</span> <span class="verse"><a name="3">3</a>Защото ГОСПОД е Бог велик и Цар велик над всички богове.</span> <span class="verse"><a name="4">4</a>В ръката Му са дълбините на земята и Негови — планинските височини.</span> <span class="verse"><a name="5">5</a>Негово е морето, защото Той го е направил, и Неговите ръце образуваха сушата.</span> <span class="verse"><a name="6">6</a>Елате, да се поклоним и да се наведем, да коленичим пред ГОСПОДА, нашия Създател!</span> <span class="verse"><a name="7">7</a>Защото Той е нашият Бог и ние сме народът на пасбището Му и овцете на ръката Му. Днес, ако чуете гласа Му,</span> <span class="verse"><a name="8">8</a>не закоравявайте сърцата си както при Мерива, както в деня на Маса в пустинята,</span> <span class="verse"><a name="9">9</a>когато бащите ви Ме изпитаха, опитаха Ме, въпреки че бяха видели делото Ми.</span> <span class="verse"><a name="10">10</a>Четиридесет години се отвращавах от това поколение и казах: Те са народ, който се отклонява в сърцето си, и не познават Моите пътища.</span> <span class="verse"><a name="11">11</a>Затова се заклех в гнева Си: Те няма да влязат в Моята почивка!</span> </p></div</div></div></body></html>