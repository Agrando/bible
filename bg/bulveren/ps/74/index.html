<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 74</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/74"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 74</strong></div><p><span class="verse"><a name="1">1</a>(По слав. 73) Маскил на Асаф. Боже, защо си ни отхвърлил навеки и гневът Ти дими против овцете на пасбището Ти?</span> <span class="verse"><a name="2">2</a>Спомни си събранието Си, което си придобил още отначало, което си изкупил за племе на наследството Си, и хълма Сион, където си обитавал.</span> <span class="verse"><a name="3">3</a>Издигни стъпките Си към постоянните развалини — врагът е развалил всичко в светилището.</span> <span class="verse"><a name="4">4</a>Противниците Ти реват сред мястото на събранието Ти, поставиха знаците си за знаци на победа.</span> <span class="verse"><a name="5">5</a>Показват се като един, който вдига брадва сред гъста гора.</span> <span class="verse"><a name="6">6</a>И сега те трошат всичките й изваяни произведения с брадви и чукове.</span> <span class="verse"><a name="7">7</a>Запалиха светилището Ти, оскверниха обиталището на Твоето Име и го сравниха със земята.</span> <span class="verse"><a name="8">8</a>Казаха в сърцето си: Нека ги унищожим напълно! Изгориха всичките места на Божии събрания в земята.</span> <span class="verse"><a name="9">9</a>Не виждаме своите знамения, няма вече пророк, нито има между нас някой, който да знае докога ще е това.</span> <span class="verse"><a name="10">10</a>Докога, Боже, противникът ще хули? Навеки ли врагът ще презира Името Ти?</span> <span class="verse"><a name="11">11</a>Защо оттегляш ръката Си и десницата Си? Извади я от пазвата Си и сложи край!</span> <span class="verse"><a name="12">12</a>А Бог е мой Цар от древността, който извършва спасителни дела на земята.</span> <span class="verse"><a name="13">13</a>Ти си разделил морето със силата Си, Ти си смазал главите на морските чудовища във водите,</span> <span class="verse"><a name="14">14</a>Ти си строшил главите на левиатана, дал си го за храна на акулите в морето.</span> <span class="verse"><a name="15">15</a>Ти си разпукнал извори и потоци, Ти си пресушил непресъхващи реки.</span> <span class="verse"><a name="16">16</a>Твой е денят, Твоя е и нощта, Ти си приготвил светлината и слънцето.</span> <span class="verse"><a name="17">17</a>Ти си поставил всичките граници на земята, Ти си направил лято и зима.</span> <span class="verse"><a name="18">18</a>Помни това, че врагът е похулил ГОСПОДА и че безумен народ е презрял Твоето Име.</span> <span class="verse"><a name="19">19</a>Не предавай душата на гургулицата Си на дивия звяр; не забравяй навеки събранието на Своите страдащи!</span> <span class="verse"><a name="20">20</a>Погледни на завета Си, защото мрачните места на земята са пълни с обиталищата на насилието.</span> <span class="verse"><a name="21">21</a>Нека потиснатият да не се върне посрамен, нека сиромахът и бедният да хвалят Твоето Име!</span> <span class="verse"><a name="22">22</a>Стани, Боже, защити делото Си, помни как безумният Те укорява всеки ден.</span> <span class="verse"><a name="23">23</a>Не забравяй гласа на враговете Си! Врявата на онези, които се надигат против Теб, постоянно се увеличава.</span> </p></div</div></div></body></html>