<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 66</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/66"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 66</strong></div><p><span class="verse"><a name="1">1</a>(По слав. 65) За първия певец. Песен. Псалм. Възкликнете към Бога, цяла земя!</span> <span class="verse"><a name="2">2</a>Възпейте славата на Името Му, направете славна възхвалата Му!</span> <span class="verse"><a name="3">3</a>Кажете на Бога: Колко са страшни делата Ти! Поради величието на Твоята сила враговете Ти ще Ти се покорят лицемерно.</span> <span class="verse"><a name="4">4</a>Цялата земя ще Ти се кланя и ще Те славослови, ще възпява Името Ти. (Села.)</span> <span class="verse"><a name="5">5</a>Елате и вижте великите Божии дела — страшен е в делата Си към човешките синове.</span> <span class="verse"><a name="6">6</a>Той превърна морето в суша, те преминаха пеша през реката — там се развеселихме в Него.</span> <span class="verse"><a name="7">7</a>Той владее с мощта Си до века, очите Му наблюдават народите — бунтовниците да не се издигат. (Села.)</span> <span class="verse"><a name="8">8</a>Благославяйте нашия Бог, вие, народи, и направете да се чуе гласът на възхвалата Му —</span> <span class="verse"><a name="9">9</a>Той, който съхранява душата ни в живот и не оставя да се поклатят краката ни.</span> <span class="verse"><a name="10">10</a>Защото Ти, Боже, си ни изпитал, пречистил си ни, както се пречиства сребро.</span> <span class="verse"><a name="11">11</a>Довел си ни в мрежата, сложил си тежък товар на хълбоците ни,</span> <span class="verse"><a name="12">12</a>направил си хора да яздят на главите ни. Преминахме през огън и вода, но Ти ни изведе в изобилие.</span> <span class="verse"><a name="13">13</a>Ще вляза в дома Ти с всеизгаряния, ще Ти изпълня обещанията си,</span> <span class="verse"><a name="14">14</a>които устните ми произнесоха и устата ми изговориха, когато бях в беда.</span> <span class="verse"><a name="15">15</a>Ще Ти принеса всеизгаряния от угоени животни с благоуханието на овни, ще принеса говеда и козли. (Села.)</span> <span class="verse"><a name="16">16</a>Елате и слушайте всички, които се боите от Бога, и аз ще разкажа какво е сторил за душата ми.</span> <span class="verse"><a name="17">17</a>Към Него извиках с устата си и езикът ми Го възвиси.</span> <span class="verse"><a name="18">18</a>Ако в сърцето си зачитах нечестието, Господ не би послушал.</span> <span class="verse"><a name="19">19</a>Но Бог наистина послуша, обърна внимание на гласа на молитвата ми.</span> <span class="verse"><a name="20">20</a>Благословен да е Бог, който не отхвърли молитвата ми и не оттегли от мен милостта Си!</span> </p></div</div></div></body></html>