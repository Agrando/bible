<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 21</strong></div><p><span class="verse"><a name="1">1</a>(По слав. 20) За първия певец. Псалм на Давид. ГОСПОДИ, в Твоята сила ще се весели царят и колко много ще ликува в спасението  Ти!</span> <span class="verse"><a name="2">2</a>Дал си му желанието на сърцето му и не си му отказал молбата на устните му. (Села.)</span> <span class="verse"><a name="3">3</a>Защото си го срещнал с благословения на добро; положил си на главата му корона от чисто злато.</span> <span class="verse"><a name="4">4</a>Той поиска от Теб живот, Ти му го даде — дългоденствие за вечни векове.</span> <span class="verse"><a name="5">5</a>Голяма е славата му чрез Твоето спасение; величие и великолепие си положил на него.</span> <span class="verse"><a name="6">6</a>Защото си го поставил за благословения завинаги, развеселил си го с радост чрез присъствието Си.</span> <span class="verse"><a name="7">7</a>Защото царят се уповава на ГОСПОДА и чрез милостта на Всевишния няма да се поклати.</span> <span class="verse"><a name="8">8</a>Ръката Ти ще намери всички Твои врагове, десницата Ти ще намери онези, които Те мразят.</span> <span class="verse"><a name="9">9</a>Като огнена пещ ще ги направиш във времето на присъствието Си. ГОСПОД ще ги погълне в яростта Си и огън ще ги пояде.</span> <span class="verse"><a name="10">10</a>Ще погубиш плода им от земята и потомството им измежду човешките синове,</span> <span class="verse"><a name="11">11</a>защото намислиха зло против Теб, замислиха заговор, но няма да успеят,</span> <span class="verse"><a name="12">12</a>защото Ти ще ги направиш да обърнат гръб, ще насочиш стрели на тетивата Си към лицата им.</span> <span class="verse"><a name="13">13</a>Възвиси се, ГОСПОДИ, в силата Си! Ще пеем, ще пеем псалми за Твоята мощ!</span> </p></div</div></div></body></html>