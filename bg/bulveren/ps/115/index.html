<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 115</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/115"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 115</strong></div><p><span class="verse"><a name="1">1</a>(По слав. 114) Не на нас, ГОСПОДИ, не на нас, а на Своето Име отдай слава, заради милостта Си и заради верността Си!</span> <span class="verse"><a name="2">2</a>Защо да кажат народите: Къде е сега техният Бог?</span> <span class="verse"><a name="3">3</a>А нашият Бог е в небесата, върши всичко, което Му е угодно.</span> <span class="verse"><a name="4">4</a>Техните идоли са сребро и злато, произведение на човешки ръце.</span> <span class="verse"><a name="5">5</a>Уста имат, но не говорят; очи имат, но не виждат;</span> <span class="verse"><a name="6">6</a>уши имат, но не чуват; нос имат, но не миришат;</span> <span class="verse"><a name="7">7</a>ръце имат, но не пипат; крака имат, но не ходят; и не издават звук от гърлото си.</span> <span class="verse"><a name="8">8</a>Онези, които ги правят, ще станат като тях — всеки, който се уповава на тях.</span> <span class="verse"><a name="9">9</a>Израилю, уповавай се на ГОСПОДА, Той им е помощ и щит.</span> <span class="verse"><a name="10">10</a>Доме Ааронов, уповавай се на ГОСПОДА; Той им е помощ и щит.</span> <span class="verse"><a name="11">11</a>Вие, които се боите от ГОСПОДА, уповавайте се на ГОСПОДА; Той им е помощ и щит.</span> <span class="verse"><a name="12">12</a>ГОСПОД си спомни за нас, Той ще благослови, ще благослови израилевия дом, ще благослови Аароновия дом.</span> <span class="verse"><a name="13">13</a>Ще благослови тези, които се боят от ГОСПОДА, малките и големите.</span> <span class="verse"><a name="14">14</a>ГОСПОД ще ви умножи, вас и децата ви.</span> <span class="verse"><a name="15">15</a>Ще бъдете благословени от ГОСПОДА, който е направил небето и земята.</span> <span class="verse"><a name="16">16</a>Небесата са ГОСПОДНИ небеса, а земята Той е дал на човешките синове.</span> <span class="verse"><a name="17">17</a>Мъртвите не хвалят ГОСПОДА, нито онези, които слизат в мълчанието.</span> <span class="verse"><a name="18">18</a>Но ние ще благославяме ГОСПОДА отсега и до века. Алилуя!</span> </p></div</div></div></body></html>