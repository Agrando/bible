<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 9</strong></div><p><span class="verse"><a name="1">1</a>За първия певец. По музиката на Мут Лабен. Псалм на Давид. Ще Те славословя, ГОСПОДИ, от все сърце, ще разказвам за всичките Твои чудни дела.</span> <span class="verse"><a name="2">2</a>Ще се радвам и ликувам в Теб, ще възпявам Името Ти, Всевишни,</span> <span class="verse"><a name="3">3</a>когато враговете ми се върнат назад, паднат и погинат пред Твоето присъствие.</span> <span class="verse"><a name="4">4</a>Защото Ти защити правото ми и делото ми, Ти си седнал на престола и съдиш справедливо.</span> <span class="verse"><a name="5">5</a>Порицал си народите, погубил си безбожния, името им изличил си за вечни векове.</span> <span class="verse"><a name="6">6</a>Врагът е унищожен, в развалини навеки; и унищожил си градове и споменът за тях загина.</span> <span class="verse"><a name="7">7</a>Но ГОСПОД седи на Своя трон до века, приготвил е престола Си за съд,</span> <span class="verse"><a name="8">8</a>и Той ще съди света в справедливост, ще отсъди право за народите.</span> <span class="verse"><a name="9">9</a>И ГОСПОД ще бъде прибежище на угнетените, прибежище във времена на скръб.</span> <span class="verse"><a name="10">10</a>Които познават Твоето Име, ще се уповават на Теб, защото Ти, ГОСПОДИ, не си изоставил тези, които Те търсят.</span> <span class="verse"><a name="11">11</a>Пейте псалми на ГОСПОДА, който обитава в Сион, възвестете делата Му между народите!</span> <span class="verse"><a name="12">12</a>Защото Той търси сметка за кръв, помни загиналите, викЁ на страдащите не забравя.</span> <span class="verse"><a name="13">13</a>Смили се над мен, ГОСПОДИ! Виж скръбта ми, причинена от онези, които ме мразят, Ти, който ме повдигаш от портите на смъртта,</span> <span class="verse"><a name="14">14</a>за да разкажа за всички Твои хваления в портите на сионската дъщеря, да ликувам заради спасението Ти.</span> <span class="verse"><a name="15">15</a>Народите затънаха в ямата, която направиха, кракът им се хвана в мрежата, която скриха.</span> <span class="verse"><a name="16">16</a>ГОСПОД се е изявил, Той извършва съд. Безбожният се впримчва в делото на ръцете си. (Игаион . Села.)</span> <span class="verse"><a name="17">17</a>Безбожните ще се обърнат към Шеол, всички народи, които забравят Бога.</span> <span class="verse"><a name="18">18</a>Защото сиромахът няма да бъде вечно забравен, нито надеждата на смирените ще загине навеки.</span> <span class="verse"><a name="19">19</a>Стани, ГОСПОДИ, нека не надделява човек, нека бъдат съдени народите пред Теб.</span> <span class="verse"><a name="20">20</a>Докарай върху тях страх, ГОСПОДИ, нека знаят народите, че са само хора! (Села.)</span> </p></div</div></div></body></html>