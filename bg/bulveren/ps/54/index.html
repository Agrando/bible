<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 54</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/54"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 54</strong></div><p><span class="verse"><a name="1">1</a>(По слав. 53) За първия певец. На струнни инструменти. Маскил на Давид, когато зифците дойдоха и казаха на Саул: Не се ли крие Давид между нас? Боже, спаси ме чрез Името Си и съди ме чрез силата Си!</span> <span class="verse"><a name="2">2</a>Чуй молитвата ми, Боже, дай ухо на думите на устата ми!</span> <span class="verse"><a name="3">3</a>Защото чужденци се надигнаха против мен и насилници потърсиха душата ми; не поставиха Бога пред себе си. (Села.)</span> <span class="verse"><a name="4">4</a>Ето, Бог е мой помощник; Господ е с онези, които подкрепят душата ми.</span> <span class="verse"><a name="5">5</a>Той ще обърне злото върху враговете ми; изтребй ги с истината Си!</span> <span class="verse"><a name="6">6</a>Доброволно ще Ти принеса жертва; ще възхвалявам Името Ти, ГОСПОДИ, защото е благо,</span> <span class="verse"><a name="7">7</a>защото Той ме избави от всяка беда и окото ми видя наказанието на враговете ми.</span> </p></div</div></div></body></html>