<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 38</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/38"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 38</strong></div><p><span class="verse"><a name="1">1</a>(По слав. 37) Псалм на Давид. За възпоменание. ГОСПОДИ, не ме обвинявай в негодуванието Си и не ме наказвай в яростта Си!</span> <span class="verse"><a name="2">2</a>Защото стрелите Ти се забиха в мен и ръката Ти тежи върху мен.</span> <span class="verse"><a name="3">3</a>Няма здраво място в плътта ми поради Твоя гняв; няма мир в костите ми поради моя грях.</span> <span class="verse"><a name="4">4</a>Защото беззаконията ми надвишиха главата ми, като тежко бреме много ми натежаха.</span> <span class="verse"><a name="5">5</a>Смърдят, гноясват раните ми заради безумието ми.</span> <span class="verse"><a name="6">6</a>Превит съм и съвсем се прегърбих, цял ден ходя скърбейки.</span> <span class="verse"><a name="7">7</a>Защото слабините ми са пълни с огън и в плътта ми няма здраво място.</span> <span class="verse"><a name="8">8</a>Отпаднал съм и съвсем съкрушен; рева от стона на сърцето си.</span> <span class="verse"><a name="9">9</a>Господи, пред Теб е цялото ми желание и въздишането ми не е скрито от Теб.</span> <span class="verse"><a name="10">10</a>Сърцето ми тупти, силата ми ме остави, а светлината на очите ми — и тя не е у мен.</span> <span class="verse"><a name="11">11</a>Любимите ми и приятелите ми странят от раната ми и роднините ми стоят надалеч.</span> <span class="verse"><a name="12">12</a>И онези, които търсят живота ми, залагат примки, онези, които търсят злото ми, говорят за унищожение и цял ден замислят измама.</span> <span class="verse"><a name="13">13</a>Но аз съм като глух, не чувам, и като ням, който не отваря устата си.</span> <span class="verse"><a name="14">14</a>Да, аз съм като човек, който не чува, и в чиито уста няма оправдание.</span> <span class="verse"><a name="15">15</a>Защото на Теб се надявам, ГОСПОДИ, Ти ще отговориш, Господи Боже мой.</span> <span class="verse"><a name="16">16</a>Понеже казах: Да не тържествуват над мен! При подхлъзването на крака ми се големеят против мен.</span> <span class="verse"><a name="17">17</a>Защото съм близо до падане и болката ми е постоянно пред мен.</span> <span class="verse"><a name="18">18</a>Понеже признавам беззаконието си, наскърбен съм заради греха си.</span> <span class="verse"><a name="19">19</a>Но враговете ми са живи и многобройни и много са онези, които ме мразят без причина.</span> <span class="verse"><a name="20">20</a>И онези, които отплащат зло за добро, ми се противят, понеже следвам доброто.</span> <span class="verse"><a name="21">21</a>Не ме оставяй, ГОСПОДИ! Боже мой, от мен не се отдалечавай!</span> <span class="verse"><a name="22">22</a>Побързай да ми помогнеш, Господи, спасение мое!</span> </p></div</div></div></body></html>