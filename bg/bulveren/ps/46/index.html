<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 46</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/46"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 46</strong></div><p><span class="verse"><a name="1">1</a>(По слав. 45) За първия певец. Псалм на Кореевите синове. По аламот. Песен. Бог ни е убежище и сила, винаги готова помощ във беди,</span> <span class="verse"><a name="2">2</a>затова няма да се уплашим дори и да се поклати земята, дори и планините да паднат в морето,</span> <span class="verse"><a name="3">3</a>дори да бучат и да се вълнуват водите му, дори да се тресат планините от надигането му! (Села.)</span> <span class="verse"><a name="4">4</a>Една река — потоците й ще веселят Божия град, святото място на обиталищата на Всевишния.</span> <span class="verse"><a name="5">5</a>Бог е сред него — няма да се поклати; ще му помогне Бог на зазоряване.</span> <span class="verse"><a name="6">6</a>Развълнуваха се народите, разклатиха се царствата; Той издаде гласа Си — земята се разтопи.</span> <span class="verse"><a name="7">7</a>ГОСПОД на Войнствата е с нас, Богът на Яков е нашата висока кула. (Села.)</span> <span class="verse"><a name="8">8</a>Елате, вижте делата на ГОСПОДА, който е нанесъл опустошения на земята!</span> <span class="verse"><a name="9">9</a>Прави да престанат войните до края на земята, счупва лък и строшава копие, изгаря с огън колесници.</span> <span class="verse"><a name="10">10</a>Млъкнете и разберете, че Аз съм Бог — ще се възвиша между народите, ще се възвиша на земята.</span> <span class="verse"><a name="11">11</a>ГОСПОД на Войнствата е с нас, Богът на Яков е нашата висока кула. (Села.)</span> </p></div</div></div></body></html>