<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 97</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/97"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 97</strong></div><p><span class="verse"><a name="1">1</a>(По слав. 96) ГОСПОД царува! Нека се радва земята, нека се веселят множеството острови!</span> <span class="verse"><a name="2">2</a>Облаци и мрак са около Него, правда и правосъдие са основата на престола Му.</span> <span class="verse"><a name="3">3</a>Огън върви пред Него и изгаря противниците Му отвсякъде.</span> <span class="verse"><a name="4">4</a>Светкавиците Му осветляват света. Земята видя и потрепери.</span> <span class="verse"><a name="5">5</a>Планините се топят като восък от присъствието на ГОСПОДА, от присъствието на Господа на цялата земя.</span> <span class="verse"><a name="6">6</a>Небесата провъзгласяват правдата Му и всичките племена виждат славата Му.</span> <span class="verse"><a name="7">7</a>Нека се посрамят всички, които служат на изваяни образи, които се хвалят с идолите. Паднете пред Него, всички богове!</span> <span class="verse"><a name="8">8</a>Чу Сион и се развесели и се зарадваха дъщерите на Юда заради Твоите присъди, ГОСПОДИ.</span> <span class="verse"><a name="9">9</a>Защото Ти, ГОСПОДИ, си Всевишният над цялата земя, превъзвишен си над всички богове.</span> <span class="verse"><a name="10">10</a>Мразете злото, вие, които любите ГОСПОДА! Той пази душите на светиите си, избавя ги от ръката на безбожните.</span> <span class="verse"><a name="11">11</a>Светлина се сее за праведния и веселие — за правите по сърце.</span> <span class="verse"><a name="12">12</a>Веселете се в ГОСПОДА, вие, праведни, и възхвалявайте паметта на Неговата святост!</span> </p></div</div></div></body></html>