<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 48</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/48"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 48</strong></div><p><span class="verse"><a name="1">1</a>(По слав. 47) Песен. Псалм на Кореевите синове. Велик е ГОСПОД и всеславен в града на нашия Бог, светия Му хълм.</span> <span class="verse"><a name="2">2</a>Красиво се издига; радост на цялата земя е хълмът Сион на северните страни, градът на великия Цар.</span> <span class="verse"><a name="3">3</a>В дворците му Бог е познат като висока кула.</span> <span class="verse"><a name="4">4</a>Защото, ето, царете се събраха; заедно преминаха.</span> <span class="verse"><a name="5">5</a>Те видяха и се смаяха, смутиха се, побягнаха.</span> <span class="verse"><a name="6">6</a>Трепет ги обзе там, болки като на родилка.</span> <span class="verse"><a name="7">7</a>С източния вятър разбиваш тарсийските кораби.</span> <span class="verse"><a name="8">8</a>Както бяхме чули, така и видяхме в града на ГОСПОДА на Войнствата, в града на нашия Бог. Бог ще го утвърди до века. (Села.)</span> <span class="verse"><a name="9">9</a>Размишлявахме, Боже, за Твоята милост сред храма Ти.</span> <span class="verse"><a name="10">10</a>Каквото е Името Ти, Боже, такава е и славата Ти до краищата на земята; десницата Ти е пълна с правда.</span> <span class="verse"><a name="11">11</a>Нека се весели хълмът Сион, нека се радват дъщерите на Юда заради Твоите присъди!</span> <span class="verse"><a name="12">12</a>Обиколете Сион и го обходете, пребройте кулите му,</span> <span class="verse"><a name="13">13</a>обърнете внимание на укрепленията му, разгледайте дворците му, за да разказвате на следващото поколение.</span> <span class="verse"><a name="14">14</a>Защото този Бог е нашият Бог за вечни векове; Той ще ни ръководи дори до смърт.</span> </p></div</div></div></body></html>