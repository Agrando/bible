<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 96</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/96"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 96</strong></div><p><span class="verse"><a name="1">1</a>(По слав. 95) Пейте на ГОСПОДА нова песен, пейте на ГОСПОДА, цяла земя!</span> <span class="verse"><a name="2">2</a>Пейте на ГОСПОДА, благославяйте Името Му, възвестявайте от ден на ден спасението Му!</span> <span class="verse"><a name="3">3</a>Прогласявайте между езичниците Неговата слава, между всичките народи — чудните Му дела,</span> <span class="verse"><a name="4">4</a>защото ГОСПОД е велик и всеславен, страшен е над всички богове.</span> <span class="verse"><a name="5">5</a>Защото всичките богове на народите са нищо, а ГОСПОД е направил небесата.</span> <span class="verse"><a name="6">6</a>Пред Него са блясък и величие, сила и красота са в светилището Му.</span> <span class="verse"><a name="7">7</a>Отдайте на ГОСПОДА, вие, племена на народите, отдайте на ГОСПОДА слава и сила!</span> <span class="verse"><a name="8">8</a>Отдайте на ГОСПОДА славата на Името Му, донесете принос и елате в дворовете Му,</span> <span class="verse"><a name="9">9</a>поклонете се на ГОСПОДА в свято великолепие! Треперете пред Него, цяла земя!</span> <span class="verse"><a name="10">10</a>Кажете между народите: ГОСПОД царува! И светът стои здраво, няма да се поклати. Той ще съди народите с правота.</span> <span class="verse"><a name="11">11</a>Нека се веселят небесата и нека ликува земята, нека бучи морето и всичко в него,</span> <span class="verse"><a name="12">12</a>нека се весели полето и всичко по него. Тогава ще ликуват всичките дървета на гората</span> <span class="verse"><a name="13">13</a>пред ГОСПОДА, защото Той идва, защото идва да съди земята. Той ще съди света с правда и народите — с истината Си.</span> </p></div</div></div></body></html>