<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 29</strong></div><p><span class="verse"><a name="1">1</a>(По слав. 28) Псалм на Давид. Отдайте на ГОСПОДА, вие, синове на могъщите, отдайте на ГОСПОДА слава и сила!</span> <span class="verse"><a name="2">2</a>Отдайте на ГОСПОДА славата на Името Му, поклонете се на ГОСПОДА в свято великолепие!</span> <span class="verse"><a name="3">3</a>Гласът на ГОСПОДА е над водите, Бог на славата гърми, ГОСПОД е над много води.</span> <span class="verse"><a name="4">4</a>Гласът на ГОСПОДА е мощен, гласът на ГОСПОДА е величествен.</span> <span class="verse"><a name="5">5</a>Гласът на ГОСПОДА строшава кедри, да, ГОСПОД строшава ливанските кедри.</span> <span class="verse"><a name="6">6</a>Прави ги да скачат като теле, Ливан и Сирион — като младо диво говедо.</span> <span class="verse"><a name="7">7</a>Гласът на ГОСПОДА разцепва огнени пламъци.</span> <span class="verse"><a name="8">8</a>Гласът на ГОСПОДА разтърсва пустинята, ГОСПОД разтърсва пустинята Кадис.</span> <span class="verse"><a name="9">9</a>Гласът на ГОСПОДА прави да раждат кошутите и оголва дъбравите, и в храма Му всеки възвестява: Слава!</span> <span class="verse"><a name="10">10</a>ГОСПОД седи над потопа, ГОСПОД седи като Цар до века.</span> <span class="verse"><a name="11">11</a>ГОСПОД нека даде сила на народа Си, ГОСПОД нека благослови народа Си с мир!</span> </p></div</div></div></body></html>