<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 79</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/79"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 79</strong></div><p><span class="verse"><a name="1">1</a>(По слав. 78) Псалм на Асаф. Боже, езичниците дойдоха в наследството Ти, оскверниха светия Ти храм, превърнаха Ерусалим в развалини!</span> <span class="verse"><a name="2">2</a>Труповете на слугите Ти дадоха за храна на небесните птици, плътта на светиите Ти — на земните зверове.</span> <span class="verse"><a name="3">3</a>Изляха кръвта им като вода около Ерусалим и нямаше кой да ги погребва.</span> <span class="verse"><a name="4">4</a>Станахме за присмех на съседите си, за подигравка и посмешище на околните си.</span> <span class="verse"><a name="5">5</a>Докога, ГОСПОДИ? Ще се гневиш ли навеки? Ще гори ли ревността Ти като огън?</span> <span class="verse"><a name="6">6</a>Излей яростта Си върху езичниците, които не Те познават, и върху царствата, които не призовават Името Ти,</span> <span class="verse"><a name="7">7</a>защото изпоядоха Яков и опустошиха жилището му.</span> <span class="verse"><a name="8">8</a>Не си спомняй против нас беззаконията на предците ни; нека бързо ни срещнат благите Ти милости, защото много отслабнахме.</span> <span class="verse"><a name="9">9</a>Помогни ни, Боже на спасението ни, заради славата на Името Си; избави ни и прости греховете ни заради Името Си!</span> <span class="verse"><a name="10">10</a>Защо да кажат езичниците: Къде е техният Бог? Нека се знае пред очите ни между езичниците отмъщението за пролятата кръв на слугите Ти!</span> <span class="verse"><a name="11">11</a>Нека дойде пред Теб стенанието на затворника; според величието на силата Си запази обречените на смърт!</span> <span class="verse"><a name="12">12</a>И върни на съседите ни седмократно в пазвата им присмеха им, с който Ти се присмяха, Господи.</span> <span class="verse"><a name="13">13</a>А ние — Твой народ и овце на Твоето пасбище — ще Те възхваляваме до века, ще разгласяваме Твоята хвала на всички поколения.</span> </p></div</div></div></body></html>