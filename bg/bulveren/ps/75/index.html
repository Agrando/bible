<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 75</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/75"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 75</strong></div><p><span class="verse"><a name="1">1</a>(По слав. 74) За първия певец. По музиката на Не унищожавай. Псалм на Асаф. Песен. Славословим Те, Боже, славословим! Името Ти е близо, проповядват се чудните Твои дела.</span> <span class="verse"><a name="2">2</a>Когато достигна определеното време, Аз ще съдя с правота.</span> <span class="verse"><a name="3">3</a>Разтопи се земята и всичките й жители; Аз утвърждавам стълбовете й. (Села.)</span> <span class="verse"><a name="4">4</a>Казах на гордите: Не се гордейте! — и на безбожните: Не надигайте рог!</span> <span class="verse"><a name="5">5</a>Не надигайте високо рога си, не говорете с корав врат!</span> <span class="verse"><a name="6">6</a>Защото нито от изток, нито от запад, нито от юг идва извисяването;</span> <span class="verse"><a name="7">7</a>а Бог е съдията — Той снижава този, а онзи въздига;</span> <span class="verse"><a name="8">8</a>защото в ръката на ГОСПОДА има чаша с руйно, подправено вино, Той налива от нея. Да, и дрождите му трябва да изсърбат, трябва да изпият всичките безбожни на земята.</span> <span class="verse"><a name="9">9</a>А аз — аз ще разгласявам до века, ще пея псалми на Бога на Яков.</span> <span class="verse"><a name="10">10</a>И ще отсека всичките рогове на безбожните, а роговете на праведните ще се издигнат.</span> </p></div</div></div></body></html>