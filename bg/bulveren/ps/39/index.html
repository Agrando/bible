<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 39</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/39"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 39</strong></div><p><span class="verse"><a name="1">1</a>(По слав. 38) За първия певец. За Едутун. Псалм на Давид. Аз казах: Ще внимавам в пътищата си, за да не съгреша с езика си. Ще възпирам устата си като с юзда, докато е пред мен безбожният.</span> <span class="verse"><a name="2">2</a>Онемях в мълчание, въздържах се да говоря за доброто и болката ми се възбуди.</span> <span class="verse"><a name="3">3</a>Сърцето ми се разпали вътре в мен, в размишлението ми пламна огън. Заговорих с езика си:</span> <span class="verse"><a name="4">4</a>Изяви ми, ГОСПОДИ, края ми и каква е мярката на дните ми, за да зная колко съм преходен.</span> <span class="verse"><a name="5">5</a>Ето, направил си дните ми като педя и времето на живота ми е като нищо пред Теб; наистина всеки човек, колкото и здраво да стои, е само лъх. (Села.)</span> <span class="verse"><a name="6">6</a>Наистина всеки човек ходи като сянка, наистина те вдигат шум за нищо — трупа, а не знае кой ще го събира.</span> <span class="verse"><a name="7">7</a>И сега, Господи, какво чакам? Надеждата ми е във Теб!</span> <span class="verse"><a name="8">8</a>Избави ме от всичките ми престъпления; не ме правй за присмех на безумния.</span> <span class="verse"><a name="9">9</a>Онемях, не отворих устата си, понеже Ти извърши това.</span> <span class="verse"><a name="10">10</a>Отдалечи от мен Своя удар! Чезна от поражението на ръката Ти.</span> <span class="verse"><a name="11">11</a>Когато с изобличения наказваш човека за беззаконието, разваляш като молец красотата му. Наистина всеки човек е лъх. (Села.)</span> <span class="verse"><a name="12">12</a>Чуй молитвата ми, ГОСПОДИ, и дай ухо на вика ми; недей да мълчиш при сълзите ми, защото съм чужденец при Теб и пришълец, като всичките мои бащи.</span> <span class="verse"><a name="13">13</a>Отвърни погледа Си от мен, за да се съвзема, преди да си отида и да ме няма вече.</span> </p></div</div></div></body></html>