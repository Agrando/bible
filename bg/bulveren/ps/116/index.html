<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 116</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/116"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 116</strong></div><p><span class="verse"><a name="1">1</a>(По слав. 115) Любя ГОСПОДА, защото Той чу гласа ми и молбите ми,</span> <span class="verse"><a name="2">2</a>защото Той приклони ухото Си към мен, и аз ще Го призовавам, докато съм жив.</span> <span class="verse"><a name="3">3</a>Връзките на смъртта ме обвиха и притесненията на Шеол ме достигнаха; намерих нещастие и скръб.</span> <span class="verse"><a name="4">4</a>Тогава призовах ГОСПОДНОТО Име: Моля Те, ГОСПОДИ, избави душата ми!</span> <span class="verse"><a name="5">5</a>Милостив е ГОСПОД и праведен и нашият Бог е състрадателен.</span> <span class="verse"><a name="6">6</a>ГОСПОД пази простодушните — бях в беда и Той ме спаси.</span> <span class="verse"><a name="7">7</a>Върни се, душо моя, в покоя си, защото ГОСПОД ти стори добро.</span> <span class="verse"><a name="8">8</a>Понеже си избавил душата ми от смърт, очите ми от сълзи и краката ми от подхлъзване,</span> <span class="verse"><a name="9">9</a>аз ще ходя пред ГОСПОДА в земята на живите.</span> <span class="verse"><a name="10">10</a>Повярвах, затова говорих. Бях много наскърбен.</span> <span class="verse"><a name="11">11</a>В тревогата си казах: Всеки човек е лъжлив!</span> <span class="verse"><a name="12">12</a>Какво да върна на ГОСПОДА за всичките Му благодеяния към мен?</span> <span class="verse"><a name="13">13</a>Ще вдигна чашата на спасението и ще призова Името на ГОСПОДА.</span> <span class="verse"><a name="14">14</a>Ще изпълня обещанията си на ГОСПОДА, сега, пред целия Негов народ.</span> <span class="verse"><a name="15">15</a>Скъпоценна е в очите на ГОСПОДА смъртта на Неговите светии.</span> <span class="verse"><a name="16">16</a>Моля Те, ГОСПОДИ, защото аз съм Твой слуга; Твой слуга съм, син на Твоята слугиня. Ти си развързал връзките ми!</span> <span class="verse"><a name="17">17</a>На Теб ще принеса жертва на благодарност и ще призова Името на ГОСПОДА.</span> <span class="verse"><a name="18">18</a>Ще изпълня обещанията си на ГОСПОДА, сега, пред целия Негов народ,</span> <span class="verse"><a name="19">19</a>в дворовете на ГОСПОДНИЯ дом, сред теб, Ерусалиме. Алилуя!</span> </p></div</div></div></body></html>