<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 139</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/139"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 139</strong></div><p><span class="verse"><a name="1">1</a>(По слав. 138) За първия певец. Псалм на Давид. ГОСПОДИ, Ти си ме изследвал и познал.</span> <span class="verse"><a name="2">2</a>Ти знаеш сядането ми и ставането ми, разбираш мислите ми отдалеч.</span> <span class="verse"><a name="3">3</a>Издирваш ходенето ми и лягането ми и с всичките ми пътища си запознат.</span> <span class="verse"><a name="4">4</a>Защото още няма дума на езика ми, а ето, ГОСПОДИ, Ти я знаеш цяла.</span> <span class="verse"><a name="5">5</a>Ти си ме оградил отпред и отзад и си положил върху мен ръката Си.</span> <span class="verse"><a name="6">6</a>Това знание е пречудно за мен, високо е, не мога да го стигна.</span> <span class="verse"><a name="7">7</a>Къде да отида от Духа Ти? Или къде да избягам от присъствието Ти?</span> <span class="verse"><a name="8">8</a>Ако се изкача на небето, Ти си там; ако си постеля в Шеол, ето Те и там!</span> <span class="verse"><a name="9">9</a>Ако взема крилете на зората, ако се заселя в най-отдалечените краища на морето,</span> <span class="verse"><a name="10">10</a>дори и там ще ме води ръката Ти и ще ме държи десницата Ти!</span> <span class="verse"><a name="11">11</a>Ако кажа: Нека ме покрие тъмнината и нощ да бъде светлината около мен —</span> <span class="verse"><a name="12">12</a>дори тъмнината пред Теб не тъмнее, нощта светла е като деня, за Теб е тъмнината като светлината.</span> <span class="verse"><a name="13">13</a>Защото Ти си образувал вътрешностите ми, създал си ме в утробата на майка ми.</span> <span class="verse"><a name="14">14</a>Ще Те славя, защото съм страшно и чудно направен, чудни са делата Ти и душата ми много добре знае това.</span> <span class="verse"><a name="15">15</a>Костите ми не бяха скрити от Теб, когато бях направен в тайно и изкусно изработен в дълбините на земята.</span> <span class="verse"><a name="16">16</a>Очите Ти видяха необразуваното ми вещество и в книгата Ти бяха записани всичките — дните, които се образуваха, когато ни един от тях не беше.</span> <span class="verse"><a name="17">17</a>Колко скъпоценни са за мен мислите Ти, Боже! Колко огромен е броят им!</span> <span class="verse"><a name="18">18</a>Ако искам да ги изброя, те са по-многобройни от пясъка. Събуждам се и още съм с Теб.</span> <span class="verse"><a name="19">19</a>О, да би убил безбожните, Боже! Отдалечете се от мен, кръвожадни мъже!</span> <span class="verse"><a name="20">20</a>Защото те говорят против Теб безбожно и враговете Ти вземат Името Ти напразно.</span> <span class="verse"><a name="21">21</a>Да не мразя ли, ГОСПОДИ, онези, които мразят Теб? Да не се ли отвращавам от онези, които се надигат против Теб?</span> <span class="verse"><a name="22">22</a>Мразя ги с крайна омраза, станаха ми врагове.</span> <span class="verse"><a name="23">23</a>Изследвай ме, Боже, и познай сърцето ми; изпитай ме и познай мислите ми.</span> <span class="verse"><a name="24">24</a>И виж дали има в мен оскърбителен път и води ме във вечния път!</span> </p></div</div></div></body></html>