<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 47</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/47"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 47</strong></div><p><span class="verse"><a name="1">1</a>(По слав. 46) За първия певец. Псалм на Кореевите синове. Ръкопляскайте, всички народи, викнете към Бога с глас на тържество!</span> <span class="verse"><a name="2">2</a>Защото ГОСПОД, Всевишният, е страшен, велик Цар над цялата земя.</span> <span class="verse"><a name="3">3</a>Покори народи под нас и племена — под краката ни.</span> <span class="verse"><a name="4">4</a>Избра за нас наследството ни, славата на Яков, когото възлюби. (Села.)</span> <span class="verse"><a name="5">5</a>Бог се въздигна сред възклицание; ГОСПОД — сред глас на тръба.</span> <span class="verse"><a name="6">6</a>Пейте на Бога псалми, пейте псалми! Пейте на нашия Цар псалми, пейте псалми!</span> <span class="verse"><a name="7">7</a>Защото Бог е Цар на цялата земя — пейте псалми с разбиране.</span> <span class="verse"><a name="8">8</a>Бог царува над народите; Бог седи на Своя свят престол.</span> <span class="verse"><a name="9">9</a>Благородните на народите се събраха с народа на Бога на Авраам, защото земните царе принадлежат на Бога. Той е превъзвишен.</span> </p></div</div></div></body></html>