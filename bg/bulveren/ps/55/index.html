<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 55</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/55"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 55</strong></div><p><span class="verse"><a name="1">1</a>(По слав. 54) За първия певец. На струнни инструменти. Маскил на Давид. Дай ухо на молитвата ми, Боже, и не се крий от молбата ми!</span> <span class="verse"><a name="2">2</a>Чуй ме и отговори ми! Лутам се в тъгата си и стена</span> <span class="verse"><a name="3">3</a>от гласа на врага, от притеснението на безбожния; защото хвърлят върху мене грях и в гняв враждуват против мен.</span> <span class="verse"><a name="4">4</a>Сърцето ми тъжи във мен, нападнаха ме ужасите на смъртта.</span> <span class="verse"><a name="5">5</a>Страх и трепет ме връхлетяха и ужас ме покри.</span> <span class="verse"><a name="6">6</a>И казах: Да бих имал криле като гълъб! Щях да отлетя, да си почина.</span> <span class="verse"><a name="7">7</a>Ето, щях да избягам далеч, щях да живея в пустинята. (Села.)</span> <span class="verse"><a name="8">8</a>Щях да ускоря бягството си от вихъра и от бурята.</span> <span class="verse"><a name="9">9</a>Унищожи, Господи, и раздели езика им, защото в града видях насилие и свада.</span> <span class="verse"><a name="10">10</a>Ден и нощ те го обикалят по стените му и грях и зло има сред него.</span> <span class="verse"><a name="11">11</a>Лукавство има сред него, гнет и измама не се отдалечават от улиците му.</span> <span class="verse"><a name="12">12</a>Понеже не враг ми се присмива — тогава бих го понесъл — нито мразещият ме се е възвеличил против мен — тогава бих се скрил от него —</span> <span class="verse"><a name="13">13</a>а си ти, човек равен на мен, мой другар и мой близък приятел.</span> <span class="verse"><a name="14">14</a>Заедно разговаряхме сладко, с множеството ходехме в Божия дом.</span> <span class="verse"><a name="15">15</a>Нека дойде ненадейно смърт върху тях, нека слязат живи в Шеол, защото злини са в жилищата им и между тях.</span> <span class="verse"><a name="16">16</a>А аз, аз ще извикам към Бога и ГОСПОД ще ме спаси.</span> <span class="verse"><a name="17">17</a>Вечер и сутрин, и по обед ще се оплаквам и ще стена и Той ще чуе моя глас.</span> <span class="verse"><a name="18">18</a>Ще избави в мир душата ми от боя против мен; защото мнозина се бият с мен.</span> <span class="verse"><a name="19">19</a>Бог, който живее преди вековете, ще чуе и ще ги покори, (Села.) понеже нямат промяна, и не се боят от Бога.</span> <span class="verse"><a name="20">20</a>Той протяга ръце против онези, които бяха в мир с него; нарушил е завета си.</span> <span class="verse"><a name="21">21</a>Устата му са по-гладки от масло, но в сърцето му има война; думите му са по-меки от маслинено масло, но са голи мечове.</span> <span class="verse"><a name="22">22</a>Възложи товара си на ГОСПОДА и Той ще те подпре; не ще допусне до века да се поклати праведният.</span> <span class="verse"><a name="23">23</a>Но Ти, Боже, ще ги свалиш долу в рова на погибелта; мъже кръвници и измамни няма да стигнат и до половината на дните си. Но аз на Теб ще се уповавам.</span> </p></div</div></div></body></html>