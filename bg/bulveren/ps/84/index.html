<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 84</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/84"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 84</strong></div><p><span class="verse"><a name="1">1</a>(По слав. 83) За първия певец. По Гитит. Псалм на Кореевите синове. Колко прекрасни са Твоите обиталища, ГОСПОДИ на Войнствата!</span> <span class="verse"><a name="2">2</a>Душата ми копнее, дори примира за ГОСПОДНИТЕ дворове; сърцето ми и плътта ми радостно викат към живия Бог.</span> <span class="verse"><a name="3">3</a>Дори врабчето си е намерило дом и лястовицата — гнездо за себе си, където да слага пилетата си, при Твоите олтари, ГОСПОДИ на Войнствата, Царю мой и Боже мой!</span> <span class="verse"><a name="4">4</a>Блажени онези, които живеят в Твоя дом, те винаги ще Те хвалят. (Села.)</span> <span class="verse"><a name="5">5</a>Блажен човекът, чиято сила е в Теб; в сърцето им са Твоите пътища.</span> <span class="verse"><a name="6">6</a>Минавайки през долината на плача, те я превръщат в място на извори и ранният дъжд я покрива с благословения.</span> <span class="verse"><a name="7">7</a>Те отиват от сила в сила, всеки от тях се явява пред Бога в Сион.</span> <span class="verse"><a name="8">8</a>ГОСПОДИ, Боже на Войнствата, чуй молитвата ми! Послушай, Боже на Яков! (Села.)</span> <span class="verse"><a name="9">9</a>Виж, Боже, щите наш, и погледни на лицето на Своя помазаник!</span> <span class="verse"><a name="10">10</a>Защото един ден в Твоите дворове е по-добър от хиляди други. Бих предпочел да стоя на прага на дома на моя Бог, отколкото да живея в шатрите на безбожието.</span> <span class="verse"><a name="11">11</a>Защото ГОСПОД Бог е слънце и щит, ГОСПОД ще даде благодат и слава, няма да лиши от никакво добро онези, които ходят в чистота.</span> <span class="verse"><a name="12">12</a>ГОСПОДИ на Войнствата, блажен човекът, който се уповава на Теб!</span> </p></div</div></div></body></html>