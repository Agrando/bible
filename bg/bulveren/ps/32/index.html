<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 32</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/ps/32"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/ps">Psalms</a> &gt <strong>Chapter 32</strong></div><p><span class="verse"><a name="1">1</a>(По слав. 31) Псалм на Давид. Маскил. Блажен онзи, чието престъпление е простено, чийто грях е покрит!</span> <span class="verse"><a name="2">2</a>Блажен човекът, на когото ГОСПОД не счита беззаконие, и в чийто дух няма измама.</span> <span class="verse"><a name="3">3</a>Когато мълчах, се разложиха костите ми от стенанието ми цял ден.</span> <span class="verse"><a name="4">4</a>Понеже денем и нощем ръката Ти тежеше върху мен, жизнените ми сокове се обърнаха на лятна суша. (Села.)</span> <span class="verse"><a name="5">5</a>Изявих Ти греха си и вината си не скрих. Казах: Ще изповядам престъпленията си на ГОСПОДА. И Ти прости вината на греха ми. (Села.)</span> <span class="verse"><a name="6">6</a>Затова нека Ти се моли всеки праведен на време, когато можеш да бъдеш намерен. Наистина, когато големите води преливат, те няма да стигнат до него.</span> <span class="verse"><a name="7">7</a>Ти си ми убежище, Ти ме пазиш от беда, с песни на спасение ме обкръжаваш. (Села.)</span> <span class="verse"><a name="8">8</a>Аз ще те наставя и ще те науча за пътя, по който трябва да вървиш, ще те съветвам, над теб ще бъде окото Ми.</span> <span class="verse"><a name="9">9</a>Не бъдете като кон или като муле, без разум, чиито челюсти трябва да се държат с оглавник и юзда, иначе не се приближават към теб.</span> <span class="verse"><a name="10">10</a>Много ще бъдат мъките на безбожния, а който се уповава на ГОСПОДА, милост ще го обкръжи.</span> <span class="verse"><a name="11">11</a>Радвайте се в ГОСПОДА и се веселете, вие праведни, и ликувайте, всички вие с право сърце!</span> </p></div</div></div></body></html>