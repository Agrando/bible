<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2thess/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2thess">2 Thessalonians</a> &gt <strong>Chapter 1</strong></div><p><span class="verse"><a name="1">1</a>Павел и Сила, и Тимотей до солунската църква в Бога, нашия Отец, и Господ Иисус Христос:</span> <span class="verse"><a name="2">2</a>Благодат и мир да бъде на вас от Бог Отец и Господ Иисус Христос!</span> <span class="verse"><a name="3">3</a>Длъжни сме, братя, винаги да благодарим на Бога за вас, както и подобава, за това, че вярата ви расте все повече и повече и че любовта на всеки един от вас се умножава един към друг,</span> <span class="verse"><a name="4">4</a>така че и самите ние се хвалим с вас между Божиите църкви с вашата твърдост и вяра във всичките ви гонения и скърби, които понасяте;</span> <span class="verse"><a name="5">5</a>което е доказателство на справедливия съд на Бога, за да се счетете за достойни за Божието царство, за което и страдате.</span> <span class="verse"><a name="6">6</a>Понеже е справедливо за Бога да отплати скръб на онези, които ви наскърбяват,</span> <span class="verse"><a name="7">7</a>а на вас, наскърбените, да даде утеха заедно с нас, когато Господ Иисус се яви от небето с ангелите на Своята мощ</span> <span class="verse"><a name="8">8</a>в пламтящ огън, за да даде възмездие на онези, които не познават Бога и които не се покоряват на благовестието на нашия Господ Иисус.</span> <span class="verse"><a name="9">9</a>Такива ще бъдат наказани с вечна погибел далеч от лицето на Господа и от славата на Неговата сила,</span> <span class="verse"><a name="10">10</a>когато Той дойде в онзи ден, за да се прослави в Своите светии и за да Му се възхищават във всички повярвали, защото нашето свидетелство към вас беше повярвано.</span> <span class="verse"><a name="11">11</a>Затова и ние винаги се молим за вас, нашият Бог да ви има за достойни за призванието и да изпълни със сила всяко благоволение в добро и всяко дело на вярата,</span> <span class="verse"><a name="12">12</a>за да се прослави във вас Името на нашия Господ Иисус, и вие в Него, според благодатта на нашия Бог и Господ Иисус Христос.</span> </p></div</div></div></body></html>