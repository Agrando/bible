<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2thess/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2thess">2 Thessalonians</a> &gt <strong>Chapter 3</strong></div><p><span class="verse"><a name="1">1</a>Най-после, братя, молете се за нас, да напредва бързо Господното слово и да се прославя, както и при вас,</span> <span class="verse"><a name="2">2</a>и да се избавим от лошите и зли хора, защото не всички имат вяра.</span> <span class="verse"><a name="3">3</a>Но верен е Господ, който ще ви утвърди и ще ви запази от лукавия.</span> <span class="verse"><a name="4">4</a>И ние имаме доверие в Господа за вас, че вие не само вършите, но и ще вършите това, което заповядваме.</span> <span class="verse"><a name="5">5</a>И нека Господ упъти сърцата ви към Божията любов и в Христовата твърдост.</span> <span class="verse"><a name="6">6</a>Заръчваме ви още, братя, в Името на нашия Господ Иисус Христос да страните от всеки брат, който се държи безредно, а не по преданието, което сте приели от нас.</span> <span class="verse"><a name="7">7</a>Понеже вие сами знаете как трябва да ни подражавате, защото ние самите не се държахме безредно между вас,</span> <span class="verse"><a name="8">8</a>нито ядохме даром хляб у някого, но с труд и усилие работихме нощем и денем, за да не натежим на никого от вас –</span> <span class="verse"><a name="9">9</a>не защото нямаме право, а за да ви представим себе си като пример за подражание.</span> <span class="verse"><a name="10">10</a>Защото и когато бяхме при вас, ви заръчахме това: ако някой не иска да работи, той също и да не яде.</span> <span class="verse"><a name="11">11</a>Понеже слушаме, че има някои, които се държат безредно между вас, като не работят нищо, а се занимават с празни работи.</span> <span class="verse"><a name="12">12</a>На такива заръчваме и ги напътстваме в Името на Господ Иисус Христос да работят тихо и да ядат своя хляб.</span> <span class="verse"><a name="13">13</a>А на вас, братя, да не ви дотяга да вършите добро.</span> <span class="verse"><a name="14">14</a>И ако някой не се покорява на нашето слово чрез това писмо, забележете го и не се събирайте с него, с цел да се засрами.</span> <span class="verse"><a name="15">15</a>Но не го считайте за неприятел, а го наставлявайте като брат.</span> <span class="verse"><a name="16">16</a>А Сам Господ на мира да ви дава мира винаги и всякак. Господ да бъде с всички вас.</span> <span class="verse"><a name="17">17</a>Поздравът с моята собствена ръка, който е белег на всяко писмо: аз, Павел, пиша така:</span> <span class="verse"><a name="18">18</a>Благодатта на нашия Господ Иисус Христос да бъде с всички вас. (Амин.)</span> </p></div</div></div></body></html>