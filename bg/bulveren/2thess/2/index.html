<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/2thess/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/2thess">2 Thessalonians</a> &gt <strong>Chapter 2</strong></div><p><span class="verse"><a name="1">1</a>А въз основа на пришествието на нашия Господ Иисус Христос и нашето събиране при Него, молим ви, братя,</span> <span class="verse"><a name="2">2</a>да не се разколебавате лесно от здравия разум, нито да се смущавате – било от дух, било от слово, било от писмо, уж от нас изпратено – като че ли вече е настанал Денят на Господа.</span> <span class="verse"><a name="3">3</a>Никой да не ви подмами по никакъв начин; защото това няма да дойде, докато първо не дойде отстъплението и не се яви човекът на греха, синът на погибелта,</span> <span class="verse"><a name="4">4</a>който се противи и се превъздига над всичко, което се нарича Бог или на което се отдава поклонение, така че той като Бог да седне в Божия храм, като представя себе си за Бог.</span> <span class="verse"><a name="5">5</a>Не помните ли, че ви казах това, когато бях още при вас?</span> <span class="verse"><a name="6">6</a>И сега знаете онова, което го възпира, за да се открие той в своето си време.</span> <span class="verse"><a name="7">7</a>Защото тайната на беззаконието вече действа, но не се открива само докато се махне Онзи, който сега я възпира;</span> <span class="verse"><a name="8">8</a>и тогава ще се открие беззаконният, когото Господ Иисус ще премахне с дъха на устата Си и ще унищожи с явлението на пришествието Си,</span> <span class="verse"><a name="9">9</a>този, чието идване е според действието на Сатана, съпроводено с всякаква сила, знамения, лъжливи чудеса</span> <span class="verse"><a name="10">10</a>и с всичката измама на неправдата, за онези, които погиват, защото не приеха любовта на истината, за да се спасят.</span> <span class="verse"><a name="11">11</a>И затова Бог праща заблуда да действа между тях, за да повярват на лъжата,</span> <span class="verse"><a name="12">12</a>та да бъдат осъдени всички, които не са повярвали истината, а са имали благоволение в неправдата.</span> <span class="verse"><a name="13">13</a>А ние сме длъжни винаги да благодарим на Бога за вас, възлюбени от Господа братя, затова че Бог отначало ви е избрал за спасение чрез освещение на Духа и вяра в истината,</span> <span class="verse"><a name="14">14</a>за което спасение ви призовава чрез нашето благовестие, за да получите славата на нашия Господ Иисус Христос.</span> <span class="verse"><a name="15">15</a>И така, братя, стойте твърдо и дръжте преданията, които сте научили – било чрез слово, или чрез наше писмо.</span> <span class="verse"><a name="16">16</a>А Сам нашият Господ Иисус Христос и нашият Бог и Отец, който ни възлюби и по благодат ни даде вечна утеха и добра надежда,</span> <span class="verse"><a name="17">17</a>да утеши сърцата ви и да ги утвърди във всяко добро дело и слово.</span> </p></div</div></div></body></html>