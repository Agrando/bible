<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eph/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eph">Ephesians</a> &gt <strong>Chapter 6</strong></div><p><span class="verse"><a name="1">1</a>Деца, покорявайте се на родителите си в Господа, защото това е правилно.</span> <span class="verse"><a name="2">2</a>?Почитай баща си и майка си“ – което е първата заповед с обещание –</span> <span class="verse"><a name="3">3</a>?за да ти бъде добре и да живееш много години на земята.“</span> <span class="verse"><a name="4">4</a>И вие, бащи, не дразнете децата си, а ги възпитавайте в Господното възпитание и наставление.</span> <span class="verse"><a name="5">5</a>Слуги, покорявайте се на земните си господари със страх и трепет, с простота на сърцето си, като на Христос;</span> <span class="verse"><a name="6">6</a>не само за пред очи, като че угаждате на хора, а като Христови слуги, изпълняващи от душа Божията воля;</span> <span class="verse"><a name="7">7</a>и служете с добра воля, като на Господа, а не като на хора,</span> <span class="verse"><a name="8">8</a>като знаете, че всеки, каквото добро направи, това ще получи от Господа – бил той роб или свободен.</span> <span class="verse"><a name="9">9</a>И вие, господари, правете същото на тях, като се въздържате от заплашване, като знаете, че и вашият, и техният Господар е Един и Същ на небесата и в Него няма пристрастие.</span> <span class="verse"><a name="10">10</a>Най-накрая, братя мои, заяквайте в Господа и в силата на Неговото могъщество.</span> <span class="verse"><a name="11">11</a>Облечете се в пълното Божие въоръжение, за да можете да устоите срещу хитростите на дявола.</span> <span class="verse"><a name="12">12</a>Защото нашата борба не е срещу кръв и плът, а срещу началствата, срещу властите, срещу световните владетели на мрака на този свят, срещу духовете на злото в небесните места.</span> <span class="verse"><a name="13">13</a>Затова вземете пълното Божие въоръжение, за да можете да противостоите в злия ден и като победите, да устоите.</span> <span class="verse"><a name="14">14</a>И така, стойте препасани с истина през кръста си и облечени в бронения нагръдник на правдата,</span> <span class="verse"><a name="15">15</a>и с краката си обути с готовност за проповядване на благовестието на мира.</span> <span class="verse"><a name="16">16</a>А освен всичко това, вземете щита на вярата, с който ще можете да угасите всичките огнени стрели на лукавия.</span> <span class="verse"><a name="17">17</a>Вземете също шлема на спасението и меча на Духа, който е Божието слово.</span> <span class="verse"><a name="18">18</a>Молете се в Духа по всяко време с всякаква молитва и молба, бодърствайте с неуморно постоянство и молби за всички светии</span> <span class="verse"><a name="19">19</a>и за мен, за да ми се даде слово, когато отворя устата си, с дръзновение да известявам тайната на благовестието,</span> <span class="verse"><a name="20">20</a>за което съм посланик в окови, така че да говоря за него дръзновено, както подобава да говоря.</span> <span class="verse"><a name="21">21</a>Но за да знаете и вие за моите работи и как съм, Тихик, моят възлюбен брат и верен служител в Господа, ще ви каже всичко,</span> <span class="verse"><a name="22">22</a>когото изпратих до вас точно с тази цел – за да узнаете нашето състояние и той да утеши сърцата ви.</span> <span class="verse"><a name="23">23</a>Мир на братята и любов с вяра от Бог Отец и Господ Иисус Христос.</span> <span class="verse"><a name="24">24</a>Благодатта да бъде с всички, които неизменно любят нашия Господ Иисус Христос. (Амин.)</span> </p></div</div></div></body></html>