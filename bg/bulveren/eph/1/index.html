<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eph/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eph">Ephesians</a> &gt <strong>Chapter 1</strong></div><p><span class="verse"><a name="1">1</a>Павел, с Божията воля апостол на Иисус Христос, до светиите и верните в Христос Иисус, които са в Ефес:</span> <span class="verse"><a name="2">2</a>Благодат да бъде на вас и мир от Бога, нашия Отец, и от Господ Иисус Христос!</span> <span class="verse"><a name="3">3</a>Благословен да бъде Бог и Отец на нашия Господ Иисус Христос, който в Христос ни е благословил с всяко духовно благословение в небесните места;</span> <span class="verse"><a name="4">4</a>както ни е избрал в Него преди основаването на света, за да бъдем свети и без недостатък пред Него в любов;</span> <span class="verse"><a name="5">5</a>като ни е предопределил да бъдем осиновени за Него чрез Иисус Христос по благоволението на Своята воля,</span> <span class="verse"><a name="6">6</a>за похвала на славата на Своята благодат, с която ни е дарил във Възлюбения Си.</span> <span class="verse"><a name="7">7</a>В Него имаме изкупление чрез Неговата кръв, прощението на прегрешенията според богатството на Неговата благодат,</span> <span class="verse"><a name="8">8</a>която е направил да изобилства за нас във всяка мъдрост и разбиране,</span> <span class="verse"><a name="9">9</a>като ни е открил тайната на волята Си според благоволението, което е положил в Себе Си,</span> <span class="verse"><a name="10">10</a>за да се приложи, когато се изпълнят времената: да се обедини като цяло в Христос всичко – и това, което е на небесата, и това, което е на земята – в Него.</span> <span class="verse"><a name="11">11</a>В Него и ние бяхме взети за наследство, като бяхме предопределени за това според намерението на Бога, който върши всичко по решението на Своята воля,</span> <span class="verse"><a name="12">12</a>така че да бъдем за похвала на Неговата слава – ние, които отпреди се надявахме на Христос.</span> <span class="verse"><a name="13">13</a>В Него и вие, като чухте словото на истината – благовестието на вашето спасение – и като повярвахте в Него, бяхте запечатани със Светия Дух на обещанието,</span> <span class="verse"><a name="14">14</a>който е залог за нашето наследство, докато бъде изкупено притежанието на Бога за похвала на Неговата слава.</span> <span class="verse"><a name="15">15</a>Затова и аз, като чух за вярата ви в Господ Иисус и за любовта към всичките светии,</span> <span class="verse"><a name="16">16</a>не преставам да благодаря за вас и да ви споменавам в молитвите си;</span> <span class="verse"><a name="17">17</a>така че Бог на нашия Господ Иисус Христос, Отец на славата, да ви даде дух на мъдрост и откровение в познаването на Него Самия,</span> <span class="verse"><a name="18">18</a>като просветли очите на сърцето ви, за да знаете каква е надеждата на Неговото призоваване, какво е богатството на славата на Неговото наследство в светиите</span> <span class="verse"><a name="19">19</a>и какво е превъзходното величие на Неговата мощ към нас, вярващите, според действието на мощта на Неговата сила.</span> <span class="verse"><a name="20">20</a>С нея Той подейства в Христос, като Го възкреси от мъртвите и Го сложи да седне от дясната си страна на небесата,</span> <span class="verse"><a name="21">21</a>далеч над всяко началство и власт, и сила, и господство, и всяко име, с което се наименуват, не само в този свят, но и в бъдещия.</span> <span class="verse"><a name="22">22</a>И покори всичко под краката Му и Го постави да бъде глава над всичко за църквата,</span> <span class="verse"><a name="23">23</a>което е Неговото тяло, пълнотата на Този, който изпълва всичко във всичко.</span> </p></div</div></div></body></html>