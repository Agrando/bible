<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eph/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eph">Ephesians</a> &gt <strong>Chapter 5</strong></div><p><span class="verse"><a name="1">1</a>И така, бъдете подражатели на Бога като възлюбени деца</span> <span class="verse"><a name="2">2</a>и живейте в любов, както и Христос ни възлюби и предаде Себе Си за нас като принос и жертва на Бога за благоуханна миризма.</span> <span class="verse"><a name="3">3</a>А блудство и всякаква нечистота или сребролюбие да не се даже споменават между вас, както прилича на светии,</span> <span class="verse"><a name="4">4</a>нито срамни или празни приказки, нито подигравки, които са неприлични неща, а по-добре благодарете.</span> <span class="verse"><a name="5">5</a>Защото знайте със сигурност, че нито един блудник или нечист, или сребролюбец – който е идолопоклонник – няма наследство в царството на Христос и на Бога.</span> <span class="verse"><a name="6">6</a>Никой да не ви мами с празни думи, защото поради тези неща идва Божият гняв върху синовете на непокорството.</span> <span class="verse"><a name="7">7</a>И така, не ставайте техни съучастници.</span> <span class="verse"><a name="8">8</a>Защото някога бяхте тъмнина, но сега сте светлина в Господа. Живейте като деца на светлината –</span> <span class="verse"><a name="9">9</a>защото плодът на светлината се състои във всяка доброта, правда и истина –</span> <span class="verse"><a name="10">10</a>като опитвате кое е благоугодно на Господа.</span> <span class="verse"><a name="11">11</a>И нямайте нищо общо с безплодните дела на тъмнината, а по-добре ги изобличавайте,</span> <span class="verse"><a name="12">12</a>защото е срамно дори да се говори за това, което те скришно вършат.</span> <span class="verse"><a name="13">13</a>А всичко, което се изобличава, става явно чрез светлината, понеже всяко нещо, което става явно, е светлина.</span> <span class="verse"><a name="14">14</a>Затова е казано: ?Събуди се ти, който спиш, и стани от мъртвите, и ще те осветли Христос.“</span> <span class="verse"><a name="15">15</a>И така, внимавайте добре как се държите – не като глупави, а като мъдри,</span> <span class="verse"><a name="16">16</a>като изкупувате благоприятното време, понеже дните са лоши.</span> <span class="verse"><a name="17">17</a>Затова не бъдете неразумни, а проумявайте каква е Господната воля.</span> <span class="verse"><a name="18">18</a>И не се опивайте с вино, следствието от което е разпътство, а се изпълвайте с Духа;</span> <span class="verse"><a name="19">19</a>като си говорите с псалми и химни, и духовни песни, като пеете и възпявате в сърцето си Господа;</span> <span class="verse"><a name="20">20</a>като винаги благодарите за всичко на Бог и Отец в Името на нашия Господ Иисус Христос;</span> <span class="verse"><a name="21">21</a>подчинявайте се един на друг в страх от Христос:</span> <span class="verse"><a name="22">22</a>жените – на своите мъже, както на Господа,</span> <span class="verse"><a name="23">23</a>защото мъжът е глава на жената, както и Христос е глава на църквата, като Той е Спасител на тялото.</span> <span class="verse"><a name="24">24</a>Но както църквата се подчинява на Христос, така и жените нека се подчиняват във всичко на мъжете си.</span> <span class="verse"><a name="25">25</a>Мъже, любете жените си, както и Христос възлюби църквата и предаде Себе Си за нея,</span> <span class="verse"><a name="26">26</a>за да я освети, като я очисти с водно умиване чрез словото,</span> <span class="verse"><a name="27">27</a>за да я представи на Себе Си църква славна, без петно или бръчка, или друго такова нещо, а да бъде свята и непорочна.</span> <span class="verse"><a name="28">28</a>Така са длъжни и мъжете да любят жените си, както своите тела. Който люби жена си, себе си люби.</span> <span class="verse"><a name="29">29</a>Защото никой никога не е намразил своята собствена плът, а я храни и се грижи за нея, както и Христос за църквата.</span> <span class="verse"><a name="30">30</a>Защото ние сме части на Неговото тяло, (от Неговата плът и от Неговите кости).</span> <span class="verse"><a name="31">31</a>?Затова ще остави човек баща си и майка си и ще се привърже към жена си, и двамата ще станат една плът.“</span> <span class="verse"><a name="32">32</a>Тази тайна е голяма; но аз казвам това за Христос и за църквата.</span> <span class="verse"><a name="33">33</a>Така нека всеки един от вас да люби своята жена, както себе си; а жената да се бои от мъжа си.</span> </p></div</div></div></body></html>