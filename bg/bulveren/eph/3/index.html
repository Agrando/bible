<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eph/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eph">Ephesians</a> &gt <strong>Chapter 3</strong></div><p><span class="verse"><a name="1">1</a>Затова аз, Павел, съм затворник за Иисус Христос заради вас, езичниците,</span> <span class="verse"><a name="2">2</a>понеже сте чули за настойничеството на Божията благодат, която ми е дадена за вас,</span> <span class="verse"><a name="3">3</a>че по откровение ми беше известена тайната – както ви писах накратко и по-горе,</span> <span class="verse"><a name="4">4</a>от което, като прочетете, можете да разберете моето проумяване на тайната на Христос –</span> <span class="verse"><a name="5">5</a>която в други поколения не беше известена на човешките синове, както сега се откри на Неговите свети апостоли и пророци чрез Духа,</span> <span class="verse"><a name="6">6</a>а именно, че езичниците са сънаследници и са от същото тяло, и са съпричастници на (Неговото) обещание в Христос Иисус чрез благовестието,</span> <span class="verse"><a name="7">7</a>на което станах служител според дара на Божията благодат, който ми е даден според действието на Неговата сила.</span> <span class="verse"><a name="8">8</a>На мен, най-нищожния от всички светии, се даде тази благодат – да благовествам сред езичниците неизследимото богатство на Христос</span> <span class="verse"><a name="9">9</a>и да осветлявам всички относно настойничеството на тайната, която от векове е била скрита у Бога, който е Създателят на всичко,</span> <span class="verse"><a name="10">10</a>така че многообразната премъдрост на Бога да стане позната на небесните началства и власти сега чрез църквата</span> <span class="verse"><a name="11">11</a>според вечното намерение, което Той изпълни в Христос Иисус, нашия Господ,</span> <span class="verse"><a name="12">12</a>в когото ние имаме дръзновение и достъп с увереност чрез вярата в Него.</span> <span class="verse"><a name="13">13</a>Затова аз ви моля да не се обезсърчавате от моите скърби заради вас, които са ваша слава.</span> <span class="verse"><a name="14">14</a>Поради това аз прекланям коленете си пред Отца (на нашия Господ Иисус Христос),</span> <span class="verse"><a name="15">15</a>от когото носи името си всеки род на небесата и на земята,</span> <span class="verse"><a name="16">16</a>да ви даде според богатствата на Неговата слава да се утвърдите здраво чрез Неговия Дух във вътрешния човек,</span> <span class="verse"><a name="17">17</a>чрез вяра да се всели Христос във вашите сърца, така че, вкоренени и основани в любовта,</span> <span class="verse"><a name="18">18</a>да бъдете в състояние да разберете заедно с всичките светии какво е широчината и дължината, височината и дълбочината</span> <span class="verse"><a name="19">19</a>и да познаете Христовата любов, която превъзхожда всяко знание, за да се изпълните в цялата Божия пълнота.</span> <span class="verse"><a name="20">20</a>А на Този, който може да направи несравнимо повече, отколкото молим или мислим, според действащата в нас сила –</span> <span class="verse"><a name="21">21</a>на Него да бъде слава в църквата и в Христос Иисус през всичките поколения от векове и за векове. Амин.</span> </p></div</div></div></body></html>