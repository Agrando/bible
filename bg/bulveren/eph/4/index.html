<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eph/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eph">Ephesians</a> &gt <strong>Chapter 4</strong></div><p><span class="verse"><a name="1">1</a>И така, аз, затворникът в Господа, ви моля да живеете достойно за званието, на което бяхте призовани,</span> <span class="verse"><a name="2">2</a>със съвършено смирение и кротост, и дълготърпение, като си претърпявате един на друг с любов</span> <span class="verse"><a name="3">3</a>и се стараете да запазите единството на Духа във връзката на мира.</span> <span class="verse"><a name="4">4</a>Има едно тяло и един Дух, както и бяхте призовани към една надежда на вашето звание;</span> <span class="verse"><a name="5">5</a>един Господ, една вяра, едно кръщение,</span> <span class="verse"><a name="6">6</a>един Бог и Отец на всички, който е над всички, чрез всички и във всички.</span> <span class="verse"><a name="7">7</a>А на всеки от нас се даде благодат според мярката на Христовия дар.</span> <span class="verse"><a name="8">8</a>Затова казва: ?Като се изкачи на високо, плени плен и даде дарове на хората.“</span> <span class="verse"><a name="9">9</a>А това ?изкачи“ какво друго значи, освен че (първо) слезе в по-долните части на земята?</span> <span class="verse"><a name="10">10</a>Този, който слезе, е Същият, който и възлезе над всички небеса, за да изпълни всичко.</span> <span class="verse"><a name="11">11</a>И Той даде едни да бъдат апостоли, други – пророци, други – благовестители, а други – пастири и учители</span> <span class="verse"><a name="12">12</a>с цел да се усъвършенстват светиите за делото на служението, за изграждането на Христовото тяло,</span> <span class="verse"><a name="13">13</a>докато ние всички достигнем в единството на вярата и на познаването на Божия Син, в пълнолетно мъжество, в мярката на ръста на Христовата пълнота,</span> <span class="verse"><a name="14">14</a>за да не бъдем вече деца, блъскани и завличани от всеки вятър на някое учение, по човешка измама, в лукавство, по хитро измислени заблуди,</span> <span class="verse"><a name="15">15</a>а като сме истинни в любов, да пораснем по всичко към Него, който е главата, Христос,</span> <span class="verse"><a name="16">16</a>от когото цялото тяло, сглобено и свързано чрез службата на всяка става, според съразмерното действие на всяка една част, изработва растежа на тялото за неговото изграждане в любовта.</span> <span class="verse"><a name="17">17</a>И така, това казвам и заявявам в Господа: да не живеете вече така, както живеят езичниците – по своя суетен ум,</span> <span class="verse"><a name="18">18</a>помрачени в разума и отчуждени от Божия живот поради невежеството, което е в тях, и поради закоравяването на тяхното сърце,</span> <span class="verse"><a name="19">19</a>които, изгубили всякакво чувство, са се предали на разпътство, за да вършат ненаситно всякаква нечистота.</span> <span class="verse"><a name="20">20</a>Но вие не така сте познали Христос;</span> <span class="verse"><a name="21">21</a>ако наистина сте Го чули и сте научени в Него, както е истината в Иисус,</span> <span class="verse"><a name="22">22</a>че, що се отнася до предишното ви поведение, вие сте съблекли стария човек, който тлее в измамните страсти,</span> <span class="verse"><a name="23">23</a>и бивате обновявани в духа на своя ум,</span> <span class="verse"><a name="24">24</a>и сте облекли новия човек, създаден по образа на Бога в истинска правда и святост.</span> <span class="verse"><a name="25">25</a>Затова, като отхвърлите лъжата, говорете всеки с ближния си истина; защото ние сме части един на друг.</span> <span class="verse"><a name="26">26</a>Гневете се, но не съгрешавайте, слънцето да не залезе в разгневяването ви;</span> <span class="verse"><a name="27">27</a>и не давайте място на дявола.</span> <span class="verse"><a name="28">28</a>Който е крал, да не краде вече, а по-добре да се труди, като върши с ръцете си доброто, за да има да отдели и за този, който има нужда.</span> <span class="verse"><a name="29">29</a>Никаква гнила дума да не излиза от устата ви, а само онова, което е добро за изграждане според нуждата, за да принесе благодат на тези, които слушат.</span> <span class="verse"><a name="30">30</a>И не наскърбявайте Светия Божи Дух, в когото сте запечатани за деня на изкуплението.</span> <span class="verse"><a name="31">31</a>Нека всякакво огорчение, ярост, гняв, вик и хула заедно с всяка злоба да се махнат от вас;</span> <span class="verse"><a name="32">32</a>и бъдете благи един към друг, милостиви; прощавайте си един на друг, също както и Бог в Христос е простил на вас.</span> </p></div</div></div></body></html>