<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eph/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eph">Ephesians</a> &gt <strong>Chapter 2</strong></div><p><span class="verse"><a name="1">1</a>И съживи вас, които бяхте мъртви във вашите престъпления и грехове,</span> <span class="verse"><a name="2">2</a>в които сте ходили някога според вървежа на този свят, според княза на въздушната власт, на духа, който сега действа в синовете на непокорството,</span> <span class="verse"><a name="3">3</a>между които и ние всички сме живели някога в своите плътски страсти, като сме изпълнявали волята на плътта и на помислите, и по естество сме били деца на гнева, както и другите.</span> <span class="verse"><a name="4">4</a>Бог обаче, който е богат на милост, поради голямата любов, с която ни възлюби,</span> <span class="verse"><a name="5">5</a>въпреки че бяхме мъртви в престъпленията си, ни съживи заедно с Христос – по благодат сте спасени –</span> <span class="verse"><a name="6">6</a>и като ни съвъзкреси, ни сложи да седим заедно с Него в небесни места в Христос Иисус,</span> <span class="verse"><a name="7">7</a>за да показва през идните векове изобилните богатства на своята благодат чрез добрината си към нас в Христос Иисус.</span> <span class="verse"><a name="8">8</a>Защото по благодат сте спасени чрез вяра, и то не от сами вас – това е дар от Бога —</span> <span class="verse"><a name="9">9</a>не чрез дела, за да не се похвали никой.</span> <span class="verse"><a name="10">10</a>Защото сме Негово творение, създадено в Христос Иисус за добри дела, които Бог отнапред е наредил, за да ходим в тях.</span> <span class="verse"><a name="11">11</a>Затова помнете, че вие, някога езичници по плът, наричани необрязани от тези, които се наричат обрязани – с обрязване на плътта, което се извършва с ръце –</span> <span class="verse"><a name="12">12</a>в онова време бяхте без Христос, отлъчени от израилевото гражданство и чужди на заветите на обещанието, без да имате никаква надежда и без Бог на света.</span> <span class="verse"><a name="13">13</a>Но сега в Христос Иисус вие, които някога сте били далеч, сте поставени близо чрез кръвта на Христос.</span> <span class="verse"><a name="14">14</a>Защото Той е нашият мир, който направи двете едно и събори средната стена, която ги разделяше,</span> <span class="verse"><a name="15">15</a>като в плътта си унищожи враждата, тоест закона със заповедите му изразени в постановления, за да създаде в Себе Си от двата един нов човек и така да въдвори мир,</span> <span class="verse"><a name="16">16</a>и в едно тяло да примири и двата с Бога чрез кръста, като уби на него враждата.</span> <span class="verse"><a name="17">17</a>И като дойде, благовества мир на вас, далечните, и мир на близките.</span> <span class="verse"><a name="18">18</a>Защото чрез Него и едните, и другите имаме достъп в един Дух до Отца.</span> <span class="verse"><a name="19">19</a>И така, вие не сте вече странници и чужденци, а сте съграждани на светиите и членове на Божието семейство;</span> <span class="verse"><a name="20">20</a>защото сте съградени върху основата на апостолите и пророците, като Сам Христос Иисус е крайъгълен камък,</span> <span class="verse"><a name="21">21</a>в когото сглобено, цялото здание расте за свят храм в Господа,</span> <span class="verse"><a name="22">22</a>в който вие също се вграждате заедно в Духа за Божие обиталище.</span> </p></div</div></div></body></html>