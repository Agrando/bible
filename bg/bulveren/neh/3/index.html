<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/neh/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/neh">Nehemiah</a> &gt <strong>Chapter 3</strong></div><p><span class="verse"><a name="1">1</a>Тогава първосвещеникът Елиасив и братята му, свещениците, станаха и построиха Овчата порта, осветиха я и поставиха вратите й. Осветиха я чак до кулата Мея, до кулата Ананеил.</span> <span class="verse"><a name="2">2</a>И до него градяха ерихонските мъже. А до тях градеше Закхур, синът на Имрий.</span> <span class="verse"><a name="3">3</a>А Рибната порта построиха синовете на Сенаа. Те положиха гредите й и поставиха и вратите й, резетата й и лостовете й.</span> <span class="verse"><a name="4">4</a>До тях възстановяваше Меримот, синът на Урия, син на Акос. До него възстановяваше Месулам, синът на Варахия, син на Месизавеил. До него възстановяваше Садок, синът на Ваана.</span> <span class="verse"><a name="5">5</a>А до него възстановяваха текойците; но големците им не подложиха врата си в делото на своя Господ.</span> <span class="verse"><a name="6">6</a>А Старата порта възстановиха Йодай, синът на Фасей, и Месулам, синът на Весодия. Те положиха гредите й и поставиха вратите й, резетата й и лостовете й.</span> <span class="verse"><a name="7">7</a>И до тях възстановяваха гаваонецът Мелатия и меронотецът Ядон, мъже от Гаваон и от Масфа, до седалището на областния управител отсам реката.</span> <span class="verse"><a name="8">8</a>До тях възстановяваше Озиил, синът на Арахия, един от златарите. До него възстановяваше Анания, един от мироварците. Те укрепиха Ерусалим до широката стена.</span> <span class="verse"><a name="9">9</a>До него възстановяваше Рафая, синът на Ор, началник на половината ерусалимски окръг.</span> <span class="verse"><a name="10">10</a>До тях възстановяваше срещу къщата си Едая, синът на Арумаф. До него възстановяваше Хатус, синът на Асавания.</span> <span class="verse"><a name="11">11</a>Мелхия, синът на Харим, и Асув, синът на Фаат-Моав, възстановяваха друга част и кулата на пещите.</span> <span class="verse"><a name="12">12</a>И до тях възстановяваше Селум, синът на Алоис, началник на половината ерусалимски окръг, той и дъщерите му.</span> <span class="verse"><a name="13">13</a>Портата на долината възстановиха Анун и жителите на Заноя. Те я построиха и поставиха вратите й, резетата й и лостовете й; и построиха още хиляда лакътя от стената до Портата на бунището.</span> <span class="verse"><a name="14">14</a>А Портата на бунището възстанови Мелхия, синът на Рихав, началник на Вет-Акеремския окръг. Той я построи и постави вратите й, резетата й и лостовете й.</span> <span class="verse"><a name="15">15</a>А Портата на извора възстанови Селун, синът на Холозей, началник на окръга Масфа. Той я построи и я покри, и постави вратите й, резетата й и лостовете й; възстанови и стената на силоамския водоем при царската градина, до стъпалата, които слизат от Давидовия град.</span> <span class="verse"><a name="16">16</a>След него възстановяваше Неемия, синът на Азвук, началник на половината окръг Вет-Сур, до мястото срещу Давидовите гробища и до изкуствения водоем, и до дома на силните мъже.</span> <span class="verse"><a name="17">17</a>След него възстановяваха левитите, начело с Реум, сина на Ваний. До него възстановяваше Асавия, началник на половината от кеилския окръг, за своя окръг.</span> <span class="verse"><a name="18">18</a>След него възстановяваха братята им, начело с Вавай, сина на Инадад, началник на другата половина от кеилския окръг.</span> <span class="verse"><a name="19">19</a>До него Есер, синът на Иисус, началник на Масфа, възстановяваше друга част, срещу изкачването към оръжейницата при ъгъла.</span> <span class="verse"><a name="20">20</a>След него Варух, синът на Завай, възстановяваше усърдно друга част, от ъгъла до входа на къщата на първосвещеника Елиасив.</span> <span class="verse"><a name="21">21</a>След него, Меримот, синът на Урия, син на Акос, възстановяваше друга част, от входа на къщата на Елиасив до края на къщата на Елиасив.</span> <span class="verse"><a name="22">22</a>И след него възстановяваха свещениците, мъжете от окръга на Йордан.</span> <span class="verse"><a name="23">23</a>След тях възстановяваха Вениамин и Асув срещу къщата си. След тях възстановяваше Азария, синът на Маасия, син на Ананий, при къщата си.</span> <span class="verse"><a name="24">24</a>След него, Венуй, синът на Инадад, възстановяваше друга част, от къщата на Азария до свивката и до ъгъла.</span> <span class="verse"><a name="25">25</a>Фалал, синът на Узай възстановяваше срещу ъгъла и кулата, която се издава от горната царска къща, която е при двора на стражата. А след него възстановяваше Федая, синът на Фарос.</span> <span class="verse"><a name="26">26</a>А нетинимите живееха и възстановяваха в Офил до мястото срещу Портата на водата на изток, и до издадената кула.</span> <span class="verse"><a name="27">27</a>След него текойците възстановяваха друга част срещу голямата издадена кула и до стената на Офил.</span> <span class="verse"><a name="28">28</a>Над Конската порта възстановяваха свещениците, всеки срещу къщата си.</span> <span class="verse"><a name="29">29</a>След тях възстановяваше Садок, синът на Емир, срещу къщата си. А след него възстановяваше Семая, синът на Сехания, вратарят на източната порта.</span> <span class="verse"><a name="30">30</a>След него Анания, синът на Селемия, и Анун, шестият син на Салаф, възстановяваха друга част. След тях възстановяваше Месулам, синът на Варахия, срещу стаята си.</span> <span class="verse"><a name="31">31</a>След него възстановяваше Мелхия, един от златарите, до къщата на нетинимите и на търговците, срещу портата Мифкад и до горната стая на ъгъла.</span> <span class="verse"><a name="32">32</a>А между горната стая на ъгъла и Овчата порта възстановяваха златарите и търговците.</span> </p></div</div></div></body></html>