<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/nah/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/nah">Nahum</a> &gt <strong>Chapter 2</strong></div><p><span class="verse"><a name="1">1</a>Разсипникът се изкачи против теб. Пази крепостта, бди за пътя, стегни слабините си, събери цялата си сила,</span> <span class="verse"><a name="2">2</a>понеже ГОСПОД възстановява величието на Яков както величието на Израил — защото грабителите ги ограбиха и съсипаха лозовите им пръчки.</span> <span class="verse"><a name="3">3</a>Щитът на силните му е оцветен в червено, силните мъже са облечени в червеникаво, колесниците блестят от стомана в деня на приготовлението му и елховите копия се размахват.</span> <span class="verse"><a name="4">4</a>Колесниците препускат из улиците, изпреварват се по площадите; видът им е като факли, стрелкат се като светкавици.</span> <span class="verse"><a name="5">5</a>Той си спомня за своите благородни — те се препъват в пътя си, бързат към стената й и защитният покрив е приготвен.</span> <span class="verse"><a name="6">6</a>Портите на реките се отварят и дворецът се разрушава.</span> <span class="verse"><a name="7">7</a>Решено е — ще се оголи Ниневия, ще се плени. И слугините й стенат като с гласа на гълъбите и се бият по гърдите.</span> <span class="verse"><a name="8">8</a>Ниневия отдавна е била пълна с мъже като езеро с вода, но те пак бягат. Стойте! Стойте! Но никой не се обръща назад.</span> <span class="verse"><a name="9">9</a>Грабете сребро, грабете злато, защото запасът е безкраен, богатството на всякакви скъпоценни вещи.</span> <span class="verse"><a name="10">10</a>Празнота и изпразване, и запустение! Сърцето се топи и колената се тресат, болки във всички слабини и лицата на всички са побледнели.</span> <span class="verse"><a name="11">11</a>Къде е бърлогата на лъвовете и мястото, където се хранеха младите лъвове, където ходеше лъвът, лъвицата и малкото лъвче и нямаше кой да ги плаши?</span> <span class="verse"><a name="12">12</a>Къде е лъвът, който разкъсваше достатъчно за лъвчетата си и давеше за лъвиците си, и пълнеше пещерите си с плячка и бърлогите си — с грабеж?</span> <span class="verse"><a name="13">13</a>Ето, Аз съм против теб, заявява ГОСПОД на Войнствата. И ще изгоря в дим колесниците й, и мечът ще пояде младите ти лъвове; ще отсека плячката ти от земята и гласът на пратениците ти няма да се чуе вече.</span> </p></div</div></div></body></html>