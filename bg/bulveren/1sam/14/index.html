<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1sam/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1sam">1 Samuel</a> &gt <strong>Chapter 14</strong></div><p><span class="verse"><a name="1">1</a>И един ден Йонатан, синът на Саул, каза на оръженосеца си: Ела да преминем към филистимския пост, който е оттатък. Но на баща си не каза.</span> <span class="verse"><a name="2">2</a>А Саул седеше край Гавая под наровото дърво, което е в Мигрон. И народът, който беше с него, беше около шестстотин мъже.</span> <span class="verse"><a name="3">3</a>И Ахия, синът на Ахитов, брат на Ихавод, син на Финеес, син на Илий, ГОСПОДНИЯ свещеник в Сило, носеше ефода. А народът не знаеше, че Йонатан е отишъл.</span> <span class="verse"><a name="4">4</a>И между проходите, през които Йонатан търсеше да премине към филистимския пост, имаше остра скала от едната страна и остра скала от другата страна; и името на едната беше Восес, а името на другата — Сене.</span> <span class="verse"><a name="5">5</a>Едната скала се издигаше като стълб на север срещу Михмас, а другата — на юг срещу Гава.</span> <span class="verse"><a name="6">6</a>Тогава Йонатан каза на оръженосеца: Ела да преминем към поста на тези необрязани. Може ГОСПОД да подейства за нас, защото нищо не пречи на ГОСПОДА да спаси чрез мнозина или чрез малцина.</span> <span class="verse"><a name="7">7</a>И оръженосецът му каза: Направи всичко, което е в сърцето ти; обърни се накъдето искаш; ето, аз съм с теб според волята на сърцето ти.</span> <span class="verse"><a name="8">8</a>Тогава Йонатан каза: Ето, ще преминем към тези мъже и ще им се покажем.</span> <span class="verse"><a name="9">9</a>Ако кажат така: Чакайте, докато дойдем при вас! — тогава ще останем на мястото си и няма да се изкачим при тях.</span> <span class="verse"><a name="10">10</a>Но ако кажат така: Качете се при нас! — тогава ще се изкачим, защото ГОСПОД ги е предал в ръката ни; и това ще ни бъде знакът.</span> <span class="verse"><a name="11">11</a>И двамата се показаха на филистимския пост и филистимците казаха: Ето, евреите излизат от дупките, където са се скрили.</span> <span class="verse"><a name="12">12</a>Тогава мъжете от поста извикаха на Йонатан и оръженосеца му и казаха: Изкачете се при нас и ще ви съобщим нещо. И Йонатан каза на оръженосеца си: Изкачи се след мен, защото ГОСПОД ги предаде в ръката на Израил.</span> <span class="verse"><a name="13">13</a>И Йонатан се изкачи на ръцете си и краката си и оръженосецът му след него. И те падаха пред Йонатан, а оръженосецът му ги убиваше след него.</span> <span class="verse"><a name="14">14</a>И първото поражение, което Йонатан и оръженосецът му им нанесоха, беше около двадесет мъже на около половин нива, изорана от един впряг.</span> <span class="verse"><a name="15">15</a>И настана ужас в стана, на полето и сред целия народ; и постът, и нападателите се ужасиха и земята се потресе, и настана ужас от Бога.</span> <span class="verse"><a name="16">16</a>И стражите на Саул в Гавая Вениаминова погледнаха, и ето, множеството се стопяваше и постепенно се разпръсваше.</span> <span class="verse"><a name="17">17</a>Тогава Саул каза на народа, който беше с него: Пребройте сега, и вижте кой си е отишъл от нас. И като преброиха, ето, Йонатан и оръженосеца му ги нямаше.</span> <span class="verse"><a name="18">18</a>И Саул каза на Ахия: Донеси Божия ковчег! — защото по онова време Божият ковчег беше с израилевите синове.</span> <span class="verse"><a name="19">19</a>Но докато Саул говореше на свещеника, глъчката в стана на филистимците продължаваше да се увеличава; затова Саул каза на свещеника: Оттегли ръката си.</span> <span class="verse"><a name="20">20</a>И Саул и целият народ, който беше с него, се събраха и влязоха в боя; и ето, мечът на всеки беше срещу ближния му, и имаше много голямо объркване.</span> <span class="verse"><a name="21">21</a>А евреите, които преди това бяха с филистимците и които бяха отишли с тях в стана отвсякъде, също се присъединиха към израилтяните, които бяха със Саул и Йонатан.</span> <span class="verse"><a name="22">22</a>И всичките израилеви мъже, които се бяха скрили в хълмистата земя на Ефрем, чуха, че филистимците бягали, и ги последваха в битката.</span> <span class="verse"><a name="23">23</a>Така ГОСПОД избави Израил в онзи ден; и битката се разпростря до Ветавен.</span> <span class="verse"><a name="24">24</a>А израилевите мъже се измъчиха в онзи ден, защото Саул беше поставил народа под клетва, като беше казал: Проклет онзи, който вкуси храна до вечерта, докато не отмъстя на враговете си! Затова никой от народа не вкуси храна.</span> <span class="verse"><a name="25">25</a>И целият народ дойде в една гора, където имаше мед по земята.</span> <span class="verse"><a name="26">26</a>И когато народът влезе в гората, ето, медът капеше; но никой не сложи ръката си до устата си, защото народът се боеше от клетвата.</span> <span class="verse"><a name="27">27</a>Но Йонатан не беше чул, че баща му поставил народа под клетва, затова простря края на тоягата, която беше в ръката му, и я натопи в медената пита, и сложи ръката си в устата си; и му светна пред очите.</span> <span class="verse"><a name="28">28</a>Тогава един от народа заговори и каза: Баща ти постави народа под строга клетва, като каза: Проклет онзи, който днес вкуси храна! А народът беше изнемощял.</span> <span class="verse"><a name="29">29</a>А Йонатан каза: Баща ми докара беда на земята. Вижте сега как ми светна пред очите, защото вкусих малко от този мед.</span> <span class="verse"><a name="30">30</a>А колко повече, ако народът беше ял днес свободно от плячката на враговете си, която намери, защото нямаше ли сега да има много по-голямо поражение сред филистимците?</span> <span class="verse"><a name="31">31</a>И в онзи ден те разбиха филистимците от Михмас до Еалон. А народът беше много изнемощял.</span> <span class="verse"><a name="32">32</a>И народът се нахвърли върху плячката и взе овце, говеда и телета, и ги колеше на земята, и народът ядеше с кръвта.</span> <span class="verse"><a name="33">33</a>И съобщиха на Саул и казаха: Ето, народът съгрешава против ГОСПОДА, като яде с кръвта. А той каза: Вие постъпихте невярно! Отърколете веднага към мен един голям камък.</span> <span class="verse"><a name="34">34</a>И Саул каза: Разпръснете се между народа и кажете: Докарайте ми тук всеки говедото си и всеки овцата си и ги заколете тук, и яжте, и не съгрешавайте против ГОСПОДА, като ядете с кръвта! И в онази нощ целият народ докара всеки говедото си със себе си и ги заклаха там.</span> <span class="verse"><a name="35">35</a>И Саул построи олтар на ГОСПОДА; това беше първият олтар, който той построи на ГОСПОДА.</span> <span class="verse"><a name="36">36</a>И Саул каза: Да слезем след филистимците през нощта и да разграбим плячката между тях, докато се развидели, и да не оставим нито един от тях. А те казаха: Направи, каквото ти се вижда добро. Тогава свещеникът каза: Нека се приближим тук при Бога!</span> <span class="verse"><a name="37">37</a>И Саул се допита до Бога: Да сляза ли след филистимците? Ще ги предадеш ли в ръката на Израил? Но Той не му отговори в онзи ден.</span> <span class="verse"><a name="38">38</a>И Саул каза: Приближете се тук, всички вие, началници на народа, и разберете, и вижте в какво е станал този грях днес.</span> <span class="verse"><a name="39">39</a>Защото — жив е ГОСПОД, който избавя Израил — даже и да е в сина ми Йонатан, непременно ще умре! Но никой от целия народ не му отговори.</span> <span class="verse"><a name="40">40</a>Тогава той каза на целия Израил: Вие ще бъдете от едната страна, а аз и синът ми Йонатан ще бъдем от другата страна. И народът каза на Саул: Направи, каквото ти се вижда добро.</span> <span class="verse"><a name="41">41</a>И Саул каза на ГОСПОДА, Израилевия Бог: Дай истина! И чрез жребия се хванаха Йонатан и Саул, а народът се отърва.</span> <span class="verse"><a name="42">42</a>И Саул каза: Хвърлете жребия между мен и сина ми Йонатан! И чрез жребия се хвана Йонатан.</span> <span class="verse"><a name="43">43</a>Тогава Саул каза на Йонатан: Кажи ми какво си сторил! И Йонатан му отговори и каза: Вкусих само малко мед с края на тоягата, която беше в ръката ми, и ето, трябва да умра!</span> <span class="verse"><a name="44">44</a>И Саул каза: Така да направи Бог и така да прибави — непременно ще умреш, Йонатане!</span> <span class="verse"><a name="45">45</a>Но народът каза на Саул: Йонатан ли да умре, който извърши това велико избавление в Израил? Да не бъде! Жив е ГОСПОД — косъм от главата му няма да падне на земята, защото той действа с Бога днес! Така народът спаси Йонатан и той не умря.</span> <span class="verse"><a name="46">46</a>Тогава Саул се изкачи от преследването на филистимците, а филистимците си отидоха на мястото.</span> <span class="verse"><a name="47">47</a>И Саул пое управлението над Израил и воюва срещу всичките си врагове отвсякъде: срещу Моав, срещу синовете на Амон, срещу Едом, срещу царете на Сова и срещу филистимците. И накъдето и да се обърнеше, побеждаваше.</span> <span class="verse"><a name="48">48</a>И действаше със сила и разби Амалик, и избави Израил от ръцете на грабителите му.</span> <span class="verse"><a name="49">49</a>А синовете на Саул бяха Йонатан, Исуй и Мелхисуя; а имената на двете му дъщери бяха: името на първородната — Мерава, а името на по-младата — Михала.</span> <span class="verse"><a name="50">50</a>А името на жената на Саул беше Ахиноама, дъщеря на Ахимаас. И името на военачалника му беше Авенир, синът на Нир, чичото на Саул,</span> <span class="verse"><a name="51">51</a>защото Кис, бащата на Саул, и Нир, бащата на Авенир, бяха синове на Авиил.</span> <span class="verse"><a name="52">52</a>А войната срещу филистимците беше жестока през всичките дни на Саул; и когато Саул виждаше някой силен мъж или някой храбър мъж, го вземаше при себе си.</span> </p></div</div></div></body></html>