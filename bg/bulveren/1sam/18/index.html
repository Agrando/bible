<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 18</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1sam/18"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1sam">1 Samuel</a> &gt <strong>Chapter 18</strong></div><p><span class="verse"><a name="1">1</a>А когато той свърши да говори със Саул, душата на Йонатан се свърза с душата на Давид и Йонатан го обикна като собствената си душа.</span> <span class="verse"><a name="2">2</a>И Саул го взе в онзи ден и не му позволи да се върне в бащиния си дом.</span> <span class="verse"><a name="3">3</a>И Йонатан и Давид направиха завет, защото Йонатан го обичаше като собствената си душа.</span> <span class="verse"><a name="4">4</a>И Йонатан съблече мантията си, която беше на него, и я даде на Давид и ризницата си, и меча си, и лъка си, и пояса си.</span> <span class="verse"><a name="5">5</a>И Давид излизаше навсякъде, където го изпращаше Саул, и успяваше; и Саул го постави над военните мъже. И той беше добър в очите на целия народ и в очите на служителите на Саул.</span> <span class="verse"><a name="6">6</a>И когато се прибираха, когато Давид се връщаше, след като беше убил филистимеца, жените от всичките градове на Израил излизаха да посрещнат цар Саул с песни и танци, с тимпанчета, с ликуване и със струнни инструменти.</span> <span class="verse"><a name="7">7</a>И жените, които свиреха, пееха и казваха: Саул уби хилядите си и Давид — десетките си хиляди.</span> <span class="verse"><a name="8">8</a>Тогава Саул се разгневи много и тази дума му се видя много лоша, и той каза: На Давид отдадоха десетки хиляди, а на мен отдадоха хиляди! Сега какво още му липсва освен царството?</span> <span class="verse"><a name="9">9</a>И от този ден нататък Саул гледаше на Давид с лошо око.</span> <span class="verse"><a name="10">10</a>А на следващия ден зъл дух от Бога дойде върху Саул и той беснееше сред къщата, а Давид свиреше с ръката си както всеки ден; и копието беше в ръката на Саул.</span> <span class="verse"><a name="11">11</a>И Саул хвърли копието и си каза: Ще закова Давид за стената! Но Давид на два пъти се отклони от него.</span> <span class="verse"><a name="12">12</a>И Саул се страхуваше от Давид, понеже ГОСПОД беше с него, а от Саул се беше оттеглил.</span> <span class="verse"><a name="13">13</a>Затова Саул го отстрани от себе си и си го назначи за хилядник; и той излизаше и влизаше пред народа.</span> <span class="verse"><a name="14">14</a>А Давид имаше успех във всичките си пътища и ГОСПОД беше с него.</span> <span class="verse"><a name="15">15</a>И когато Саул видя, че Давид имаше голям успех, той се страхуваше от него.</span> <span class="verse"><a name="16">16</a>И целият Израил и Юда обичаха Давид, понеже той излизаше и влизаше пред тях.</span> <span class="verse"><a name="17">17</a>Тогава Саул каза на Давид: Ето по-голямата ми дъщеря Мерава; нея ще ти дам за жена — само ми бъди храбър мъж и се бий в ГОСПОДНИТЕ битки. Но Саул си мислеше: Нека да не бъде моята ръка против него, а нека ръката на филистимците да бъде против него.</span> <span class="verse"><a name="18">18</a>А Давид каза на Саул: Кой съм аз и какъв е животът ми или бащиният ми род в Израил, че да бъда царски зет?</span> <span class="verse"><a name="19">19</a>Но на времето, когато дъщерята на Саул Мерава трябваше да бъде дадена на Давид, тя беше дадена на меолатянина Адриил за жена.</span> <span class="verse"><a name="20">20</a>А дъщерята на Саул Михала обичаше Давид. И казаха на Саул и това нещо му хареса.</span> <span class="verse"><a name="21">21</a>И Саул си каза: Ще му я дам, за да му стане примка и ръката на филистимците да бъде против него. Затова Саул каза на Давид: Днес ще ми станеш зет втори път.</span> <span class="verse"><a name="22">22</a>И Саул заповяда на слугите си: Говорете тайно на Давид и кажете: Ето, царят има благоволение в теб и всичките му слуги те обичат, затова стани сега зет на царя.</span> <span class="verse"><a name="23">23</a>И слугите на Саул говориха тези думи в ушите на Давид. Но Давид каза: Просто нещо ли ви се вижда да стане човек царски зет? Аз съм човек сиромах и нищожен.</span> <span class="verse"><a name="24">24</a>И слугите на Саул му съобщиха и казаха: Така говори Давид.</span> <span class="verse"><a name="25">25</a>Тогава Саул каза: Така да кажете на Давид: Царят не желае никаква зестра освен сто филистимски краекожия, за да си отмъсти на царските врагове. А Саул замисляше да направи така, че Давид да падне от ръката на филистимците.</span> <span class="verse"><a name="26">26</a>А когато слугите му съобщиха на Давид тези думи, на Давид му хареса да стане зет на царя. И дните още не се бяха изпълнили,</span> <span class="verse"><a name="27">27</a>когато Давид стана и отиде, той и мъжете му, и уби двеста мъже от филистимците. И Давид донесе краекожията им и ги даде в пълен брой на царя, за да стане зет на царя. И Саул му даде дъщеря си Михала за жена.</span> <span class="verse"><a name="28">28</a>Така Саул видя и разбра, че ГОСПОД беше с Давид; а дъщерята на Саул Михала го обичаше.</span> <span class="verse"><a name="29">29</a>И Саул още повече се страхуваше от Давид. Така Саул стана враг на Давид завинаги.</span> <span class="verse"><a name="30">30</a>И князете на филистимците излизаха на бой; и колкото пъти излизаха, Давид имаше по-голям успех от всичките слуги на Саул и името му беше на голяма почит.</span> </p></div</div></div></body></html>