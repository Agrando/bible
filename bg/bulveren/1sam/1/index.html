<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1sam/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1sam">1 Samuel</a> &gt <strong>Chapter 1</strong></div><p><span class="verse"><a name="1">1</a>Имаше един човек от Раматаим-Софим, от хълмистата земя на Ефрем, и името му беше Елкана, син на Ероам, син на Елиу, син на Тоу, син на Суф, ефратец.</span> <span class="verse"><a name="2">2</a>И той имаше две жени; името на едната беше Анна, а името на другата — Фенина. Фенина имаше деца, а Анна нямаше деца.</span> <span class="verse"><a name="3">3</a>А този човек всяка година се изкачваше от града си, за да се поклони и да принесе жертва на ГОСПОДА на Войнствата в Сило. А двамата синове на Илий — Офний и Финеес — бяха свещеници на ГОСПОДА там.</span> <span class="verse"><a name="4">4</a>И в деня, когато Елкана принасяше жертва, той даваше дялове на жена си Фенина и на всичките й синове и дъщери;</span> <span class="verse"><a name="5">5</a>а на Анна даваше двоен дял, защото обичаше Анна; но ГОСПОД беше затворил утробата й.</span> <span class="verse"><a name="6">6</a>А съперницата й я дразнеше много, за да я наскърбява, защото ГОСПОД беше затворил утробата й.</span> <span class="verse"><a name="7">7</a>И всяка година, когато той правеше това, тя я дразнеше; всеки път, когато отиваше в ГОСПОДНИЯ дом. И тя плачеше и не ядеше.</span> <span class="verse"><a name="8">8</a>А мъжът й Елкана й каза: Анна, защо плачеш? Защо не ядеш? И защо е нажалено сърцето ти? Не съм ли аз по-добър за теб от десет сина?</span> <span class="verse"><a name="9">9</a>Тогава Анна стана, след като ядоха и пиха в Сило. А свещеникът Илий седеше на стол до стълба на вратата на ГОСПОДНИЯ храм.</span> <span class="verse"><a name="10">10</a>И тя, с огорчена душа, се молеше на ГОСПОДА и плачеше много.</span> <span class="verse"><a name="11">11</a>И направи обрек и каза: ГОСПОДИ на Войнствата, ако наистина погледнеш на скръбта на слугинята Си и си спомниш за мен, и не забравиш слугинята Си, и дадеш на слугинята Си мъжко дете, тогава аз ще го дам на ГОСПОДА за всичките дни на живота му и бръснач няма да мине върху главата му!</span> <span class="verse"><a name="12">12</a>И докато тя продължаваше да се моли пред ГОСПОДА, Илий наблюдаваше устата й.</span> <span class="verse"><a name="13">13</a>А Анна говореше в сърцето си, само устните й се движеха, а гласът й не се чуваше. Затова Илий я помисли за пияна.</span> <span class="verse"><a name="14">14</a>И Илий й каза: Докога ще си пияна? Откажи се от виното си!</span> <span class="verse"><a name="15">15</a>А Анна отговори и каза: Не, господарю мой, аз съм жена с наскърбен дух. Нито вино, нито спиртно питие съм пила, а излях душата си пред ГОСПОДА.</span> <span class="verse"><a name="16">16</a>Не считай слугинята си за негодна жена, защото от голямата си мъка и от скръбта си говорих досега.</span> <span class="verse"><a name="17">17</a>Тогава Илий отговори и каза: Иди си с мир; и нека Израилевият Бог изпълни молбата ти, която си отправила към Него.</span> <span class="verse"><a name="18">18</a>А тя каза: Нека слугинята ти намери благоволение в очите ти! И жената отиде по пътя си и яде и лицето й вече не беше скръбно.</span> <span class="verse"><a name="19">19</a>И те станаха рано сутринта и се поклониха пред ГОСПОДА, и се върнаха, и дойдоха у дома си в Рама. И Елкана позна жена си Анна, и ГОСПОД си я спомни.</span> <span class="verse"><a name="20">20</a>И на определеното време, след като забременя, Анна роди син и го нарече Самуил, като каза: Защото го измолих от ГОСПОДА.</span> <span class="verse"><a name="21">21</a>И Елкана се изкачи с целия си дом, за да принесе на ГОСПОДА годишната жертва и обрека си.</span> <span class="verse"><a name="22">22</a>Но Анна не се изкачи, защото каза на мъжа си: Нека не идвам, докато не се отбие детето; тогава ще го занеса, за да се яви пред ГОСПОДА и да остане там завинаги.</span> <span class="verse"><a name="23">23</a>И мъжът й Елкана й каза: Направи, каквото ти се вижда добре. Остани, докато го отбиеш. Само ГОСПОД да утвърди словото Си! И жената остана и кърми сина си, докато го отби.</span> <span class="verse"><a name="24">24</a>А когато го отби, го взе със себе си, заедно с три юнеца, една ефа брашно и един мех вино, и го донесе в ГОСПОДНИЯ дом в Сило. А детето беше малко.</span> <span class="verse"><a name="25">25</a>И заклаха юнеца и донесоха детето при Илий.</span> <span class="verse"><a name="26">26</a>И тя каза: О, господарю мой! Жива душата ти, господарю мой; аз съм жената, която беше застанала тук, до теб, и се молеше на ГОСПОДА.</span> <span class="verse"><a name="27">27</a>За това дете се молех и ГОСПОД изпълни молбата ми, която отправих към Него.</span> <span class="verse"><a name="28">28</a>Затова и аз го посветих на ГОСПОДА; докато е жив, ще бъде посветен на ГОСПОДА. И се поклониха там на ГОСПОДА.</span> </p></div</div></div></body></html>