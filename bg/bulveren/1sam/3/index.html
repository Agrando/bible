<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1sam/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1sam">1 Samuel</a> &gt <strong>Chapter 3</strong></div><p><span class="verse"><a name="1">1</a>И момчето Самуил служеше на ГОСПОДА пред Илий. А ГОСПОДНОТО слово беше рядко в онези дни; видението не беше често.</span> <span class="verse"><a name="2">2</a>И по онова време, когато Илий лежеше на мястото си — а очите му бяха започнали да отслабват и не можеше да вижда —</span> <span class="verse"><a name="3">3</a>и Божият светилник още не беше угаснал и Самуил лежеше в ГОСПОДНИЯ храм, където беше Божият ковчег,</span> <span class="verse"><a name="4">4</a>ГОСПОД повика Самуил. И той каза: Ето ме.</span> <span class="verse"><a name="5">5</a>И той изтича при Илий и каза: Ето ме, защото ме повика. А той каза: Не съм те викал; легни си пак. И той отиде и си легна.</span> <span class="verse"><a name="6">6</a>А ГОСПОД извика втори път: Самуиле! И Самуил стана и отиде при Илий, и каза: Ето ме, защото ме повика. А той отговори: Не съм те викал, сине мой; легни си пак.</span> <span class="verse"><a name="7">7</a>А Самуил още не познаваше ГОСПОДА и още не му се беше откривало слово от ГОСПОДА.</span> <span class="verse"><a name="8">8</a>И ГОСПОД повика пак, за трети път. И той стана, отиде при Илий и каза: Ето ме, защото ме повика. Тогава Илий разбра, че ГОСПОД викаше момчето.</span> <span class="verse"><a name="9">9</a>И Илий каза на Самуил: Иди и си легни; и ако те повика, кажи: Говори, ГОСПОДИ, защото слугата Ти слуша. И Самуил отиде и си легна на мястото.</span> <span class="verse"><a name="10">10</a>И ГОСПОД дойде и застана, и повика както предишните пъти: Самуиле! Самуиле! Тогава Самуил каза: Говори, защото слугата Ти слуша.</span> <span class="verse"><a name="11">11</a>И ГОСПОД каза на Самуил: Ето, Аз ще извърша в Израил нещо, от което на всекиго, който го чуе, ще му писнат и двете уши.</span> <span class="verse"><a name="12">12</a>В онзи ден Аз ще изпълня против Илий всичко, което говорих за дома му — ще започна и ще завърша.</span> <span class="verse"><a name="13">13</a>Защото му казах, че ще съдя дома му до века за беззаконието, което той знаеше — защото синовете му си навлякоха проклятие, а той не ги възпря.</span> <span class="verse"><a name="14">14</a>И затова Аз се заклех на дома на Илий, че беззаконието на дома на Илий няма да се умилостиви нито с жертва, нито с принос до века!</span> <span class="verse"><a name="15">15</a>И Самуил лежа до сутринта, после отвори вратите на ГОСПОДНИЯ дом. Но Самуил се боеше да каже видението на Илий.</span> <span class="verse"><a name="16">16</a>Тогава Илий повика Самуил и каза: Самуиле, сине мой. А той каза: Ето ме.</span> <span class="verse"><a name="17">17</a>И той каза: Какво слово ти говори ГОСПОД? Моля те, не го крий от мен. Така да ти направи Бог и така да прибави, ако скриеш от мен нещо от всичките думи, които ти е говорил!</span> <span class="verse"><a name="18">18</a>Тогава Самуил му каза всичките думи и не скри нищо от него. И той каза: ГОСПОД е; нека направи, каквото Му се вижда добро.</span> <span class="verse"><a name="19">19</a>И Самуил растеше и ГОСПОД беше с него, и не оставяше нито една от всичките му думи да падне на земята.</span> <span class="verse"><a name="20">20</a>И целият Израил от Дан до Вирсавее позна, че Самуил беше утвърден като пророк от ГОСПОДА.</span> <span class="verse"><a name="21">21</a>И ГОСПОД отново се явяваше в Сило, понеже ГОСПОД се откриваше на Самуил в Сило чрез ГОСПОДНОТО слово.</span> </p></div</div></div></body></html>