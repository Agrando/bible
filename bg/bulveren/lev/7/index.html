<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lev/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lev">Leviticus</a> &gt <strong>Chapter 7</strong></div><p><span class="verse"><a name="1">1</a>И това е законът за жертвата за вина: тя е пресвята.</span> <span class="verse"><a name="2">2</a>На мястото, където колят всеизгарянето, да колят и жертвата за вина и с кръвта й свещеникът да поръси олтара от всички страни.</span> <span class="verse"><a name="3">3</a>От нея да принася цялата й тлъстина: опашката, тлъстината, която покрива вътрешностите,</span> <span class="verse"><a name="4">4</a>и двата бъбрека с тлъстината, която е около тях и към слабините, и булото на дроба, което да отдели с бъбреците.</span> <span class="verse"><a name="5">5</a>И свещеникът да ги изгори на олтара за жертва чрез огън на ГОСПОДА; това е жертва за вина.</span> <span class="verse"><a name="6">6</a>Всеки от мъжки пол от семействата на свещениците да я яде; на свято място да се яде; тя е пресвята.</span> <span class="verse"><a name="7">7</a>Както е жертвата за грях, така е и жертвата за вина; един закон да има за тях. Който свещеник прави умилостивение чрез нея, негова да бъде.</span> <span class="verse"><a name="8">8</a>А свещеникът, който принася на някого всеизгаряне, на този свещеник да бъде кожата на всеизгарянето, което е принесъл.</span> <span class="verse"><a name="9">9</a>И всеки хлебен принос, който е печен в пещ, и всичко, което е сготвено в гърне или тава, да бъде на свещеника, който го принася.</span> <span class="verse"><a name="10">10</a>А всеки хлебен принос, омесен с маслинено масло или сух, да бъде на всички синове на Аарон, на всекиго по равно.</span> <span class="verse"><a name="11">11</a>А това е законът за примирителната жертва, която ще се принася на ГОСПОДА:</span> <span class="verse"><a name="12">12</a>ако някой я принесе за благодарност, с благодарствената жертва да принесе и безквасни пити, омесени с маслинено масло, и безквасни кори, намазани с масло, и пшенично брашно, направено на пити, омесени с масло.</span> <span class="verse"><a name="13">13</a>А освен питите да принесе с благодарствената си примирителна жертва и принос от квасен хляб.</span> <span class="verse"><a name="14">14</a>И от целия си принос да принесе по едно от всички като възвишаем принос пред ГОСПОДА; да бъде на свещеника, който ръси с кръвта на примирителната жертва.</span> <span class="verse"><a name="15">15</a>И месото на благодарствената му примирителна жертва да се яде същия ден, в който е принесено; да не оставя от него до сутринта.</span> <span class="verse"><a name="16">16</a>Но ако жертвата на приноса му е обрек или доброволен принос, да се яде в същия ден, в който е принесъл жертвата си; и каквото остане от нея, да се яде на другия ден;</span> <span class="verse"><a name="17">17</a>но каквото остане от месото на жертвата до третия ден, да се изгори в огън.</span> <span class="verse"><a name="18">18</a>И ако нещо от месото на примирителната му жертва се изяде на третия ден, онзи, който я принася, няма да има благоволение и няма да му се счете жертвата; тя ще бъде отвратителна и онзи човек, който яде от нея, ще носи беззаконието си.</span> <span class="verse"><a name="19">19</a>Месото, което се допре до каквото и да било нечисто нещо, да не се яде; да се изгори в огън. А за месото — всеки, който е чист, да яде месо,</span> <span class="verse"><a name="20">20</a>но онзи човек, който има нечистота на себе си и яде от месото на ГОСПОДНАТА примирителна жертва, този човек да се изтреби измежду народа си.</span> <span class="verse"><a name="21">21</a>Също и онзи човек, който се допре до нечисто нещо, до човешка нечистота или до нечисто животно, или до каквато и да било нечиста гнусота, и яде от месото на ГОСПОДНАТА примирителна жертва, този човек да се изтреби измежду народа си.</span> <span class="verse"><a name="22">22</a>И ГОСПОД говори на Мойсей и каза:</span> <span class="verse"><a name="23">23</a>Говори на израилевите синове и кажи: Да не ядете никаква тлъстина, нито от говедо, нито от овца, нито от коза.</span> <span class="verse"><a name="24">24</a>Тлъстината на естествено умряло и тлъстината на разкъсано от звяр може да се употреби за всяка друга нужда; но в никакъв случай да не ядете от нея.</span> <span class="verse"><a name="25">25</a>Защото, който яде тлъстина от животно, от което се принася жертва чрез огън на ГОСПОДА, този човек, който яде от нея, да се изтреби измежду народа си.</span> <span class="verse"><a name="26">26</a>И в никое от жилищата си да не ядете никаква кръв, била тя от птица или от животно.</span> <span class="verse"><a name="27">27</a>Всеки човек, който яде каквато и да е кръв, този човек да се изтреби измежду народа си.</span> <span class="verse"><a name="28">28</a>И ГОСПОД говори на Мойсей и каза:</span> <span class="verse"><a name="29">29</a>Говори на израилевите синове и кажи: Който принася примирителна жертва на ГОСПОДА, да донесе от примирителната си жертва приноса си на ГОСПОДА.</span> <span class="verse"><a name="30">30</a>Собствените му ръце да донесат жертвите чрез огън на ГОСПОДА; да донесе тлъстината с гърдите, за да се подвижат гърдите за движим принос пред ГОСПОДА.</span> <span class="verse"><a name="31">31</a>Свещеникът да изгори тлъстината на олтара, а гърдите да бъдат за Аарон и синовете му.</span> <span class="verse"><a name="32">32</a>И дясното бедро да давате на свещеника като възвишаем принос от примирителните си жертви.</span> <span class="verse"><a name="33">33</a>Който от синовете на Аарон принесе кръвта на примирителната жертва и тлъстината, да има за свой дял дясното бедро.</span> <span class="verse"><a name="34">34</a>Защото Аз взех от израилевите синове, от примирителните им жертви, гърдите на движимия принос и бедрото на въвишаемия принос и ги дадох на свещеника Аарон и на синовете му като вечна наредба от израилевите синове.</span> <span class="verse"><a name="35">35</a>Това е делът на помазването на Аарон и на помазването на синовете му от жертвите чрез огън на ГОСПОДА в деня, когато ги представи, за да свещенодействат на ГОСПОДА,</span> <span class="verse"><a name="36">36</a>който дял ГОСПОД заповяда да им се дава от израилевите синове в деня, когато ги помаза. Това е вечна наредба в поколенията им.</span> <span class="verse"><a name="37">37</a>Това е законът за всеизгарянето, за хлебния принос и за жертвата за грях, и за жертвата за вина, и за посвещенията, и за примирителната жертва,</span> <span class="verse"><a name="38">38</a>който ГОСПОД заповяда на Мойсей на Синайската планина в деня, в който заповяда на израилевите синове да принасят жертвите си на ГОСПОДА в Синайската пустиня.</span> </p></div</div></div></body></html>