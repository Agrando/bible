<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 27</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lev/27"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lev">Leviticus</a> &gt <strong>Chapter 27</strong></div><p><span class="verse"><a name="1">1</a>И ГОСПОД говори на Мойсей и каза:</span> <span class="verse"><a name="2">2</a>Говори на израилевите синове и им кажи: Когато някой направи обрек, душите да бъдат според твоята оценка за ГОСПОДА.</span> <span class="verse"><a name="3">3</a>Ето каква да бъде оценката ти: на мъж от двадесет години до шестдесет години оценката ти да бъде петдесет сикъла сребро според сикъла на светилището.</span> <span class="verse"><a name="4">4</a>А ако е жена, оценката ти да бъде тридесет сикъла.</span> <span class="verse"><a name="5">5</a>Ако е от пет години до двадесет години, оценката ти да бъде за мъжко дете двадесет сикъла, а за женско дете десет сикъла.</span> <span class="verse"><a name="6">6</a>Ако е от един месец до пет години, оценката ти да бъде за мъжко дете пет сикъла сребро, а за женско дете оценката ти да бъде три сикъла сребро.</span> <span class="verse"><a name="7">7</a>А ако е от шестдесет години нагоре, оценката ти да бъде петнадесет сикъла, ако е мъж, и десет сикъла, ако е жена.</span> <span class="verse"><a name="8">8</a>Но ако човекът е по-беден, отколкото си го оценил, да се представи пред свещеника и свещеникът да го оцени. Свещеникът да го оцени според това, за колко стига ръката да плати на онзи, който е направил обрека.</span> <span class="verse"><a name="9">9</a>Ако обрекът Е за животно от онези, които се принасят на ГОСПОДА, всичко, което се дава на ГОСПОДА от тях, ще бъде свято.</span> <span class="verse"><a name="10">10</a>Да не се сменя и заменя, добро животно за лошо или лошо за добро; а ако някога се замени животно за животно, тогава и това, и замененото ще бъдат свети.</span> <span class="verse"><a name="11">11</a>Но ако обрекът е за някое нечисто животно, от онези, които не се принасят на ГОСПОДА, тогава да се представи животното пред свещеника</span> <span class="verse"><a name="12">12</a>и свещеникът да го оцени дали е добро, или лошо. Според твоята, на свещеника, оценка — така да бъде.</span> <span class="verse"><a name="13">13</a>Но ако човекът поиска да го откупи, върху твоята оценка да прибави една пета.</span> <span class="verse"><a name="14">14</a>Ако някой посвети къщата си да бъде свята на ГОСПОДА, свещеникът да я оцени дали е добра, или лоша. Както я оцени свещеникът, така да бъде.</span> <span class="verse"><a name="15">15</a>Но ако онзи, който я посвети, поиска да си откупи къщата, нека добави една пета към парите, на които си я оценил, и ще бъде негова.</span> <span class="verse"><a name="16">16</a>Ако някой посвети на ГОСПОДА част от нивата на притежанието си, оценката ти да бъде според семето, което може да се засее в нея; един кор ечемично семе да се оцени на петдесет сикъла сребро.</span> <span class="verse"><a name="17">17</a>Ако посвети нивата си от юбилейната година, да остане по твоята оценка.</span> <span class="verse"><a name="18">18</a>Но ако посвети нивата си след юбилея, свещеникът да му пресметне парите според годините, които остават до юбилейната година, и това да се приспадне от оценката ти.</span> <span class="verse"><a name="19">19</a>Но ако този, който е посветил нивата, поиска някога да я откупи, нека добави една пета към парите, на които си я оценил, и ще бъде негова.</span> <span class="verse"><a name="20">20</a>Но ако не откупи нивата или ако продаде нивата на друг, да не се откупува вече;</span> <span class="verse"><a name="21">21</a>и когато нивата се освободи в юбилея, ще бъде свята на ГОСПОДА като обречена нива — ще бъде притежание на свещеника.</span> <span class="verse"><a name="22">22</a>И ако някой посвети на ГОСПОДА нива, която е купил, която не е част от нивата на притежанието му,</span> <span class="verse"><a name="23">23</a>свещеникът да му пресметне цената й до юбилейната година според твоята оценка; и в същия ден да даде оцененото от теб като свято на ГОСПОДА.</span> <span class="verse"><a name="24">24</a>В юбилейната година нивата да се върне на онзи, от когото е била купена, на онзи, на когото земята се пада като притежание.</span> <span class="verse"><a name="25">25</a>И всички твои оценки да стават според сикъла на светилището; сикълът да е равен на двадесет гери.</span> <span class="verse"><a name="26">26</a>Само първородното между добитъка, което като първородно е на ГОСПОДА, него никой да не посвещава — било то говедо, или дребен добитък — на ГОСПОДА е.</span> <span class="verse"><a name="27">27</a>А ако е от нечистите животни, да се откупи според твоята оценка, като добави към нея петата й част; а ако не се откупува, да се продаде според твоята оценка.</span> <span class="verse"><a name="28">28</a>Но нищо обречено, което някой би обрекъл на ГОСПОДА от онова, което има, било то човек, или животно, или нива от притежанието си, нито да се продава, нито да се откупува — всяко обречено нещо е пресвято на ГОСПОДА.</span> <span class="verse"><a name="29">29</a>Никой обречен на проклятие човек да не се откупува — той трябва непременно да се умъртви.</span> <span class="verse"><a name="30">30</a>Всеки десятък от земята, било от посевите на земята, или от плода на дърветата, е на ГОСПОДА; той е свят на ГОСПОДА.</span> <span class="verse"><a name="31">31</a>Ако някой поиска да откупи нещо от десятъка си, да му добави петата част на цената му.</span> <span class="verse"><a name="32">32</a>И всеки десятък от едър и дребен добитък, от всичко, което при преброяване минава под тоягата, десятъкът да бъде свят на ГОСПОДА.</span> <span class="verse"><a name="33">33</a>Да не се изследва добро ли е, или лошо, и да не се заменя; а ако някога се замени, и това, и замененото ще бъдат свети; да не се откупува.</span> <span class="verse"><a name="34">34</a>Това са заповедите, които ГОСПОД заповяда на Мойсей за израилевите синове на Синайската планина.</span> </p></div</div></div></body></html>