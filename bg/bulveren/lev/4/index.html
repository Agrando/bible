<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lev/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lev">Leviticus</a> &gt <strong>Chapter 4</strong></div><p><span class="verse"><a name="1">1</a>И ГОСПОД говори на Мойсей и каза:</span> <span class="verse"><a name="2">2</a>Говори на израилевите синове и им кажи: Ако някой съгреши от незнание, като извърши нещо от всичко, което ГОСПОД е заповядал да не се върши;</span> <span class="verse"><a name="3">3</a>ако помазаният свещеник съгреши и народът стане виновен, тогава за греха, който е извършил, да принесе на ГОСПОДА юнец без недостатък в жертва за грях.</span> <span class="verse"><a name="4">4</a>Да приведе юнеца при входа на шатъра за срещане пред ГОСПОДА, да положи ръката си на главата на юнеца и да заколи юнеца пред ГОСПОДА.</span> <span class="verse"><a name="5">5</a>И помазаният свещеник да вземе от кръвта на юнеца и да я принесе в шатъра за срещане.</span> <span class="verse"><a name="6">6</a>И свещеникът да натопи пръста си в кръвта и да поръси от кръвта седем пъти пред ГОСПОДА пред завесата на светилището.</span> <span class="verse"><a name="7">7</a>Свещеникът да сложи от кръвта и върху роговете на олтара за благоуханното кадене, който е в шатъра за срещане пред ГОСПОДА, после да излее цялата кръв на юнеца в подножието на олтара за всеизгаряне, който е на входа на шатъра за срещане.</span> <span class="verse"><a name="8">8</a>И да извади цялата тлъстина на юнеца на жертвата за грях — тлъстината, която покрива вътрешностите, и цялата тлъстина, която е по вътрешностите,</span> <span class="verse"><a name="9">9</a>и двата бъбрека с тлъстината, която е около тях и към слабините, и булото на дроба, което да отдели с бъбреците,</span> <span class="verse"><a name="10">10</a>както се изважда от юнеца за примирителната жертва. И свещеникът да ги изгори на олтара за всеизгаряне.</span> <span class="verse"><a name="11">11</a>А кожата на юнеца, цялото му месо с главата му и краката му, и вътрешностите му, и изпражненията му,</span> <span class="verse"><a name="12">12</a>целия юнец да изнесе вън от стана на чисто място, където се изсипва пепелта, и да го изгори на дърва с огън. Където се изсипва пепелта, там да се изгори.</span> <span class="verse"><a name="13">13</a>Ако цялото израилево общество съгреши от незнание и това нещо остане скрито от очите на събранието, и извършат нещо, което ГОСПОД е заповядал да не се върши, и станат виновни,</span> <span class="verse"><a name="14">14</a>когато се узнае грехът, който са извършили против тази заповед, тогава събранието да принесе юнец в жертва за грях и да го приведе пред шатъра за срещане.</span> <span class="verse"><a name="15">15</a>И старейшините на обществото да положат ръцете си на главата на юнеца пред ГОСПОДА и да заколят юнеца пред ГОСПОДА.</span> <span class="verse"><a name="16">16</a>И помазаният свещеник да внесе от кръвта на юнеца в шатъра за срещане.</span> <span class="verse"><a name="17">17</a>И свещеникът да натопи пръста си в кръвта и да поръси седем пъти пред ГОСПОДА пред завесата.</span> <span class="verse"><a name="18">18</a>Да сложи от кръвта и върху роговете на олтара, който е пред ГОСПОДА, в шатъра за срещане; после да излее цялата кръв в подножието на олтара за всеизгаряне, който е при входа на шатъра за срещане.</span> <span class="verse"><a name="19">19</a>И да извади цялата му тлъстина и да я изгори на олтара.</span> <span class="verse"><a name="20">20</a>Да направи с юнеца така, както направи с юнеца на жертвата за грях — така да направи с него. Така свещеникът да направи умилостивение за тях, и ще им се прости.</span> <span class="verse"><a name="21">21</a>И да изнесе юнеца вън от стана и да го изгори, както изгори първия юнец. Това е жертва за грях за събранието.</span> <span class="verse"><a name="22">22</a>А когато някой първенец съгреши и от незнание извърши нещо, което ГОСПОД, неговият Бог, е заповядал да не се върши, и стане виновен,</span> <span class="verse"><a name="23">23</a>ако му се посочи грехът му, който е извършил, да донесе за приноса си козел, мъжки, без недостатък.</span> <span class="verse"><a name="24">24</a>Да положи ръката си на главата на козела и да го заколи на мястото, където се коли всеизгарянето пред ГОСПОДА; това е жертва за грях.</span> <span class="verse"><a name="25">25</a>И свещеникът да вземе с пръста си от кръвта на жертвата за грях и да я сложи върху роговете на олтара за всеизгаряне, и да излее кръвта му в подножието на олтара за всеизгаряне.</span> <span class="verse"><a name="26">26</a>И да изгори на олтара цялата му тлъстина, както тлъстината на примирителната жертва. Така свещеникът да направи умилостивение за него, заради греха му, и ще му се прости.</span> <span class="verse"><a name="27">27</a>И ако някой от народа на земята съгреши от незнание, като извърши нещо, което ГОСПОД е заповядал да не се върши, и стане виновен,</span> <span class="verse"><a name="28">28</a>ако му се посочи грехът му, който е извършил, да принесе приноса си, коза, женска, без недостатък, за греха, който е извършил.</span> <span class="verse"><a name="29">29</a>Да положи ръката си на главата на жертвата за грях и да заколи жертвата за грях на мястото на всеизгарянето.</span> <span class="verse"><a name="30">30</a>Тогава свещеникът да вземе с пръста си от кръвта й и да я сложи върху роговете на олтара за всеизгаряне, и да излее цялата й кръв в подножието на олтара.</span> <span class="verse"><a name="31">31</a>И да отдели цялата й тлъстина така, както се отделя тлъстината от примирителната жертва, и свещеникът да я изгори на олтара за благоухание на умилостивение на ГОСПОДА. Така свещеникът да направи умилостивение за него, и ще му се прости.</span> <span class="verse"><a name="32">32</a>Или ако принесе агне в жертва за грях, да принесе женско без недостатък.</span> <span class="verse"><a name="33">33</a>Да положи ръката си на главата на жертвата за грях и да я заколи в жертва за грях на мястото, където колят всеизгарянето.</span> <span class="verse"><a name="34">34</a>И свещеникът да вземе с пръста си от кръвта на жертвата за грях и да я сложи върху роговете на олтара за всеизгаряне, и да излее цялата й кръв в подножието на олтара.</span> <span class="verse"><a name="35">35</a>И да отдели цялата му тлъстина така, както се отделя тлъстината от агнето на примирителната жертва, и свещеникът да ги изгори на олтара с жертвите чрез огън на ГОСПОДА. Така свещеникът да направи умилостивение за него, за греха, който е извършил, и ще му се прости.</span> </p></div</div></div></body></html>