<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lev/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lev">Leviticus</a> &gt <strong>Chapter 8</strong></div><p><span class="verse"><a name="1">1</a>И ГОСПОД говори на Мойсей и каза:</span> <span class="verse"><a name="2">2</a>Вземи Аарон и синовете му с него, и одеждите, и маслото за помазване, и юнеца на жертвата за грях, и двата овена, и коша с безквасните хлябове;</span> <span class="verse"><a name="3">3</a>и събери цялото общество при входа на шатъра за срещане.</span> <span class="verse"><a name="4">4</a>И Мойсей направи както му заповяда ГОСПОД. И обществото се събра пред входа на шатъра за срещане.</span> <span class="verse"><a name="5">5</a>Тогава Мойсей каза на обществото: Ето какво заповяда ГОСПОД да направим.</span> <span class="verse"><a name="6">6</a>И Мойсей доведе Аарон и синовете му и ги изми с вода.</span> <span class="verse"><a name="7">7</a>И го облече с хитона и го опаса с пояса, облече го с мантията, сложи му ефода, препаса го с препаската на ефода и го стегна с нея.</span> <span class="verse"><a name="8">8</a>И му сложи нагръдника и в нагръдника положи Урим и Тумим.</span> <span class="verse"><a name="9">9</a>Положи и митрата на главата му и закачи отпред на митрата златната плочица, светия венец, както ГОСПОД беше заповядал на Мойсей.</span> <span class="verse"><a name="10">10</a>И Мойсей взе маслото за помазване и помаза скинията и всичко в нея, и ги освети.</span> <span class="verse"><a name="11">11</a>С него поръси и върху олтара седем пъти и помаза олтара с всичките му принадлежности и умивалника с подложката му, за да ги освети.</span> <span class="verse"><a name="12">12</a>После изля на главата на Аарон от маслото за помазване и го помаза, за да го освети.</span> <span class="verse"><a name="13">13</a>И Мойсей приведе синовете на Аарон, облече ги с хитоните, опаса ги с поясите и им сложи тюрбаните, както ГОСПОД беше заповядал на Мойсей.</span> <span class="verse"><a name="14">14</a>После приведе юнеца на жертвата за грях и Аарон и синовете му положиха ръцете си на главата на юнеца на жертвата за грях.</span> <span class="verse"><a name="15">15</a>И го закла и Мойсей взе кръвта и с пръста си сложи от нея на роговете на олтара наоколо и очисти олтара, а останалото от кръвта изля в подножието на олтара и го освети, и направи умилостивение за него.</span> <span class="verse"><a name="16">16</a>После взе цялата тлъстина, която е върху вътрешностите, булото на дроба и двата бъбрека с тлъстината им и Мойсей ги изгори на олтара.</span> <span class="verse"><a name="17">17</a>А юнеца, кожата му, месото му и изпражненията му изгори с огън вън от стана, както ГОСПОД беше заповядал на Мойсей.</span> <span class="verse"><a name="18">18</a>После приведе овена за всеизгаряне и Аарон и синовете му положиха ръцете си на главата на овена.</span> <span class="verse"><a name="19">19</a>И го закла и Мойсей поръси с кръвта олтара от всички страни.</span> <span class="verse"><a name="20">20</a>И насече овена на късовете му и Мойсей изгори главата, късовете и тлъстината.</span> <span class="verse"><a name="21">21</a>И изми вътрешностите и краката с вода и Мойсей изгори на олтара целия овен; това беше всеизгаряне за благоухание на умилостивение, жертва чрез огън на ГОСПОДА, както ГОСПОД беше заповядал на Мойсей.</span> <span class="verse"><a name="22">22</a>После приведе другия овен, овена на посвещението, и Аарон и синовете му положиха ръцете си на главата на овена.</span> <span class="verse"><a name="23">23</a>И го закла и Мойсей взе от кръвта му и я сложи на края на дясното ухо на Аарон, на палеца на дясната му ръка и на палеца на десния му крак.</span> <span class="verse"><a name="24">24</a>И приведе синовете на Аарон и Мойсей сложи от кръвта на края на дясното им ухо, на палеца на дясната им ръка и на палеца на десния им крак; и Мойсей поръси с кръвта олтара от всички страни.</span> <span class="verse"><a name="25">25</a>После взе тлъстината и опашката, цялата тлъстина върху вътрешностите, булото на дроба, двата бъбрека с тлъстината им и дясното бедро;</span> <span class="verse"><a name="26">26</a>взе и от коша с безквасните хлябове, който беше пред ГОСПОДА, една безквасна пита, една пита хляб, омесен с маслинено масло, и една кора и ги сложи на тлъстината и на дясното бедро.</span> <span class="verse"><a name="27">27</a>И сложи всичко това в ръцете на Аарон и в ръцете на синовете му и ги подвижи за движим принос пред ГОСПОДА.</span> <span class="verse"><a name="28">28</a>После Мойсей ги взе от ръцете им и ги изгори на олтара върху всеизгарянето; това беше жертва на посвещение за благоухание на умилостивение; това беше жертва чрез огън на ГОСПОДА.</span> <span class="verse"><a name="29">29</a>Мойсей взе и гърдите и ги подвижи за движим принос пред ГОСПОДА; това беше делът на Мойсей от овена на посвещението, както ГОСПОД беше заповядал на Мойсей.</span> <span class="verse"><a name="30">30</a>После Мойсей взе от маслото за помазване и от кръвта, която беше върху олтара, и поръси Аарон и одеждите му, и синовете му, и одеждите на синовете му с него. Така освети Аарон, одеждите му и синовете му, и одеждите на синовете му с него.</span> <span class="verse"><a name="31">31</a>И Мойсей каза на Аарон и на синовете му: Сварете месото при входа на шатъра за срещане и там го яжте с хляба, който е в коша на посвещението, както заповядах и казах: Аарон и синовете му да ги ядат.</span> <span class="verse"><a name="32">32</a>А колкото остане от месото и от хляба, да изгорите с огън.</span> <span class="verse"><a name="33">33</a>И да не излизате от входа на шатъра за срещане седем дни, докато се изпълнят дните на посвещението ви, защото седем дни ще става посвещението ви.</span> <span class="verse"><a name="34">34</a>Както се направи в този ден, така заповяда ГОСПОД да се прави, за да стане умилостивение за вас.</span> <span class="verse"><a name="35">35</a>И през тези седем дни да седите пред входа на шатъра за срещане, денем и нощем, и да се грижите за ГОСПОДНАТА служба, за да не умрете; защото така ми беше заповядано.</span> <span class="verse"><a name="36">36</a>И Аарон и синовете му извършиха всичко, което ГОСПОД беше заповядал чрез ръката на Мойсей.</span> </p></div</div></div></body></html>