<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lev/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lev">Leviticus</a> &gt <strong>Chapter 22</strong></div><p><span class="verse"><a name="1">1</a>И ГОСПОД говори на Мойсей и каза:</span> <span class="verse"><a name="2">2</a>Кажи на Аарон и на синовете му как да се въздържат от светите неща, които израилевите синове Ми посвещават, за да не оскверняват Моето свято Име. Аз съм ГОСПОД.</span> <span class="verse"><a name="3">3</a>Кажи им: Всеки човек от цялото ви потомство, в поколенията ви, който пристъпи до светите неща, които израилевите синове посвещават на ГОСПОДА, и има нечистота на себе си, този човек да се изтреби отпред Мен. Аз съм ГОСПОД.</span> <span class="verse"><a name="4">4</a>Който от Аароновото потомство е прокажен или има течение, да не яде от светите неща, докато се очисти. И който се допре до каквото и да било нещо, което е нечисто от мърша, или до човек, от когото изтича сперма,</span> <span class="verse"><a name="5">5</a>или който се допре до каквото и да било животно, от което става нечист, или до човек, от когото става нечист, каквато и да е нечистотата му,</span> <span class="verse"><a name="6">6</a>човекът, който се допре до нещо такова, ще бъде нечист до вечерта; и да не яде от светите неща, а да изкъпе тялото си във вода.</span> <span class="verse"><a name="7">7</a>И когато залезе слънцето, ще бъде чист; и след това да яде от светите неща, защото това е храната му.</span> <span class="verse"><a name="8">8</a>Мърша или разкъсано от звяр да не яде, за да не се оскверни от тях. Аз съм ГОСПОД.</span> <span class="verse"><a name="9">9</a>И така, да пазят поръченията Ми, за да не си навлекат грях и да умрат поради това, ако го осквернят. Аз съм ГОСПОД, който ги освещавам.</span> <span class="verse"><a name="10">10</a>Никой външен да не яде от светите неща; и ако се е заселил при свещеника или му е наемник, пак да не яде от светите неща.</span> <span class="verse"><a name="11">11</a>Но ако някой свещеник купи някого с пари, той може да яде от тях, както и онзи, който се е родил в дома му; те могат да ядат от хляба му.</span> <span class="verse"><a name="12">12</a>И ако дъщерята на свещеник стане жена на външен мъж, да не яде от възвишаемия принос на светите неща.</span> <span class="verse"><a name="13">13</a>Но ако дъщеря на свещеник овдовее или бъде напусната и няма потомство, и се върне в бащиния си дом, както в младостта си, тя може да яде от хляба на баща си. Но никой външен да не яде от него.</span> <span class="verse"><a name="14">14</a>И ако някой от незнание яде нещо свято, тогава да възстанови на свещеника святото, като му добави петата му част.</span> <span class="verse"><a name="15">15</a>И да не употребяват като просто нещо светите неща на израилевите синове, които те принасят на ГОСПОДА,</span> <span class="verse"><a name="16">16</a>за да не им навлекат беззаконието на престъпление, когато ядат техните свети неща; защото Аз съм ГОСПОД, който ги освещавам.</span> <span class="verse"><a name="17">17</a>И ГОСПОД говори на Мойсей и каза:</span> <span class="verse"><a name="18">18</a>Говори на Аарон, на синовете му и на всички израилеви синове и им кажи: Всеки човек от израилевия дом или от чужденците в Израил, който принесе приноса си според всичките им обреци или според всичките им доброволни приноси, които принасят на ГОСПОДА за всеизгаряне,</span> <span class="verse"><a name="19">19</a>за да ви бъде за благоволение, трябва да принесе мъжко, без недостатък, от говедата, от овцете, или от козите.</span> <span class="verse"><a name="20">20</a>Да не принасяте нищо с недостатък, защото няма да ви бъде за благоволение.</span> <span class="verse"><a name="21">21</a>И ако някой принесе на ГОСПОДА примирителна жертва за изпълнение на обрек или за доброволен принос от говедата или от дребния добитък — без недостатък да бъде, за да бъде за благоволение; никакъв недостатък да няма в нея.</span> <span class="verse"><a name="22">22</a>Сляпо животно или със строшена или изкълчена част, или което има отток или суха краста, или лишеи, да не принасяте на ГОСПОДА и от такива да не давате на ГОСПОДА жертва чрез огън на олтара.</span> <span class="verse"><a name="23">23</a>Говедо или овца с нещо излишно или с недостатък в частите можеш да принесеш за доброволен принос, но срещу обрек няма да бъде за благоволение.</span> <span class="verse"><a name="24">24</a>Превито животно, или със смазани или изтръгнати семенници, или скопено да не принасяте на ГОСПОДА и да не правите така в земята си.</span> <span class="verse"><a name="25">25</a>И от ръката на чужденец да не принасяте хляба на своя Бог от всички тези; те са с повреда, недостатък има в тях, няма да ви бъдат за благоволение.</span> <span class="verse"><a name="26">26</a>И ГОСПОД говори на Мойсей и каза:</span> <span class="verse"><a name="27">27</a>Когато се роди теле или агне, или яре, седем дни да бъде под майка си; а от осмия ден и нататък ще бъде за благоволение, като принос за жертва чрез огън на ГОСПОДА.</span> <span class="verse"><a name="28">28</a>А крава или овца да не заколите в един ден с малкото й.</span> <span class="verse"><a name="29">29</a>И когато принесете благодарствена жертва на ГОСПОДА, да я принесете така, че да ви бъде за благоволение;</span> <span class="verse"><a name="30">30</a>на същия ден да се изяде, да не оставяте нищо от нея до сутринта. Аз съм ГОСПОД.</span> <span class="verse"><a name="31">31</a>И така, да пазите заповедите Ми и да ги вършите. Аз съм ГОСПОД.</span> <span class="verse"><a name="32">32</a>И да не осквернявате Моето свято Име, за да бъда Аз осветен между израилевите синове. Аз съм ГОСПОД, който ви освещавам,</span> <span class="verse"><a name="33">33</a>който ви изведох от египетската земя, за да бъда ваш Бог. Аз съм ГОСПОД.</span> </p></div</div></div></body></html>