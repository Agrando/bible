<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lev/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lev">Leviticus</a> &gt <strong>Chapter 13</strong></div><p><span class="verse"><a name="1">1</a>И ГОСПОД говори на Мойсей и на Аарон и каза:</span> <span class="verse"><a name="2">2</a>Когато човек има по кожата на тялото си отток или лишей, или светло петно и се обърне на рана от проказа върху кожата на тялото му, тогава да се заведе при свещеника Аарон или при един от свещениците, синовете му.</span> <span class="verse"><a name="3">3</a>И свещеникът да прегледа раната върху кожата на тялото: ако космите на раната са побелели и раната изглежда по-дълбока от кожата на тялото му, това е рана от проказа. И свещеникът, като го прегледа, да го обяви за нечист.</span> <span class="verse"><a name="4">4</a>Но ако светлото петно върху кожата на тялото му е бяло и не изглежда да е по-дълбоко от кожата, и космите му не са побелели, тогава свещеникът да затвори за седем дни онзи, който има раната.</span> <span class="verse"><a name="5">5</a>И на седмия ден свещеникът да го прегледа, и ето, ако види, че раната е в застой и раната не се е разпростряла по кожата, тогава свещеникът да го затвори за още седем дни.</span> <span class="verse"><a name="6">6</a>И на седмия ден свещеникът пак да го прегледа, и ето, ако раната е завехнала и раната не се е разпростряла по кожата, тогава свещеникът да го обяви за чист; това е лишей; болният да изпере дрехите си, и ще бъде чист.</span> <span class="verse"><a name="7">7</a>Но ако лишеят се разпростре много по кожата, след като той се е явил пред свещеника за очистването си, трябва да се яви пак при свещеника.</span> <span class="verse"><a name="8">8</a>И ако свещеникът го прегледа, и ето, лишеят се е разпрострял по кожата, тогава свещеникът да го обяви за нечист; това е проказа.</span> <span class="verse"><a name="9">9</a>Когато на човек се появи рана от проказа, да бъде заведен при свещеника.</span> <span class="verse"><a name="10">10</a>И свещеникът да прегледа, и ето, ако има бял отток на кожата и космите са побелели, и в оттока има живо месо,</span> <span class="verse"><a name="11">11</a>това е стара проказа по кожата на тялото му. Свещеникът да го обяви за нечист; да не го затваря, защото е нечист.</span> <span class="verse"><a name="12">12</a>Но ако проказата се е разпростряла много по кожата и проказата е покрила цялата кожа на болния с раната, от главата до краката му, докъдето могат да видят очите на свещеника,</span> <span class="verse"><a name="13">13</a>свещеникът да прегледа, и ето, ако проказата е покрила цялото му тяло, да обяви болния с раната за чист; понеже тя е цялата побеляла, той е чист.</span> <span class="verse"><a name="14">14</a>Но в деня, в който на него се появи живо месо, ще бъде нечист.</span> <span class="verse"><a name="15">15</a>Свещеникът, като види живото месо, да го обяви за нечист; живото месо е нечисто; това е проказа.</span> <span class="verse"><a name="16">16</a>Но ако живото месо се промени и пак побелее, да дойде при свещеника.</span> <span class="verse"><a name="17">17</a>И свещеникът да го прегледа, и ето, ако раната е побеляла, тогава свещеникът да обяви болния с раната за чист; той е чист.</span> <span class="verse"><a name="18">18</a>Ако по тялото на някого, на кожата му, има цирей, който оздравее,</span> <span class="verse"><a name="19">19</a>и ако на мястото на цирея се появи бял отток, или светло бяло-червеникаво петно, да се покаже на свещеника.</span> <span class="verse"><a name="20">20</a>И свещеникът да прегледа, и ето, ако изглежда да е по-дълбоко от кожата и космите му са побелели, тогава свещеникът да го обяви за нечист; това е рана от проказа, която е избухнала в цирея.</span> <span class="verse"><a name="21">21</a>Но ако свещеникът я прегледа и ето, в нея няма бели косми и не е по-дълбока от кожата, и е завехнала, тогава свещеникът да го затвори за седем дни,</span> <span class="verse"><a name="22">22</a>и ако се разпростира много по кожата, тогава свещеникът да го обяви за нечист; това е рана.</span> <span class="verse"><a name="23">23</a>Но ако светлото петно остава на мястото си и не се е разпростряло, това е белегът от цирея; свещеникът да го обяви за чист.</span> <span class="verse"><a name="24">24</a>Или ако на кожата на тялото на някого има място, изгорено от огън, и заздравялото на изгореното стане светло бяло-червеникаво или бяло петно,</span> <span class="verse"><a name="25">25</a>тогава свещеникът да го прегледа, и ето, ако космите на светлото петно са побелели и то изглежда да е по-дълбоко от кожата, това е проказа, която е избухнала в изгореното. Свещеникът да го обяви за нечист; това е рана от проказа.</span> <span class="verse"><a name="26">26</a>Но ако свещеникът го прегледа, и ето, няма бели косми в светлото петно и не е по-дълбоко от кожата, и е завехнало, тогава свещеникът да го затвори за седем дни.</span> <span class="verse"><a name="27">27</a>И на седмия ден свещеникът да го прегледа; ако се е разпростряло много по кожата, свещеникът да го обяви за нечист; това е рана от проказа.</span> <span class="verse"><a name="28">28</a>Но ако светлото петно остава на мястото си и не се е разпростряло по кожата, и е завехнало, това е отток от изгореното. Свещеникът да го обяви за чист, понеже е белег от изгореното.</span> <span class="verse"><a name="29">29</a>Ако мъж или жена има рана на главата или на брадата,</span> <span class="verse"><a name="30">30</a>свещеникът да прегледа раната, и ето, ако тя изглежда да е по-дълбока от кожата и в нея има тънки руси косми, свещеникът да го обяви за нечист; това е кел, проказа на главата или на брадата.</span> <span class="verse"><a name="31">31</a>Но ако свещеникът прегледа раната от кел, и ето, тя не изглежда да е по-дълбоко от кожата и по нея няма черни косми, тогава свещеникът да затвори за седем дни болния с раната от кел.</span> <span class="verse"><a name="32">32</a>И на седмия ден свещеникът да прегледа раната, и ето, ако келът не се е разпрострял и в него няма руси косми, и келът не изглежда да е по-дълбоко от кожата,</span> <span class="verse"><a name="33">33</a>нека се обръсне, но без да бръсне кела, и свещеникът да затвори болния с кела за още седем дни.</span> <span class="verse"><a name="34">34</a>И на седмия ден свещеникът да прегледа кела, и ето, ако келът не се е разпрострял по кожата и не изглежда да е по-дълбоко от кожата, свещеникът да го обяви за чист; да изпере дрехите си, и ще бъде чист.</span> <span class="verse"><a name="35">35</a>Но ако след очистването му келът се разпростре много по кожата,</span> <span class="verse"><a name="36">36</a>тогава свещеникът да го прегледа, и ето, ако келът се е разпрострял по кожата, свещеникът да не търси руси косми; човекът е нечист.</span> <span class="verse"><a name="37">37</a>Но ако му се вижда, че келът е в застой, и по него са поникнали черни косми, келът е оздравял; човекът е чист и свещеникът да го обяви за чист.</span> <span class="verse"><a name="38">38</a>Ако мъж или жена има по кожата на тялото си светли петна, бели светли петна,</span> <span class="verse"><a name="39">39</a>свещеникът да прегледа, и ето, ако светлите петна по кожата на тялото им са белезникави, по кожата е избухнал лишей; човекът е чист.</span> <span class="verse"><a name="40">40</a>Ако на някого е окапала косата от главата, той е плешив; чист е.</span> <span class="verse"><a name="41">41</a>Ако му е окапала косата от главата към лицето, той е полуплешив; чист е.</span> <span class="verse"><a name="42">42</a>Но ако на плешивото или полуплешивото място има бяло-червеникава рана, това е проказа, която е избухнала на плешивото или полуплешивото му място.</span> <span class="verse"><a name="43">43</a>Свещеникът да го прегледа, и ето, ако оттокът на раната на плешивото или полуплешивото му място е бяло-червеникав, подобен на вида на проказата по кожата на тялото,</span> <span class="verse"><a name="44">44</a>той е прокажен човек; нечист е. Свещеникът да го обяви за съвсем нечист; раната му е на главата му.</span> <span class="verse"><a name="45">45</a>А прокаженият, който има раната — дрехите му да се раздерат и главата му да бъде непокрита, и да покрие брадата си, и да вика: Нечист! Нечист!</span> <span class="verse"><a name="46">46</a>През цялото време, докато раната е на него, ще бъде нечист. Нечист е, да живее сам; жилището му да бъде вън от стана.</span> <span class="verse"><a name="47">47</a>Ако на някоя дреха има зараза от проказа, във вълнена дреха или в ленена дреха,</span> <span class="verse"><a name="48">48</a>или на основата, или на вътъка, ленен или вълнен, или на кожа, или на каквото и да било кожено изделие,</span> <span class="verse"><a name="49">49</a>и ако заразата е зеленикава или червеникава на дрехата или на кожата, или на основата, или на вътъка, или на каквато и да било кожена вещ, това е зараза от проказа и трябва да се покаже на свещеника.</span> <span class="verse"><a name="50">50</a>И свещеникът да прегледа заразата и да затвори за седем дни вещта със заразата.</span> <span class="verse"><a name="51">51</a>И на седмия ден да прегледа заразата и ако заразата се е разпростряла по дрехата или по основата или по вътъка, или по кожата, за каквото и изделие да е употребена кожата, заразата е лоша проказа; това е нечисто.</span> <span class="verse"><a name="52">52</a>Дрехата или основата, или вътъкът, вълнена дреха или ленена, или каквато и да е кожена вещ, на която е заразата, да се изгори. Лоша проказа е, с огън да се изгори.</span> <span class="verse"><a name="53">53</a>Но ако свещеникът прегледа, и ето, заразата не се е разпростряла по дрехата, или по основата, или по вътъка, или по каквато и да е кожена вещ,</span> <span class="verse"><a name="54">54</a>свещеникът да заповяда да изперат онова, по което е заразата, и да го затвори за още седем дни.</span> <span class="verse"><a name="55">55</a>И свещеникът да прегледа заразата след изпирането; ако заразата не е променила вида си и заразата не се е разпростряла, вещта е нечиста; да я изгориш с огън. Това е дълбока проказа, била тя от вътрешната страна, или от външната.</span> <span class="verse"><a name="56">56</a>Но ако свещеникът прегледа, и ето, заразата е избледняла след изпирането, да я отдере от дрехата или от кожата, или от основата, или от вътъка.</span> <span class="verse"><a name="57">57</a>Но ако още се вижда на дрехата или на основата, или на вътъка, или на каквато и да било кожена вещ, проказа е избухнала; да изгориш с огън онова, на което е заразата.</span> <span class="verse"><a name="58">58</a>И ако заразата се заличи от дрехата или от основата, или от вътъка, или от каквато и да било кожена вещ, която изпереш, тогава да се изпере още веднъж, и ще бъде чиста.</span> <span class="verse"><a name="59">59</a>Това е законът за заразата от проказа на вълнена или ленена дреха, или на основа или на вътък, или на каквато и да било кожена вещ, според който да се обявява за чиста или нечиста.</span> </p></div</div></div></body></html>