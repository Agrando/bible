<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lev/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lev">Leviticus</a> &gt <strong>Chapter 14</strong></div><p><span class="verse"><a name="1">1</a>И ГОСПОД говори на Мойсей и каза:</span> <span class="verse"><a name="2">2</a>Това ще бъде законът за прокажения в деня, когато се очиства: да се заведе при свещеника;</span> <span class="verse"><a name="3">3</a>и свещеникът да излезе вън от стана. И свещеникът да прегледа, и ето, ако прокаженият е оздравял от раната на проказата,</span> <span class="verse"><a name="4">4</a>тогава свещеникът да заповяда да вземат за този, който се очиства, две живи чисти птичета, кедрово дърво, червена вълна и исоп.</span> <span class="verse"><a name="5">5</a>И свещеникът да заповяда да заколят едното птиче в пръстен съд над изворна вода.</span> <span class="verse"><a name="6">6</a>После да вземе живото птиче и кедровото дърво, и червената вълна, и исопа и да натопи тях и живото птиче в кръвта на закланото над изворната вода птиче;</span> <span class="verse"><a name="7">7</a>и да поръси седем пъти този, който се очиства от проказата, и да го обяви за чист; а живото птиче да пусне на полето.</span> <span class="verse"><a name="8">8</a>Тогава този, който се очиства, да изпере дрехите си, да обръсне цялата си коса и да се изкъпе във вода, и ще бъде чист. След това да дойде в стана, но да живее вън от шатрата си седем дни.</span> <span class="verse"><a name="9">9</a>И на седмия ден да обръсне цялата си коса, на главата си, брадата си и веждите си, да обръсне всичките си косми и да изпере дрехите си, и да изкъпе тялото си във вода, и ще бъде чист.</span> <span class="verse"><a name="10">10</a>А на осмия ден да вземе две мъжки агнета без недостатък, едно едногодишно женско агне без недостатък и три десети от ефа пшенично брашно, омесено с маслинено масло, за хлебен принос и един лог маслинено масло.</span> <span class="verse"><a name="11">11</a>И свещеникът, който го очиства, да представи онзи, който се очиства, и тези неща пред ГОСПОДА на входа на шатъра за срещане.</span> <span class="verse"><a name="12">12</a>И свещеникът да вземе едното мъжко агне и да го принесе в жертва за вина с лога маслинено масло, и да ги подвижи за движим принос пред ГОСПОДА.</span> <span class="verse"><a name="13">13</a>И да заколи агнето на мястото, където колят жертвата за грях и всеизгарянето, на свято място, защото жертвата за вина, както жертвата за грях, принадлежи на свещеника; тя е пресвята.</span> <span class="verse"><a name="14">14</a>И свещеникът да вземе от кръвта на жертвата за вина и свещеникът да я сложи на края на дясното ухо на онзи, който се очиства, на палеца на дясната му ръка и на палеца на десния му крак.</span> <span class="verse"><a name="15">15</a>След това свещеникът да вземе от лога маслинено масло и да го излее в дланта на лявата си ръка,</span> <span class="verse"><a name="16">16</a>и свещеникът да натопи десния си пръст в маслото, което е в лявата му длан, и да поръси седем пъти с пръста си от маслото пред ГОСПОДА.</span> <span class="verse"><a name="17">17</a>И от останалото масло, което е в дланта му, свещеникът да сложи на края на дясното ухо на този, който се очиства, на палеца на дясната му ръка и на палеца на десния му крак, върху кръвта на жертвата за вина.</span> <span class="verse"><a name="18">18</a>А останалото масло, което е в дланта на свещеника, да сложи на главата на този, който се очиства; и свещеникът да направи умилостивение за него пред ГОСПОДА.</span> <span class="verse"><a name="19">19</a>И свещеникът да принесе жертвата за грях и да направи умилостивение за този, който се очиства от нечистотата си. И после да заколи всеизгарянето;</span> <span class="verse"><a name="20">20</a>и свещеникът да принесе всеизгарянето и хлебния принос на олтара. Така свещеникът да направи умилостивение за него, и той ще бъде чист.</span> <span class="verse"><a name="21">21</a>Но ако този, който се очиства, е беден и не му стига ръка, нека вземе едно мъжко агне за жертва за вина, за подвижване, за да се извърши умилостивение за него, и една десета от ефа пшенично брашно, омесено с маслинено масло, за хлебен принос и един лог маслинено масло,</span> <span class="verse"><a name="22">22</a>и две гургулици или две гълъбчета, за които му стига ръка; едното да бъде жертва за грях, а другото — всеизгаряне.</span> <span class="verse"><a name="23">23</a>И на осмия ден от очистването си да ги донесе при свещеника на входа на шатъра за срещане пред ГОСПОДА.</span> <span class="verse"><a name="24">24</a>И свещеникът да вземе агнето на жертвата за вина и лога маслинено масло и свещеникът да ги подвижи за движим принос пред ГОСПОДА.</span> <span class="verse"><a name="25">25</a>Да заколи и агнето на жертвата за вина и свещеникът да вземе от кръвта на жертвата за вина и да я сложи на края на дясното ухо на този, който се очиства, и на палеца на дясната му ръка, и на палеца на десния му крак.</span> <span class="verse"><a name="26">26</a>И свещеникът да излее от маслиненото масло в дланта на лявата си ръка;</span> <span class="verse"><a name="27">27</a>и от маслото, което е в лявата му ръка, свещеникът да поръси с десния си пръст седем пъти пред ГОСПОДА.</span> <span class="verse"><a name="28">28</a>И свещеникът да сложи от маслото, което е в дланта му, на края на дясното ухо на този, който се очиства, и на палеца на дясната му ръка, и на палеца на десния му крак, на мястото, където е кръвта на жертвата за вина.</span> <span class="verse"><a name="29">29</a>А останалото от маслото, което е в дланта на свещеника, да сложи на главата на този, който се очиства, за да извърши умилостивение за него пред ГОСПОДА.</span> <span class="verse"><a name="30">30</a>После да принесе едната от гургулиците или от гълъбчетата, от онова, за което му стига ръка;</span> <span class="verse"><a name="31">31</a>това, за което му стига ръка: едното в жертва за грях, а другото за всеизгаряне, заедно с хлебния принос. Така свещеникът да направи умилостивение пред ГОСПОДА за онзи, който се очиства.</span> <span class="verse"><a name="32">32</a>Това е законът за онзи, който има рана от проказа и не му стига ръка за предписаното за очистването му.</span> <span class="verse"><a name="33">33</a>И ГОСПОД говори на Мойсей и Аарон и каза:</span> <span class="verse"><a name="34">34</a>Когато влезете в ханаанската земя, която Аз ви давам за притежание, и сложа зараза от проказа в някоя къща в земята на владението ви,</span> <span class="verse"><a name="35">35</a>тогава онзи, чиято е къщата, да дойде и да заяви на свещеника, като каже: Вижда ми се като зараза в къщата.</span> <span class="verse"><a name="36">36</a>И свещеникът да заповяда да изпразнят къщата, преди свещеникът да влезе да прегледа заразата, за да не стане нечисто всичко, което е в къщата; и след това свещеникът да влезе да прегледа къщата.</span> <span class="verse"><a name="37">37</a>Като разгледа заразата, ето, ако заразата е по стените на къщата, зеленикави или червеникави трапчинки, които изглеждат да са по-дълбоки от повърхността на стената,</span> <span class="verse"><a name="38">38</a>тогава свещеникът да излезе от къщата до вратата й и да затвори къщата за седем дни.</span> <span class="verse"><a name="39">39</a>А на седмия ден свещеникът да се върне и да прегледа, и ето, ако заразата се е разпростряла по стените на къщата,</span> <span class="verse"><a name="40">40</a>тогава свещеникът да заповяда да извадят камъните, на които е заразата, и да ги хвърлят вън от града на нечисто място.</span> <span class="verse"><a name="41">41</a>И да накара да остържат къщата навсякъде отвътре и да изхвърлят остърганата глина вън от града на нечисто място.</span> <span class="verse"><a name="42">42</a>И да вземат други камъни, които да вградят вместо онези камъни, и да вземат друга глина и да измажат къщата.</span> <span class="verse"><a name="43">43</a>Но ако заразата пак дойде и се появи в къщата, след като извадят камъните и остържат къщата и я измажат,</span> <span class="verse"><a name="44">44</a>тогава свещеникът да дойде и да прегледа, и ето, ако заразата се е разпростряла в къщата, това е лоша проказа в къщата; тя е нечиста.</span> <span class="verse"><a name="45">45</a>Да съборят къщата, камъните й, дърветата й и цялата пръст на къщата и да ги изнесат вън от града на нечисто място.</span> <span class="verse"><a name="46">46</a>И който влезе в къщата през цялото време, когато е затворена, ще бъде нечист до вечерта.</span> <span class="verse"><a name="47">47</a>А който спи в къщата, да изпере дрехите си и който яде в къщата, да изпере дрехите си.</span> <span class="verse"><a name="48">48</a>Но ако свещеникът влезе и прегледа, и ето, заразата не се е разпростряла в къщата след измазването й, тогава свещеникът да обяви къщата за чиста, защото заразата е преминала.</span> <span class="verse"><a name="49">49</a>А за очистването на къщата да вземе две птичета и кедрово дърво, и червена вълна, и исоп.</span> <span class="verse"><a name="50">50</a>И да заколи едното птиче в пръстен съд над изворна вода.</span> <span class="verse"><a name="51">51</a>И да вземе кедровото дърво и исопа, и червената вълна, и живото птиче и да ги натопи в кръвта на закланото птиче и в изворната вода, и да поръси къщата седем пъти.</span> <span class="verse"><a name="52">52</a>И да очисти къщата с кръвта на птичето, с изворната вода, с живото птиче, с кедровото дърво, с исопа и с червената вълна.</span> <span class="verse"><a name="53">53</a>А живото птиче да пусне вън от града на полето. Така да направи умилостивение за къщата, и тя ще бъде чиста.</span> <span class="verse"><a name="54">54</a>Това е законът за всяка рана от проказа и от кел,</span> <span class="verse"><a name="55">55</a>и за проказа на дреха и на къща,</span> <span class="verse"><a name="56">56</a>и за отток, за краста и за светли петна,</span> <span class="verse"><a name="57">57</a>за да учи, кога нещо да се обявява за нечисто и кога — за чисто. Това е законът за проказата.</span> </p></div</div></div></body></html>