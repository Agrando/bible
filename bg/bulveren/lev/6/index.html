<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lev/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lev">Leviticus</a> &gt <strong>Chapter 6</strong></div><p><span class="verse"><a name="1">1</a>И ГОСПОД говори на Мойсей и каза:</span> <span class="verse"><a name="2">2</a>Ако някой съгреши и постъпи невярно към ГОСПОДА, като излъже ближния си за нещо, което му е поверено, или за залог, или чрез грабеж, или като онеправдае ближния си,</span> <span class="verse"><a name="3">3</a>или намери изгубено нещо и излъже за него; и се закълне лъжливо за каквото и да било от всички неща, които човек може да направи и с тях да съгреши,</span> <span class="verse"><a name="4">4</a>тогава, ако е съгрешил и е виновен, да върне това, което е взел с грабеж, или това, което е придобил с неправда, или това, което му е било поверено, или изгубеното, което е намерил,</span> <span class="verse"><a name="5">5</a>или каквото и да било нещо, за което се е заклел лъжливо. Да го върне; да върне главното и да му прибави една пета. В деня, когато се принася жертвата му за вина, да го даде на онзи, на когото принадлежи.</span> <span class="verse"><a name="6">6</a>И да принесе на ГОСПОДА жертвата си за вина при свещеника, овен от стадото без недостатък, според твоята оценка, в жертва за вина.</span> <span class="verse"><a name="7">7</a>И свещеникът да направи умилостивение за него пред ГОСПОДА, и ще му се прости за каквото и да било от всичко, което е извършил, за което е виновен.</span> <span class="verse"><a name="8">8</a>И ГОСПОД говори на Мойсей и каза:</span> <span class="verse"><a name="9">9</a>Заповядай на Аарон и на синовете му и кажи: Това е законът за всеизгарянето: то, всеизгарянето, да гори на олтара цялата нощ до сутринта и огънят върху олтара да се поддържа да гори на него.</span> <span class="verse"><a name="10">10</a>Свещеникът да облече ленената си одежда и да носи ленени гащи на тялото си. И да вдигне пепелта от всеизгарянето, което огънят е изгорил на олтара, и да я остави до олтара.</span> <span class="verse"><a name="11">11</a>Тогава да съблече одеждите си и да облече други одежди, и да изнесе пепелта вън от стана на чисто място.</span> <span class="verse"><a name="12">12</a>А огънят, който е върху олтара, да се поддържа да гори на него; да не угасва. Всяка сутрин свещеникът да слага дърва на него да горят и да нарежда всеизгарянето на него, и да изгаря на него тлъстината на примирителните жертви.</span> <span class="verse"><a name="13">13</a>Да се поддържа постоянен огън да гори на олтара; да не угасва.</span> <span class="verse"><a name="14">14</a>А това е законът за хлебния принос: синовете на Аарон да го принасят пред ГОСПОДА, пред олтара.</span> <span class="verse"><a name="15">15</a>И свещеникът да вземе от него една пълна шепа, от пшеничното брашно на хлебния принос и от маслиненото му масло, и всичкия ливан, който е на хлебния принос, и да ги изгори на олтара за благоухание на умилостивение на ГОСПОДА, като негов спомен.</span> <span class="verse"><a name="16">16</a>А останалото от него да ядат Аарон и синовете му. Безквасно да се яде, на свято място, в двора на шатъра за срещане да го ядат.</span> <span class="verse"><a name="17">17</a>Да не се пече с квас. От Моите жертви чрез огън им дадох това за техен дял; то е пресвято, както са жертвата за грях и жертвата за вина.</span> <span class="verse"><a name="18">18</a>Всеки от мъжки пол от Аароновите синове да яде от него; това е вечна наредба в поколенията ви от жертвите чрез огън на ГОСПОДА. Всичко, което се допре до тях, ще бъде свято.</span> <span class="verse"><a name="19">19</a>И ГОСПОД говори на Мойсей и каза:</span> <span class="verse"><a name="20">20</a>Това е приносът на Аарон и синовете му, който трябва да принесат на ГОСПОДА в деня, когато бъде помазан: една десета от ефа пшенично брашно за постоянен хлебен принос, половината сутрин и половината вечер.</span> <span class="verse"><a name="21">21</a>Да се приготви на тава с маслинено масло, омесен да го донесеш. Да принесеш хлебния принос във вид на печени късове за благоухание на умилостивение на ГОСПОДА.</span> <span class="verse"><a name="22">22</a>Да го принесе онзи свещеник от синовете му, който бива помазан вместо него. Вечна наредба е да се изгори приносът цял за ГОСПОДА.</span> <span class="verse"><a name="23">23</a>Всеки хлебен принос, принесен от свещеника, да се изгаря цял, да не се яде.</span> <span class="verse"><a name="24">24</a>И ГОСПОД говори на Мойсей и каза:</span> <span class="verse"><a name="25">25</a>Говори на Аарон и на синовете му и кажи: Това е законът за жертвата за грях: на мястото, където се коли всеизгарянето, да се заколи и жертвата за грях пред ГОСПОДА; това е пресвято.</span> <span class="verse"><a name="26">26</a>Свещеникът, който я принася за грях, да я яде; на свято място да се яде, в двора на шатъра за срещане.</span> <span class="verse"><a name="27">27</a>Всичко, което се допре до месото й, ще бъде свято. И ако някоя дреха се опръска от кръвта й, опръсканото да се изпере на свято място.</span> <span class="verse"><a name="28">28</a>И пръстеният съд, в който е била варена, да се строши, а ако е била варена в бронзов съд, той да се изтърка и да се измие с вода.</span> <span class="verse"><a name="29">29</a>Всеки от мъжки пол от семействата на свещениците да яде от нея; тя е пресвята.</span> <span class="verse"><a name="30">30</a>Но никоя жертва за грях, от чиято кръв се внася в шатъра за срещане, за да извърши умилостивение в светилището, да не се яде; да се изгаря с огън.</span> </p></div</div></div></body></html>