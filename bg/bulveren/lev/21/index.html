<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/lev/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/lev">Leviticus</a> &gt <strong>Chapter 21</strong></div><p><span class="verse"><a name="1">1</a>И ГОСПОД каза на Мойсей: Говори на свещениците, синовете на Аарон, и им кажи: Никой от вас да не се осквернява между народа си заради мъртвец,</span> <span class="verse"><a name="2">2</a>освен за кръвен роднина, който му е близък — за майка си, за баща си, за сина си, за дъщеря си, или за брат си;</span> <span class="verse"><a name="3">3</a>също и за сестра си девица, която е била при него, и която не е била омъжена, заради нея може да се оскверни.</span> <span class="verse"><a name="4">4</a>Като началник на народа си да не се оскверни, така че да стане нечист.</span> <span class="verse"><a name="5">5</a>Да не бръснат главата си и да не бръснат краищата на брадите си, и да не правят нарязвания по телата си.</span> <span class="verse"><a name="6">6</a>Свети да бъдат на своя Бог и да не оскверняват Името на своя Бог, защото те принасят жертвите чрез огън на ГОСПОДА, хляба на своя Бог — затова да бъдат свети.</span> <span class="verse"><a name="7">7</a>Да не вземат жена, която е блудница или осквернена, и да не вземат жена, разведена с мъжа си; защото той е свят на своя Бог.</span> <span class="verse"><a name="8">8</a>И ти го имай за свят, защото той принася хляба на твоя Бог. Свят да ти бъде, защото Аз съм свят, ГОСПОД, който ви освещавам.</span> <span class="verse"><a name="9">9</a>И ако дъщерята на някой свещеник се оскверни с блудство, тя осквернява баща си — с огън да се изгори.</span> <span class="verse"><a name="10">10</a>И онзи, който е първосвещеник между братята си, на чиято глава се е изляло маслото за помазване и който е бил посветен, за да облича свещените одежди, да не открива главата си и да не раздира дрехите си,</span> <span class="verse"><a name="11">11</a>да не влиза при някой умрял; и за баща си или за майка си да не се осквернява.</span> <span class="verse"><a name="12">12</a>Да не излиза от светилището или да осквернява светилището на своя Бог; защото посвещаването чрез помазване с маслото на неговия Бог е на него. Аз съм ГОСПОД.</span> <span class="verse"><a name="13">13</a>И той да вземе жена девица.</span> <span class="verse"><a name="14">14</a>Вдовица или разведена, или осквернена, или блудница да не взема, а да вземе за жена девица от народа си.</span> <span class="verse"><a name="15">15</a>И да не осквернява потомството си между народа си, защото Аз съм ГОСПОД, който го освещавам.</span> <span class="verse"><a name="16">16</a>И ГОСПОД говори на Мойсей и каза:</span> <span class="verse"><a name="17">17</a>Говори на Аарон и му кажи: Който от твоето потомство, в поколенията им, има недостатък, той да не пристъпва да принася хляб на своя Бог.</span> <span class="verse"><a name="18">18</a>Защото никой, който има недостатък, не бива да пристъпва — човек сляп или куц, или със сплескан нос, или с нещо излишно,</span> <span class="verse"><a name="19">19</a>или човек със счупен крак или счупена ръка,</span> <span class="verse"><a name="20">20</a>или гърбав, или джудже, или с повредени очи, или със суха краста, или с лишеи, или със смачкани семенници.</span> <span class="verse"><a name="21">21</a>Нито един човек от потомството на свещеника Аарон, който има недостатък, да не се приближава, за да принесе жертвите чрез огън на ГОСПОДА; понеже има недостатък, не бива да се приближава да принесе хляба на своя Бог.</span> <span class="verse"><a name="22">22</a>Нека яде хляба на своя Бог от пресветите и от светите жертви,</span> <span class="verse"><a name="23">23</a>но да не влиза до завесата и да не се приближава при олтара, понеже има недостатък, за да не омърсява Моите светилища; защото Аз съм ГОСПОД, който ги освещавам.</span> <span class="verse"><a name="24">24</a>И така, Мойсей каза това на Аарон и на синовете му, и на всичките израилеви синове.</span> </p></div</div></div></body></html>