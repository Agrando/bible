<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 6</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eccl/6"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eccl">Ecclesiastes</a> &gt <strong>Chapter 6</strong></div><p><span class="verse"><a name="1">1</a>Има зло, което видях под слънцето и е много сред хората:</span> <span class="verse"><a name="2">2</a>човек, на когото Бог е дал богатство и имот, и почест и нищо не му липсва от всичко, което пожелава; но Бог не му дава власт да яде от тях, а ги яде чужденец. Това е суета и лоша болест.</span> <span class="verse"><a name="3">3</a>Ако човек роди сто деца и живее много години, и дните на годините му станат много, а душата му не се насити с благо, и той дори няма прилично погребение, казвам, че мъртвороденото е по-добре от него,</span> <span class="verse"><a name="4">4</a>защото то идва в нищожност и отива в тъмнина, и името му се покрива с тъмнина,</span> <span class="verse"><a name="5">5</a>и не е видяло слънцето и не е познало нищо. То има повече покой, отколкото онзи човек.</span> <span class="verse"><a name="6">6</a>Дори да живее два пъти по хиляда години, без да види добро — не отиват ли всички на едно място?</span> <span class="verse"><a name="7">7</a>Целият труд на човека е за устата му — душата му обаче не се насища.</span> <span class="verse"><a name="8">8</a>Защото какво предимство има мъдрият пред безумния и какво — сиромахът, който знае как да живее между живите?</span> <span class="verse"><a name="9">9</a>По-добре да виждаш нещо с очите си, отколкото да блуждаеш с желанието си. И това е суета и гонене на вятър.</span> <span class="verse"><a name="10">10</a>Каквото и да съществува, вече си има име, и се знае какво е човек; и той не може да се съди с по-могъщия от него.</span> <span class="verse"><a name="11">11</a>Понеже има много неща, които умножават суетата — каква полза има човек от това?</span> <span class="verse"><a name="12">12</a>Защото кой знае какво е добро за човека в живота през малкото години на суетния му живот, които той прекарва като сянка? Защото кой ще каже на човека какво ще бъде след него под слънцето?</span> </p></div</div></div></body></html>