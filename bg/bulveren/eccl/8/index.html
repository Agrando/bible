<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 8</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eccl/8"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eccl">Ecclesiastes</a> &gt <strong>Chapter 8</strong></div><p><span class="verse"><a name="1">1</a>Кой е като мъдрия и кой знае обяснението на нещата? Мъдростта на човека осветлява лицето му и твърдостта на лицето му се променя.</span> <span class="verse"><a name="2">2</a>Аз казвам: Пази царската заповед заради клетвата си към Бога.</span> <span class="verse"><a name="3">3</a>Не бързай да излезеш от присъствието му. Не постоянствай в зло дело, защото той върши всичко, каквото иска.</span> <span class="verse"><a name="4">4</a>В думата на царя има власт, кой ще му каже: Какво правиш?</span> <span class="verse"><a name="5">5</a>Който пази заповедта, няма да види зло, защото мъдрото сърце познава време и правилен начин.</span> <span class="verse"><a name="6">6</a>Понеже за всяко нещо има време и правилен начин, понеже злощастието на човека тежи върху него.</span> <span class="verse"><a name="7">7</a>Защото не знае какво ще се случи, понеже кой може да му каже какво ще стане?</span> <span class="verse"><a name="8">8</a>Няма човек който да има власт над духа, за да задържи духа, и никой няма власт в деня на смъртта. От тази война няма уволнение и безбожието няма да избави онези, които са се предали на него.</span> <span class="verse"><a name="9">9</a>Всичко това видях и обърнах сърцето си към всяко дело, което се върши под слънцето: има време, в което човек господства над друг човек за своя вреда.</span> <span class="verse"><a name="10">10</a>Тогава видях безбожните погребани — които бяха идвали и си отивали от святото място — и те бяха забравени в града, където бяха правили така. И това е суета.</span> <span class="verse"><a name="11">11</a>Понеже присъдата срещу зло дело не се изпълнява бързо, затова сърцето на човешките синове е напълно предадено в тях да вършат зло.</span> <span class="verse"><a name="12">12</a>Въпреки че грешникът върши зло сто пъти и дългоденства, пак аз зная, че ще бъде добре на боящите се от Бога, които се боят пред Него.</span> <span class="verse"><a name="13">13</a>Но на безбожния няма да бъде добре и като сянка няма да продължи дните си, защото не се бои пред Бога.</span> <span class="verse"><a name="14">14</a>Има една суета, която става на земята — че има праведни, на които се случва според делата на безбожните, и има безбожни, на които се случва според делата на праведните. Казах, че и това е суета.</span> <span class="verse"><a name="15">15</a>Затова аз похвалих веселието, защото няма нищо по-добро за човека под слънцето от това да яде и да пие, и да се весели. И това ще му остане от труда му в дните на живота му, които Бог му дава под слънцето.</span> <span class="verse"><a name="16">16</a>Когато предадох сърцето си да позная мъдростта и да видя работата, която се върши на земята — макар че човек не вижда сън с очите си нито денем, нито нощем —</span> <span class="verse"><a name="17">17</a>тогава видях в цялото Божие дело, че човек не може да открие делото, което става под слънцето. Колкото и да се труди човек и да търси, няма да го открие; и дори мъдрият да твърди, че го познава, не може да го открие.</span> </p></div</div></div></body></html>