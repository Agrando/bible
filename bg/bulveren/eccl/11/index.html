<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eccl/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eccl">Ecclesiastes</a> &gt <strong>Chapter 11</strong></div><p><span class="verse"><a name="1">1</a>Хвърли хляба си по водата, защото след много дни ще го намериш.</span> <span class="verse"><a name="2">2</a>Дай дял на седмина и още на осмина, защото не знаеш какво зло ще бъде на земята.</span> <span class="verse"><a name="3">3</a>Ако облаците са пълни, изливат дъжд на земята; и ако дърво падне на юг или на север, на мястото, където дървото падне, там си остава.</span> <span class="verse"><a name="4">4</a>Който се взира във вятъра, няма да сее и който гледа на облаците, няма да жъне.</span> <span class="verse"><a name="5">5</a>Както не знаеш пътя на вятъра и както не знаеш как духът влиза в костите на утробата на бременната, така не знаеш и действието на Бога, който прави всичко.</span> <span class="verse"><a name="6">6</a>Сей семето си сутрин и вечер не въздържай ръката си, защото не знаеш кое ще успее — това или онова, или и двете ще са еднакво добри.</span> <span class="verse"><a name="7">7</a>И светлината е сладка, и е добро за очите да виждат слънцето,</span> <span class="verse"><a name="8">8</a>но дори човек да живее много години и да се весели през всички тях, нека си спомня дните на тъмнината, защото ще бъдат много. Всичко, което идва, е суета.</span> <span class="verse"><a name="9">9</a>Весели се, младежо, в младостта си и нека сърцето ти се радва в дните на младостта ти. Ходи в пътищата на сърцето си и в това, което гледат очите ти, но знай, че за всичко това Бог ще те доведе на съд.</span> <span class="verse"><a name="10">10</a>Затова отмахни от сърцето си печалта и отдалечи злото от плътта си — защото младостта и черните коси са суета.</span> </p></div</div></div></body></html>