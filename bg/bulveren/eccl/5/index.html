<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eccl/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eccl">Ecclesiastes</a> &gt <strong>Chapter 5</strong></div><p><span class="verse"><a name="1">1</a>Пази стъпките си, когато отиваш към Божия дом, и по-добре да се приближиш да слушаш, отколкото да принесеш жертва на безумни, защото те не знаят, че вършат зло.</span> <span class="verse"><a name="2">2</a>Не прибързвай с устата си и да не бърза сърцето ти да произнася дума пред Бога — защото Бог е на небето, а ти си на земята, затова нека думите ти бъдат малко.</span> <span class="verse"><a name="3">3</a>Защото сънищата идват от много занимание и гласът на безумния — от много думи.</span> <span class="verse"><a name="4">4</a>Когато дадеш обещание на Бога, не се бави да го изпълниш, защото Той не благоволява в безумните. Изпълни това, което си обещал!</span> <span class="verse"><a name="5">5</a>По-добре да не обещаваш, отколкото да обещаеш и да не изпълниш.</span> <span class="verse"><a name="6">6</a>Не позволявай на устата си да вкара плътта ти в грях и не казвай пред Божия Ангел, че е било по погрешка. Защо да се разгневи Бог на гласа ти и да унищожи делото на ръцете ти?</span> <span class="verse"><a name="7">7</a>Защото в множеството на сънищата и в множеството на думите има суети, но ти се бой от Бога.</span> <span class="verse"><a name="8">8</a>Ако видиш угнетяване на бедния и изкривяване на правосъдието и правдата в страната, не се учудвай на това нещо; защото над високия служител надзирава друг по-висок, а над тях има още по-високи.</span> <span class="verse"><a name="9">9</a>И ползата от земята е за всичките; и сам царят има полза от нивите.</span> <span class="verse"><a name="10">10</a>Който обича парите, няма да се насити с пари, нито с доходи — онзи, който обича изобилието. И това е суета.</span> <span class="verse"><a name="11">11</a>Когато се увеличават благата, увеличават се и онези, които ги ядат; затова, каква полза имат притежателите им, освен да ги гледат с очите си?</span> <span class="verse"><a name="12">12</a>Сънят на онзи, който работи, е сладък, независимо дали яде малко, или много, а пресищането на богатия не го оставя да спи.</span> <span class="verse"><a name="13">13</a>Има тежко зло, което видях под слънцето — богатство, пазено от притежателя му за негова вреда.</span> <span class="verse"><a name="14">14</a>Но онова богатство се загубва от зъл случай и когато той ражда син, няма нищо в ръката му.</span> <span class="verse"><a name="15">15</a>Както е излязъл от утробата на майка си, гол ще се върне, и ще си отиде, както е дошъл. Няма да вземе нищо от плода на труда си, което да отнесе в ръката си.</span> <span class="verse"><a name="16">16</a>И това също е тежко зло — както е дошъл, така ще си и отиде и каква полза за него, че се е трудил на вятъра?</span> <span class="verse"><a name="17">17</a>Още и през всичките си дни той яде в тъмнина с много досада и болест, и гняв.</span> <span class="verse"><a name="18">18</a>Ето какво видях за добро и прилично — човек да яде, да пие и да вижда добро от целия си труд, в който се труди под слънцето според броя на дните на живота си, които Бог му е дал; защото това е делът му.</span> <span class="verse"><a name="19">19</a>И за всеки човек, на когото Бог е дал богатство и имот, и му е дал власт да яде от него, да взема дела си и да се весели в труда си — това е дар от Бога.</span> <span class="verse"><a name="20">20</a>Защото няма да мисли много за дните на живота си, понеже Бог го занимава с радостта на сърцето му.</span> </p></div</div></div></body></html>