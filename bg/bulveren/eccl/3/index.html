<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/eccl/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/eccl">Ecclesiastes</a> &gt <strong>Chapter 3</strong></div><p><span class="verse"><a name="1">1</a>Има време за всяко нещо и определено време за всяко намерение под небето:</span> <span class="verse"><a name="2">2</a>време за раждане и време за умиране; време за насаждане и време за изкореняване на насаденото;</span> <span class="verse"><a name="3">3</a>време за убиване и време за изцеляване; време за събаряне и време за градене;</span> <span class="verse"><a name="4">4</a>време за плачене и време за смеене; време за жалеене и време за танцуване;</span> <span class="verse"><a name="5">5</a>време за хвърляне на камъни и време за събиране на камъни; време за прегръщане и време за въздържане от прегръщане;</span> <span class="verse"><a name="6">6</a>време за търсене и време за изгубване; време за пазене и време за изхвърляне;</span> <span class="verse"><a name="7">7</a>време за късане и време за шиене; време за мълчане и време за говорене;</span> <span class="verse"><a name="8">8</a>време за обичане и време за мразене; време за война и време за мир.</span> <span class="verse"><a name="9">9</a>Каква полза има работникът от това, в което се труди?</span> <span class="verse"><a name="10">10</a>Видях труда, който Бог даде на човешките синове, за да се трудят в него.</span> <span class="verse"><a name="11">11</a>Той е направил всяко нещо хубаво на времето му. Положил е и вечността в тяхното сърце, без човек да може да издири делото, което Бог е извършил, от началото до края.</span> <span class="verse"><a name="12">12</a>Познах, че няма по-добро за тях, освен да се веселят и да вършат добро през живота си,</span> <span class="verse"><a name="13">13</a>а и че всеки човек яде и пие, и вижда добро в целия си труд — това е дар от Бога.</span> <span class="verse"><a name="14">14</a>Познах, че всичко, което Бог прави, ще бъде вечно; не може нищо да се прибави към него, и нищо да се отнеме от него. Бог го прави, за да Му се боят.</span> <span class="verse"><a name="15">15</a>Каквото е, вече е било и каквото ще бъде, вече е било; и Бог издирва миналото.</span> <span class="verse"><a name="16">16</a>И още видях под слънцето мястото на съда, а там — беззаконието, и мястото на правдата, а там — беззаконието.</span> <span class="verse"><a name="17">17</a>Казах в сърцето си: Бог ще съди и правЕдния и безбожния, защото там има време за всяко намерение и за всяко дело.</span> <span class="verse"><a name="18">18</a>Казах в сърцето си: Заради делото на човешките синове е това, за да ги изпита Бог, за да видят, че сами за себе си, без Бога, те са животни.</span> <span class="verse"><a name="19">19</a>Защото участта на човешките синове и участта на животните е една участ. Както умира единият, така умира и другият; и едно дихание имат всички. И човекът няма никакво предимство пред животните, защото всичко е суета.</span> <span class="verse"><a name="20">20</a>Всичко отива на едно място; всичко е от пръстта, и всички се връщат в пръстта.</span> <span class="verse"><a name="21">21</a>Кой знае, че духът на човека се издига горе, а духът на животното слиза долу на земята?</span> <span class="verse"><a name="22">22</a>И така, видях, че няма по-добро от това, да се радва човек в делата си, защото това е делът му. Понеже кой ще го доведе да види какво ще бъде след него?</span> </p></div</div></div></body></html>