<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/esth/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/esth">Esther</a> &gt <strong>Chapter 9</strong></div><p><span class="verse"><a name="1">1</a>А на тринадесетия ден от дванадесетия месец, който е месец Адар, когато трябваше да се изпълни заповедта на царя и разпоредбата му, в деня когато враговете на юдеите се надяваха да вземат власт над тях, но стана обратното — че юдеите взеха власт над онези, които ги мразеха —</span> <span class="verse"><a name="2">2</a>юдеите се събраха в градовете си по всичките области на цар Асуир, за да сложат ръка на онези, които искаха злото им. И никой не можеше да им противостои, защото страх от тях беше обзел всичките народи.</span> <span class="verse"><a name="3">3</a>И всичките началници на областите и сатрапите, и областните управители, и царските настоятели помагаха на юдеите, защото ги беше обзел страх от Мардохей.</span> <span class="verse"><a name="4">4</a>Понеже Мардохей беше велик в царския дом и славата му се разнесе по всичките области, защото човекът Мардохей ставаше все по-велик и по-велик.</span> <span class="verse"><a name="5">5</a>И юдеите нанесоха поражение на всичките си врагове с клане с меч, убиване и унищожение; и направиха каквото искаха на онези, които ги мразеха.</span> <span class="verse"><a name="6">6</a>И в крепостта Суса юдеите избиха и погубиха петстотин мъже.</span> <span class="verse"><a name="7">7</a>Убиха Фарсандата и Далфон, и Аспата,</span> <span class="verse"><a name="8">8</a>и Пората, и Адалия, и Аридата,</span> <span class="verse"><a name="9">9</a>и Фармаста, и Арисай, и Аридай, и Ваезета,</span> <span class="verse"><a name="10">10</a>десетте сина на притеснителя на юдеите Аман, сина на Амидата. Но на плячка не сложиха ръка.</span> <span class="verse"><a name="11">11</a>В същия ден докладваха пред царя броя на убитите в крепостта Суса.</span> <span class="verse"><a name="12">12</a>И царят каза на царица Естир: В крепостта Суса юдеите са избили и погубили петстотин мъже и десетте сина на Аман. А какво ли са направили и в другите царски области! Сега каква е молбата ти? Ще ти се удовлетвори. И какво е още желанието ти? Ще се изпълни!</span> <span class="verse"><a name="13">13</a>И Естир каза: Ако е угодно на царя, нека се разреши на юдеите, които са в Суса, да направят и утре според днешната заповед. И да обесят на дърво десетте сина на Аман.</span> <span class="verse"><a name="14">14</a>Тогава царят заповяда да стане така. И заповедта се издаде в Суса, а десетте сина на Аман бяха обесени.</span> <span class="verse"><a name="15">15</a>И юдеите, които бяха в Суса, се събраха и на четиринадесетия ден от месец Адар и избиха триста мъже в Суса. Но на плячка не сложиха ръка.</span> <span class="verse"><a name="16">16</a>И останалите юдеи, които бяха по царските области, се събраха и защитиха живота си и се успокоиха от враговете си, и избиха седемдесет и пет хиляди души от онези, които ги мразеха. Но на плячка не сложиха ръка.</span> <span class="verse"><a name="17">17</a>Това стана на тринадесетия ден от месец Адар; а на четиринадесетия му ден си почиваха и го направиха ден за пируване и веселие.</span> <span class="verse"><a name="18">18</a>Но юдеите, които бяха в Суса, се събраха и на тринадесетия му ден, и на четиринадесетия му ден, а на петнадесетия му ден почиваха и го направиха ден за пируване и веселие.</span> <span class="verse"><a name="19">19</a>Затова юдеите от селата, които живеят в неоградени градове, празнуват четиринадесетия ден от месец Адар с веселие и пируване и като празник и си изпращат подаръци едни на други.</span> <span class="verse"><a name="20">20</a>И Мардохей записа тези събития и изпрати писма до всичките юдеи, които бяха по всичките области на цар Асуир, до близките и далечните,</span> <span class="verse"><a name="21">21</a>с които им определи да пазят четиринадесетия ден от месец Адар и петнадесетия му ден година след година,</span> <span class="verse"><a name="22">22</a>като дните, в които юдеите се успокоиха от враговете си, и месеца, в който скръбта им се обърна на радост и плачът им — на празник, да ги празнуват като дни за пируване и веселие и за пращане на подаръци едни на други, и за даване на милостиня на сиромасите.</span> <span class="verse"><a name="23">23</a>И юдеите възприеха това, което бяха започнали да правят, и което Мардохей им беше писал.</span> <span class="verse"><a name="24">24</a>Защото агагецът Аман, синът на Амидата, притеснителят на всичките юдеи, беше замислил против юдеите да ги унищожи и беше хвърлил пур, което е жребий, да ги изтреби и да ги унищожи,</span> <span class="verse"><a name="25">25</a>но когато Естир дойде пред царя, той заповяда с писмо да се върне върху неговата глава замисленото зло, което беше скроил против юдеите, и да се обесят на бесилката той и синовете му.</span> <span class="verse"><a name="26">26</a>Затова нарекоха онези дни Пурим, от името пур. Затова, поради всичките думи на това писмо, както и поради това, което сами бяха видели от това, и което ги беше постигнало,</span> <span class="verse"><a name="27">27</a>юдеите постановиха и възприеха за себе си и за потомството си, и за всички, които биха се присъединили към тях, да не престанат никога да празнуват тези два дни според предписаното за тях и в определеното време всяка година;</span> <span class="verse"><a name="28">28</a>и тези дни да се помнят и да се празнуват във всяко поколение, във всеки род, във всяка област и във всеки град; и тези дни Пурим да не се изоставят от юдеите и да не изчезне споменът им между потомството им.</span> <span class="verse"><a name="29">29</a>И царица Естир, дъщерята на Авихаил, и юдеинът Мардохей писаха с пълна власт, за да утвърдят това второ писмо за Пурим.</span> <span class="verse"><a name="30">30</a>И Мардохей изпрати писма до всичките юдеи в сто двадесет и седемте области на царството на Асуир с думи на мир и истина,</span> <span class="verse"><a name="31">31</a>за да утвърди тези дни Пурим в определените им времена, както юдеинът Мардохей и царица Естир им бяха определили, и както и те си бяха определили за себе си и за потомството си с наредбата за постите и плача си.</span> <span class="verse"><a name="32">32</a>И тази наредба за Пурим се утвърди със заповедта на Естир и се записа в книгата.</span> </p></div</div></div></body></html>