<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 11</strong></div><p><span class="verse"><a name="1">1</a>А Иисус, когато свърши наставленията Си към дванадесетте Си ученици, замина оттам да поучава и проповядва по градовете им.</span> <span class="verse"><a name="2">2</a>А Йоан, като чу в тъмницата за делата на Христос, прати от учениците си да Му кажат:</span> <span class="verse"><a name="3">3</a>Ти ли си Онзи, който има да дойде, или друг да очакваме?</span> <span class="verse"><a name="4">4</a>Иисус в отговор им каза: Идете и съобщете на Йоан това, което чувате и виждате:</span> <span class="verse"><a name="5">5</a>слепи проглеждат, куци прохождат, прокажени се очистват и глухи прочуват, мъртви биват възкресявани и на сиромасите се проповядва благовестието.</span> <span class="verse"><a name="6">6</a>И блажен онзи, който не се отвръща от Мен.</span> <span class="verse"><a name="7">7</a>И когато те си отиваха, Иисус започна да казва на множествата за Йоан: Какво излязохте да видите в пустинята? Тръстика ли, от вятър разлюлявана?</span> <span class="verse"><a name="8">8</a>Но какво излязохте да видите? Човек ли, в меки дрехи облечен? Ето, тези, които носят меки дрехи, са в царските дворци.</span> <span class="verse"><a name="9">9</a>Но какво тогава излязохте да видите? Пророк ли? Да, казвам ви, и повече от пророк.</span> <span class="verse"><a name="10">10</a>Защото този е, за когото е писано: ?Ето, Аз изпращам вестителя Си пред Твоето лице, който ще устрои пътя Ти пред Теб.“</span> <span class="verse"><a name="11">11</a>Истина ви казвам: между родените от жени не се е издигнал по-велик от Йоан Кръстител; обаче най-малкият в небесното царство е по-голям от него.</span> <span class="verse"><a name="12">12</a>А от дните на Йоан Кръстител досега небесното царство бива насилвано и насилници го грабват.</span> <span class="verse"><a name="13">13</a>Защото всичките пророци и законът пророкуваха до Йоан;</span> <span class="verse"><a name="14">14</a>и ако искате да го приемете, това е Илия, който имаше да дойде.</span> <span class="verse"><a name="15">15</a>Който има уши да слуша, нека слуша.</span> <span class="verse"><a name="16">16</a>А на какво да оприлича това поколение? То прилича на деца, които седят по пазарите и викат на другарите си, като им казват:</span> <span class="verse"><a name="17">17</a>Свирихме ви, и не играхте; пяхме ви жални песни, и не жалеехте.</span> <span class="verse"><a name="18">18</a>Защото дойде Йоан, който нито ядеше, нито пиеше, и казват: Има демон.</span> <span class="verse"><a name="19">19</a>Дойде Човешкият Син, който яде и пие, и казват: Ето човек лаком и винопиец, приятел на бирниците и на грешниците! Но пак, мъдростта се оправдава от делата си.</span> <span class="verse"><a name="20">20</a>Тогава започна да укорява градовете, където се извършиха повечето от Неговите чудеса, защото не се покаяха:</span> <span class="verse"><a name="21">21</a>Горко ти, Хоразине! Горко ти, Витсаидо! Защото, ако в Тир и Сидон се бяха извършили чудесата, които се извършиха у вас, те отдавна биха се покаяли във вретище и пепел.</span> <span class="verse"><a name="22">22</a>Но казвам ви: на Тир и Сидон ще бъде по-леко в съдния ден, отколкото на вас.</span> <span class="verse"><a name="23">23</a>И ти, Капернауме, който си се издигнал до небесата, до ада ще бъдеш свален! Защото, ако се бяха извършили в Содом чудесата, които се извършиха в теб, той и до днес би останал.</span> <span class="verse"><a name="24">24</a>Но казвам ви, че в съдния ден на содомската земя ще бъде по-леко, отколкото на теб.</span> <span class="verse"><a name="25">25</a>В онова време Иисус заговори, като каза: Благодаря Ти, Отче, Господи на небето и земята, защото си скрил това от мъдрите и разумните, а си го открил на невръстните.</span> <span class="verse"><a name="26">26</a>Да, Отче, защото така Ти се видя угодно.</span> <span class="verse"><a name="27">27</a>Всичко Ми е предадено от Моя Отец; и освен Отец, никой не познава Сина; нито познава някой Отца, освен Сина и онзи, на когото Синът би благоволил да го открие.</span> <span class="verse"><a name="28">28</a>Елате при Мен всички, които сте отрудени и обременени, и Аз ще ви дам почивка.</span> <span class="verse"><a name="29">29</a>Вземете Моето иго върху себе си и се научете от Мен, защото съм кротък и смирен по сърце; и ще намерите почивка за душите си.</span> <span class="verse"><a name="30">30</a>Защото Моето иго е благо и Моето бреме е леко.</span> </p></div</div></div></body></html>