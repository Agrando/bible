<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 28</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/28"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 28</strong></div><p><span class="verse"><a name="1">1</a>А като се мина съботата, на първия ден от седмицата, на разсъмване, дойдоха Мария Магдалена и другата Мария да видят гроба.</span> <span class="verse"><a name="2">2</a>И ето, стана голям трус; защото Господен ангел слезе от небето и пристъпи, премести камъка и седна на него.</span> <span class="verse"><a name="3">3</a>Видът му беше като светкавица, а облеклото му – бяло като сняг.</span> <span class="verse"><a name="4">4</a>Но от страх от него стражарите се разтрепериха и станаха като мъртви.</span> <span class="verse"><a name="5">5</a>А ангелът проговори, като каза на жените: Вие не се бойте, защото зная, че търсите разпънатия Иисус.</span> <span class="verse"><a name="6">6</a>Няма Го тук, защото възкръсна, както беше казал. Елате и вижте мястото, където е лежал Господ.</span> <span class="verse"><a name="7">7</a>И идете бързо да кажете на учениците Му, че е възкръснал от мъртвите. И ето, Той отива преди вас в Галилея. Там ще Го видите. Ето, казах ви.</span> <span class="verse"><a name="8">8</a>И те излязоха бързо от гроба със страх и голяма радост и се затичаха да известят на учениците Му.</span> <span class="verse"><a name="9">9</a>И ето, Иисус ги срещна и каза: Здравейте! А те се приближиха и се хванаха за краката Му, и Му се поклониха.</span> <span class="verse"><a name="10">10</a>Тогава Иисус им каза: Не се бойте. Идете и кажете на братята Ми да отидат в Галилея, и там ще Ме видят.</span> <span class="verse"><a name="11">11</a>Когато те отидоха, ето, някои от стражата дойдоха в града и известиха на главните свещеници всичко, което беше станало.</span> <span class="verse"><a name="12">12</a>А те, след като се събраха със старейшините и се съвещаваха, дадоха на войниците достатъчно пари и казаха:</span> <span class="verse"><a name="13">13</a>Кажете: Учениците Му дойдоха през нощта и Го откраднаха, когато ние спяхме.</span> <span class="verse"><a name="14">14</a>И ако за това стигне слух до управителя, ние ще го убедим и ще направим така, че вие да нямате неприятности.</span> <span class="verse"><a name="15">15</a>И те взеха парите и постъпиха, както бяха научени. И това, което те казаха, се разнесе между юдеите и продължава и до днес.</span> <span class="verse"><a name="16">16</a>А единадесетте ученици отидоха в Галилея, на хълма, където Иисус им определи.</span> <span class="verse"><a name="17">17</a>И като Го видяха, Му се поклониха; а някои се усъмниха.</span> <span class="verse"><a name="18">18</a>Тогава Иисус се приближи към тях и им говори, като каза: Даде Ми се всяка власт на небето и на земята.</span> <span class="verse"><a name="19">19</a>И така, идете, правете ученици всичките народи и ги кръщавайте в Името на Отца и Сина и Светия Дух,</span> <span class="verse"><a name="20">20</a>като ги учите да пазят всичко, което съм ви заповядал. И ето, Аз съм с вас през всичките дни до свършека на света. (Амин.)</span> </p></div</div></div></body></html>