<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 22</strong></div><p><span class="verse"><a name="1">1</a>И Иисус пак започна да им говори с притчи, като казваше:</span> <span class="verse"><a name="2">2</a>Небесното царство прилича на един цар, който направи сватба на сина си.</span> <span class="verse"><a name="3">3</a>Той разпрати слугите си да повикат поканените на сватбата, но те не искаха да дойдат.</span> <span class="verse"><a name="4">4</a>Пак изпрати други слуги, като им каза: Кажете на поканените: Ето, приготвих обяда си: юнците ми и угоените ми са заклани и всичко е готово; елате на сватбата!</span> <span class="verse"><a name="5">5</a>Но те пренебрегнаха поканата и се разотидоха: един на своята нива, а друг – по търговията си;</span> <span class="verse"><a name="6">6</a>а останалите хванаха слугите му и безсрамно ги оскърбиха и убиха.</span> <span class="verse"><a name="7">7</a>А царят се разгневи, изпрати войските си и погуби онези убийци, и изгори града им.</span> <span class="verse"><a name="8">8</a>Тогава каза на слугите си: Сватбата е готова, но поканените не бяха достойни.</span> <span class="verse"><a name="9">9</a>Затова идете по кръстопътищата и колкото намерите, ги поканете на сватба.</span> <span class="verse"><a name="10">10</a>И така, онези слуги излязоха по пътищата, събраха всички, които намериха – зли и добри – и сватбата се напълни с гости.</span> <span class="verse"><a name="11">11</a>А царят, като влезе да прегледа гостите, видя там един човек, който не беше облечен в сватбарска дреха.</span> <span class="verse"><a name="12">12</a>И му каза: Приятелю, ти как си влязъл тук, без да имаш сватбарска дреха? А той мълчеше.</span> <span class="verse"><a name="13">13</a>Тогава царят каза на служителите: Вържете му краката и ръцете и го хвърлете във външната тъмнина; там ще бъде плач и скърцане със зъби.</span> <span class="verse"><a name="14">14</a>Защото мнозина са призвани, а малцина – избрани.</span> <span class="verse"><a name="15">15</a>Тогава фарисеите отидоха и се съветваха как да Го впримчат в говоренето Му.</span> <span class="verse"><a name="16">16</a>И пратиха при Него учениците си заедно с иродианите да кажат: Учителю, знаем, че си искрен, учиш в истина Божия път и не Те е грижа от никого, защото не гледаш на лицето на хората.</span> <span class="verse"><a name="17">17</a>Затова ни кажи: Ти как мислиш? Позволено ли е да даваме данък на императора, или не?</span> <span class="verse"><a name="18">18</a>А Иисус разбра лукавството им и каза: Защо Ме изпитвате, лицемери?</span> <span class="verse"><a name="19">19</a>Покажете Ми данъчната монета. И те Му донесоха един динарий.</span> <span class="verse"><a name="20">20</a>И Той им каза: Чий е този образ и надпис?</span> <span class="verse"><a name="21">21</a>Отговориха Му: На императора. Тогава Той им каза: Като е така, отдавайте императорското на императора, а Божието – на Бога.</span> <span class="verse"><a name="22">22</a>Като чуха това, те се учудиха и като Го оставиха, си отидоха.</span> <span class="verse"><a name="23">23</a>В същия ден дойдоха при Него садукеи, които казват, че няма възкресение, и Го попитаха, като казаха:</span> <span class="verse"><a name="24">24</a>Учителю, Мойсей е казал: Ако някой умре бездетен, брат му да се ожени за жена му и да създаде потомство на брат си.</span> <span class="verse"><a name="25">25</a>А между нас имаше седем братя; и първият се ожени и умря, и като нямаше потомство, остави жена си на брат си;</span> <span class="verse"><a name="26">26</a>също и вторият, и третият – до седмия.</span> <span class="verse"><a name="27">27</a>А след всички умря и жената.</span> <span class="verse"><a name="28">28</a>И така, при възкресението на кого от седемте ще бъде жена? Защото те всичките я имаха.</span> <span class="verse"><a name="29">29</a>А Иисус в отговор им каза: Заблуждавате се, като не познавате Писанията, нито Божията сила.</span> <span class="verse"><a name="30">30</a>Защото във възкресението нито се женят, нито се омъжват, а са като (Божии) ангели на небето.</span> <span class="verse"><a name="31">31</a>А за възкресението на мъртвите не сте ли чели онова, което ви е говорено от Бога, който казва:</span> <span class="verse"><a name="32">32</a>?Аз съм Бог Авраамов, Бог Исааков и Бог Яковов“? Той не е Бог на мъртвите, а на живите.</span> <span class="verse"><a name="33">33</a>И множествата, които чуха това, се чудеха на учението Му.</span> <span class="verse"><a name="34">34</a>А фарисеите, като чуха, че накарал садукеите да замълчат, се събраха заедно.</span> <span class="verse"><a name="35">35</a>И един от тях, законник, за да Го изпита, Му зададе въпрос:</span> <span class="verse"><a name="36">36</a>Учителю, коя е най-голямата заповед в закона?</span> <span class="verse"><a name="37">37</a>А Той му каза: ?Да възлюбиш Господа, твоя Бог, с цялото си сърце, с цялата си душа и с целия си ум.“</span> <span class="verse"><a name="38">38</a>Това е най-голямата и първа заповед.</span> <span class="verse"><a name="39">39</a>А втора, подобна на нея, е тази: ?Да възлюбиш ближния си както себе си.“</span> <span class="verse"><a name="40">40</a>На тези две заповеди висят целият закон и пророците.</span> <span class="verse"><a name="41">41</a>И когато бяха събрани фарисеите, Иисус ги попита, казвайки:</span> <span class="verse"><a name="42">42</a>Какво мислите за Христос? Чий Син е Той? Отговориха Му: Давидов.</span> <span class="verse"><a name="43">43</a>Каза им: Тогава как Давид чрез Духа Го нарича Господ, като казва:</span> <span class="verse"><a name="44">44</a>?Каза Господ на моя Господ: Седи от дясната Ми страна, докато положа враговете Ти под краката Ти“?</span> <span class="verse"><a name="45">45</a>И така, ако Давид Го нарича Господ, как тогава Той е негов Син?</span> <span class="verse"><a name="46">46</a>И никой не можеше да Му отговори нито дума; нито пък дръзна вече някой от този ден да Му задава въпроси.</span> </p></div</div></div></body></html>