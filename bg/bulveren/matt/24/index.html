<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 24</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/24"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 24</strong></div><p><span class="verse"><a name="1">1</a>И когато Иисус излезе от храма и си отиваше, учениците Му се приближиха да Му покажат сградите на храма.</span> <span class="verse"><a name="2">2</a>А Той им каза: Не виждате ли всичко това? Истина ви казвам: няма да остане тук камък върху камък, който да не бъде сринат.</span> <span class="verse"><a name="3">3</a>И когато седеше на Елеонския хълм, учениците дойдоха при Него насаме и Му казаха: Кажи ни кога ще бъде това. И какъв ще бъде белегът на Твоето пришествие и за свършека на света?</span> <span class="verse"><a name="4">4</a>Иисус в отговор им каза: Пазете се да не ви подмами някой,</span> <span class="verse"><a name="5">5</a>защото мнозина ще дойдат в Мое Име, казвайки: Аз съм Христос; и ще подмамят мнозина.</span> <span class="verse"><a name="6">6</a>И ще чуете за войни и за военни слухове, но внимавайте да не се смущавате; понеже тези неща трябва да станат, но това още не е свършекът.</span> <span class="verse"><a name="7">7</a>Защото ще се надигне нация против нация и царство против царство; и на разни места ще има глад, (епидемии) и земетресения.</span> <span class="verse"><a name="8">8</a>Но всичко това ще бъде само началото на страданията.</span> <span class="verse"><a name="9">9</a>Тогава ще ви предадат на мъки и ще ви убият; и ще бъдете мразени от всичките народи заради Моето Име.</span> <span class="verse"><a name="10">10</a>И тогава мнозина ще се заблудят и един друг ще се предадат, и един друг ще се намразят.</span> <span class="verse"><a name="11">11</a>И много лъжепророци ще се появят и ще заблудят мнозина.</span> <span class="verse"><a name="12">12</a>И понеже ще се умножи беззаконието, любовта на мнозинството ще охладнее.</span> <span class="verse"><a name="13">13</a>Но който устои докрай, той ще бъде спасен.</span> <span class="verse"><a name="14">14</a>И това благовестие на царството ще бъде проповядвано по целия свят за свидетелство на всичките народи; и тогава ще дойде свършекът.</span> <span class="verse"><a name="15">15</a>Затова, когато видите мерзостта на запустението, за която е говорено чрез пророк Даниил, стояща на святото място – който чете, нека разбира –</span> <span class="verse"><a name="16">16</a>тогава онези, които са в Юдея, нека бягат по планините;</span> <span class="verse"><a name="17">17</a>който се намери на къщния покрив, да не слиза да взима нещо от къщата си;</span> <span class="verse"><a name="18">18</a>и който се намери на нивата, да не се връща назад да взима дрехата си.</span> <span class="verse"><a name="19">19</a>Но горко на бременните и на кърмещите в онези дни!</span> <span class="verse"><a name="20">20</a>И се молете да не се случи бягането ви зиме или в съботен ден;</span> <span class="verse"><a name="21">21</a>защото тогава ще има голяма скръб, каквато не е имало от началото на света досега и каквато няма да има.</span> <span class="verse"><a name="22">22</a>И ако не се съкратяха онези дни, не би се избавило нито едно същество; но заради избраните онези дни ще се съкратят.</span> <span class="verse"><a name="23">23</a>Тогава ако ви каже някой: Ето, тук е Христос или там! – не вярвайте.</span> <span class="verse"><a name="24">24</a>Защото ще се появят лъжехристи и лъжепророци, които ще покажат големи знамения и чудеса, така че да заблудят, ако е възможно, и избраните.</span> <span class="verse"><a name="25">25</a>Ето, предсказах ви.</span> <span class="verse"><a name="26">26</a>И така, ако ви кажат: Ето, Той е в пустинята! – не излизайте, или: Ето, Той е във вътрешните стаи! – не вярвайте.</span> <span class="verse"><a name="27">27</a>Защото, както светкавицата излиза от изток и се вижда чак до запад, така ще бъде пришествието на Човешкия Син.</span> <span class="verse"><a name="28">28</a>Където бъде мършата, там ще се съберат и орлите.</span> <span class="verse"><a name="29">29</a>А веднага след скръбта на онези дни слънцето ще потъмнее, луната няма да даде светлината си, звездите ще падат от небето и небесните сили ще се разклатят.</span> <span class="verse"><a name="30">30</a>Тогава ще се яви на небето знамението на Човешкия Син; и тогава ще заплачат всички земни племена, като видят Човешкия Син, идващ на небесните облаци със сила и голяма слава.</span> <span class="verse"><a name="31">31</a>И ще изпрати Своите ангели със силен тръбен глас; и те ще съберат избраните Му от четирите ветрища, от единия край на небето до другия.</span> <span class="verse"><a name="32">32</a>И научете притчата от смокинята: когато клоните й вече омекнат и развият листа, знаете, че лятото е близо.</span> <span class="verse"><a name="33">33</a>Също така и вие, когато видите всичко това, да знаете, че Той е близо при вратата.</span> <span class="verse"><a name="34">34</a>Истина ви казвам: това поколение няма да премине, докато не се сбъдне всичко това.</span> <span class="verse"><a name="35">35</a>Небето и земята ще преминат, но Моите думи няма да преминат.</span> <span class="verse"><a name="36">36</a>А за онзи ден и час никой не знае – нито небесните ангели, нито Синът, а само Моят Отец.</span> <span class="verse"><a name="37">37</a>И както бяха Ноевите дни, така ще бъде пришествието на Човешкия Син.</span> <span class="verse"><a name="38">38</a>Защото, както и в онези дни преди потопа ядяха и пиеха, женеха се и се омъжваха до деня, когато Ной влезе в ковчега,</span> <span class="verse"><a name="39">39</a>и не разбраха, докато дойде потопът и завлече всички – така ще бъде и пришествието на Човешкия Син.</span> <span class="verse"><a name="40">40</a>Тогава двама ще бъдат на полето: единият ще се вземе, а другият ще се остави.</span> <span class="verse"><a name="41">41</a>Две жени ще мелят на мелницата: едната ще се вземе, а другата ще се остави.</span> <span class="verse"><a name="42">42</a>Затова бдете, защото не знаете в кой ден ще дойде вашият Господ.</span> <span class="verse"><a name="43">43</a>Но това да знаете, че ако домакинът знаеше по кое време щеше да дойде крадецът, щеше да бди и нямаше да остави да му подкопаят къщата.</span> <span class="verse"><a name="44">44</a>Затова бъдете и вие готови, защото в час, който не мислите, Човешкият Син идва.</span> <span class="verse"><a name="45">45</a>Кой тогава е верният и разумен слуга, когото господарят му е поставил над домочадието си, за да им дава храна навреме?</span> <span class="verse"><a name="46">46</a>Блажен е онзи слуга, чийто господар, като си дойде, го намери, че прави така.</span> <span class="verse"><a name="47">47</a>Истина ви казвам, че ще го постави над целия си имот.</span> <span class="verse"><a name="48">48</a>Но ако онзи зъл слуга каже в сърцето си: Господарят ми се бави;</span> <span class="verse"><a name="49">49</a>и започне да бие съслужителите си и да яде и пие с пияниците,</span> <span class="verse"><a name="50">50</a>господарят на онзи слуга ще дойде в ден, в който той не го очаква, и в час, който той не знае,</span> <span class="verse"><a name="51">51</a>и като го посече, ще определи неговата участ с лицемерите. Там ще бъде плач и скърцане със зъби.</span> </p></div</div></div></body></html>