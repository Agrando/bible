<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 12</strong></div><p><span class="verse"><a name="1">1</a>По онова време, в една събота, Иисус минаваше през посевите, а учениците Му, като огладняха, започнаха да късат класове и да ядат.</span> <span class="verse"><a name="2">2</a>А фарисеите, като видяха това, Му казаха: Виж, Твоите ученици вършат това, което не е позволено да се върши в събота!</span> <span class="verse"><a name="3">3</a>А Той им каза: Не сте ли чели какво направи Давид, когато огладня той и мъжете, които бяха с него;</span> <span class="verse"><a name="4">4</a>как влезе в Божия дом и яде присъствените хлябове, които не беше позволено да яде нито той, нито онези, които бяха с него, а само свещениците?</span> <span class="verse"><a name="5">5</a>Или, не сте ли чели в закона, че в съботен ден свещениците в храма нарушават съботата и не са виновни?</span> <span class="verse"><a name="6">6</a>Но казвам ви, че тук има нещо повече от храма.</span> <span class="verse"><a name="7">7</a>Но ако знаехте какво значи това: ?Милост искам, а не жертва“, не бихте осъдили невинните.</span> <span class="verse"><a name="8">8</a>Защото Човешкият Син е Господар на съботата.</span> <span class="verse"><a name="9">9</a>И като замина оттам, дойде в синагогата им.</span> <span class="verse"><a name="10">10</a>Там имаше един човек с изсъхнала ръка; и за да обвинят Иисус, Го попитаха: Позволено ли е човек да изцелява в събота?</span> <span class="verse"><a name="11">11</a>И Той им каза: Кой човек от вас, ако има една овца и тя в съботен ден падне в яма, няма да я улови и извади?</span> <span class="verse"><a name="12">12</a>А колко по-ценен е човекът от овцата! Затова е позволено да се прави добро в съботен ден.</span> <span class="verse"><a name="13">13</a>Тогава каза на човека: Протегни ръката си. И той я протегна; и тя стана здрава като другата.</span> <span class="verse"><a name="14">14</a>А фарисеите, като излязоха, се наговориха против Него как да Го погубят.</span> <span class="verse"><a name="15">15</a>Но Иисус, като разбра, се оттегли оттам; и голямо множество Го последва, и Той ги изцели всички.</span> <span class="verse"><a name="16">16</a>И им заръча да не разгласяват за Него,</span> <span class="verse"><a name="17">17</a>за да се сбъдне реченото чрез пророк Исая, който казва:</span> <span class="verse"><a name="18">18</a>?Ето Моят Служител, когото избрах; Моят Възлюбен, в когото е благоволението на душата Ми. Ще положа Духа Си на Него, и Той ще възвести съд на народите.</span> <span class="verse"><a name="19">19</a>Няма да се скара, нито да извика, нито ще чуе някой гласа Му по улиците.</span> <span class="verse"><a name="20">20</a>Смазана тръстика няма да пречупи и тлеещ фитил няма да угаси, докато изведе съда към победа.</span> <span class="verse"><a name="21">21</a>И в Неговото Име народите ще се надяват.“</span> <span class="verse"><a name="22">22</a>Тогава доведоха при Него един обладан от демон, сляп и ням; и го изцели, така че немият говореше и виждаше.</span> <span class="verse"><a name="23">23</a>И всичките множества се смаяха и говореха: Да не би Този да е Давидовият Син?</span> <span class="verse"><a name="24">24</a>А когато фарисеите чуха това, казаха: Този не изгонва демоните иначе, освен чрез началника на демоните, Веелзевул.</span> <span class="verse"><a name="25">25</a>А Иисус, като знаеше техните мисли, им каза: Всяко царство, разделено самЄ против себе си, запустява; и нито един град или дом, разделен сам против себе си, няма да устои.</span> <span class="verse"><a name="26">26</a>Ако Сатана изгонва Сатана, той се е разделил сам против себе си: тогава как ще устои неговото царство?</span> <span class="verse"><a name="27">27</a>При това, ако Аз изгонвам демоните чрез Веелзевул, чрез кого ги изгонват вашите синове? Затова те ще ви бъдат съдии.</span> <span class="verse"><a name="28">28</a>Но ако Аз изгонвам демоните чрез Божия Дух, то Божието царство е дошло до вас.</span> <span class="verse"><a name="29">29</a>Или как може да влезе някой в къщата на силния и да му ограби покъщнината, ако първо не върже силния? И тогава ще ограби къщата му.</span> <span class="verse"><a name="30">30</a>Който не е с Мен, той е против Мен; и който не събира с Мен, разпилява.</span> <span class="verse"><a name="31">31</a>Затова ви казвам: всеки грях и хула ще се прости на хората; но хулата против Духа няма да се прости.</span> <span class="verse"><a name="32">32</a>И ако някой каже дума против Човешкия син, ще му се прости, но ако някой говори против Светия Дух, няма да му се прости нито в този свят, нито в бъдещия.</span> <span class="verse"><a name="33">33</a>Или направете дървото добро и плода му добър, или направете дървото лошо и плода му лош; защото от плода се познава дървото.</span> <span class="verse"><a name="34">34</a>Рожби на усойница! Как можете да говорите добро, като сте зли? Защото от онова, което препълва сърцето, говорят устата.</span> <span class="verse"><a name="35">35</a>Добрият човек от доброто си съкровище изважда добри неща, а злият човек от злото си съкровище изважда зли неща.</span> <span class="verse"><a name="36">36</a>И казвам ви, че за всяка празна дума, която кажат хората, ще отговарят в съдния ден.</span> <span class="verse"><a name="37">37</a>Защото от думите си ще се оправдаеш, и от думите си ще се осъдиш.</span> <span class="verse"><a name="38">38</a>Тогава някои от книжниците и фарисеите Му отговориха и казаха: Учителю, искаме да видим знамение от Теб.</span> <span class="verse"><a name="39">39</a>А Той в отговор им каза: Зло и прелюбодейно поколение иска знамение, но друго знамение няма да му се даде, освен знамението на пророк Йона.</span> <span class="verse"><a name="40">40</a>Защото, както Йона беше в корема на морското чудовище три дни и три нощи, така и Човешкият Син ще бъде в сърцето на земята три дни и три нощи.</span> <span class="verse"><a name="41">41</a>Ниневийските мъже ще се явят на съда с това поколение и ще го осъдят, защото те се покаяха чрез проповедта на Йона; а ето, тук има повече от Йона.</span> <span class="verse"><a name="42">42</a>Южната царица ще се яви на съда с това поколение и ще го осъди, защото тя дойде от краищата на земята, за да чуе Соломоновата мъдрост; а ето, тук има повече от Соломон.</span> <span class="verse"><a name="43">43</a>Когато нечистият дух излезе от човека, той минава през безводни места, за да търси покой, и не намира.</span> <span class="verse"><a name="44">44</a>Тогава казва: Ще се върна в къщата си, откъдето съм излязъл. И като дойде, я намира празна, пометена и украсена.</span> <span class="verse"><a name="45">45</a>Тогава отива и взема със себе си седем други духа, по-зли от него, и като влязат, живеят там; и последното състояние на онзи човек става по-лошо от първото. Също така ще бъде и с това зло поколение.</span> <span class="verse"><a name="46">46</a>Когато Той още говореше на множествата, ето, майка Му и братята Му стояха навън и искаха да Му говорят.</span> <span class="verse"><a name="47">47</a>И някой Му каза: Ето, майка Ти и братята Ти стоят вън и искат да Ти говорят.</span> <span class="verse"><a name="48">48</a>А Той в отговор рече на този, който Му каза това: Коя е майка Ми и кои са братята Ми?</span> <span class="verse"><a name="49">49</a>И като простря ръка към учениците Си, каза: Ето майка Ми и братята Ми!</span> <span class="verse"><a name="50">50</a>Защото, който върши волята на Моя Отец, който е на небесата, той Ми е брат и сестра, и майка.</span> </p></div</div></div></body></html>