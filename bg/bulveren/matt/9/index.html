<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 9</strong></div><p><span class="verse"><a name="1">1</a>Тогава Той се качи на един кораб, премина и дойде в Своя Си град.</span> <span class="verse"><a name="2">2</a>И ето, донесоха при Него един паралитик, сложен на постелка; и Иисус, като видя вярата им, каза на паралитика: Дерзай, синко, прощават ти се греховете.</span> <span class="verse"><a name="3">3</a>И ето, някои от книжниците си казаха: Този богохулства.</span> <span class="verse"><a name="4">4</a>А Иисус, като видя мислите им, каза: Защо мислите зло в сърцата си?</span> <span class="verse"><a name="5">5</a>Защото кое е по-лесно? Да кажа: прощават ти се греховете; или да кажа: стани и ходи?</span> <span class="verse"><a name="6">6</a>Но за да познаете, че Човешкият Син има власт на земята да прощава греховете – тогава каза на паралитика: Стани, вдигни постелката си и иди у дома си!</span> <span class="verse"><a name="7">7</a>И той стана и отиде у дома си.</span> <span class="verse"><a name="8">8</a>А множествата, като видяха това, ги обзе страх и прославиха Бога, който беше дал такава власт на хората.</span> <span class="verse"><a name="9">9</a>И като минаваше оттам, Иисус видя един човек на име Матей, който седеше в бирничеството, и му каза: Следвай Ме. И той стана и Го последва.</span> <span class="verse"><a name="10">10</a>И когато беше седнал на трапезата в къщата, ето, много бирници и грешници дойдоха и насядаха с Иисус и с учениците Му.</span> <span class="verse"><a name="11">11</a>И фарисеите, като видяха това, казаха на учениците Му: Защо вашият Учител яде с бирниците и грешниците?</span> <span class="verse"><a name="12">12</a>А Той, като чу това, каза: Здравите нямат нужда от лекар, а болните.</span> <span class="verse"><a name="13">13</a>Но идете и се научете какво значи това: ?Милост искам, а не жертва“, защото не съм дошъл да призова праведните, а грешните (на покаяние).</span> <span class="verse"><a name="14">14</a>Тогава при Него дойдоха учениците на Йоан и казаха: Защо ние и фарисеите постим много, а Твоите ученици не постят?</span> <span class="verse"><a name="15">15</a>Иисус им каза: Могат ли сватбарите да жалеят, докато младоженецът е с тях? Ще дойде обаче време, когато младоженецът ще им се отнеме, и тогава ще постят.</span> <span class="verse"><a name="16">16</a>Никой не кърпи стара дреха с нов плат; защото това, което трябва да я закърпи, отдира от дрехата и съдраното става по-лошо.</span> <span class="verse"><a name="17">17</a>Нито наливат ново вино в стари мехове; иначе меховете се спукват, виното изтича и меховете се изхабяват. Но наливат ново вино в нови мехове, та и двете се запазват.</span> <span class="verse"><a name="18">18</a>Когато им говореше това, ето, един началник дойде, падна пред Него, и казваше: Дъщеря ми току-що умря; но ела и положи ръката Си на нея, и тя ще оживее!</span> <span class="verse"><a name="19">19</a>И Иисус стана и го последва, а също и учениците Му.</span> <span class="verse"><a name="20">20</a>И ето, една жена, която имаше кръвотечение от дванадесет години, се приближи отзад и се допря до полите на дрехата Му,</span> <span class="verse"><a name="21">21</a>защото си казваше: Ако се допра до дрехата Му, ще оздравея.</span> <span class="verse"><a name="22">22</a>А Иисус, като се обърна и я видя, каза: Дерзай, дъще, твоята вяра те изцели. И от същия час жената оздравя.</span> <span class="verse"><a name="23">23</a>И когато Иисус дойде в къщата на началника и видя свирачите и разтревожения народ, каза:</span> <span class="verse"><a name="24">24</a>Идете си, защото момичето не е умряло, а спи. А те Му се присмиваха.</span> <span class="verse"><a name="25">25</a>И като изпъдиха народа, Той влезе и я хвана за ръката; и момичето стана.</span> <span class="verse"><a name="26">26</a>И това се разчу по цялата онази страна.</span> <span class="verse"><a name="27">27</a>А когато Иисус си отиваше оттам, Го последваха двама слепи, които викаха и казваха: Смили се за нас, Сине Давидов!</span> <span class="verse"><a name="28">28</a>И като влезе вкъщи, слепите се приближиха до Него; и Иисус им каза: Вярвате ли, че мога да сторя това? Те Му казаха: Да, Господи.</span> <span class="verse"><a name="29">29</a>Тогава Той се допря до очите им и каза: Нека ви бъде според вярата ви.</span> <span class="verse"><a name="30">30</a>И очите им се отвориха. А Иисус им заръча строго, като каза: Внимавайте никой да не узнае това!</span> <span class="verse"><a name="31">31</a>А те, като излязоха, Го разгласиха по цялата онази страна.</span> <span class="verse"><a name="32">32</a>И когато те излизаха, ето, доведоха при Него един ням човек, обладан от демон.</span> <span class="verse"><a name="33">33</a>И след като бе изгонен демонът, немият проговори. И множествата се чудеха и казваха: Никога не се е виждало такова нещо в Израил!</span> <span class="verse"><a name="34">34</a>А фарисеите казваха: Чрез началника на демоните Той изгонва демоните.</span> <span class="verse"><a name="35">35</a>И Иисус обикаляше всичките градове и села и поучаваше в синагогите им, и проповядваше благовестието на царството, и изцеляваше всякаква болест и всякаква немощ.</span> <span class="verse"><a name="36">36</a>А когато видя множествата, се смили над тях, защото бяха изнемощели и пръснати като овце, които нямат пастир.</span> <span class="verse"><a name="37">37</a>Тогава каза на учениците Си: Жетвата е изобилна, а работниците – малко;</span> <span class="verse"><a name="38">38</a>затова, молете се на Господаря на жетвата да изпрати работници на жетвата Си.</span> </p></div</div></div></body></html>