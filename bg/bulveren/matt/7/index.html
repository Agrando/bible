<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 7</strong></div><p><span class="verse"><a name="1">1</a>Не съдете, за да не бъдете съдени.</span> <span class="verse"><a name="2">2</a>Защото, с какъвто съд съдите, с такъв ще ви съдят; и с каквато мярка мерите, с такава ще ви се мери.</span> <span class="verse"><a name="3">3</a>И защо гледаш съчицата в окото на брат си, а не усещаш гредата в своето око?</span> <span class="verse"><a name="4">4</a>Или как ще кажеш на брат си: Остави ме да извадя съчицата от окото ти; а ето гредата в твоето око?</span> <span class="verse"><a name="5">5</a>Лицемерецо, първо извади гредата от своето око и тогава ще видиш ясно, за да извадиш съчицата от окото на брат си.</span> <span class="verse"><a name="6">6</a>Не давайте свято нещо на кучетата, нито хвърляйте бисерите си пред свинете, да не би да ги стъпчат с краката си и да се обърнат да ви разкъсат.</span> <span class="verse"><a name="7">7</a>Искайте, и ще ви се даде; търсете, и ще намерите; хлопайте, и ще ви се отвори;</span> <span class="verse"><a name="8">8</a>защото всеки, който иска, получава; който търси, намира; и на този, който хлопа, ще се отвори.</span> <span class="verse"><a name="9">9</a>Има ли между вас човек, който, ако му поиска син му хляб, ще му даде камък,</span> <span class="verse"><a name="10">10</a>или ако поиска риба, ще му даде змия?</span> <span class="verse"><a name="11">11</a>И така, ако вие, които сте зли, знаете да давате блага на децата си, колко повече вашият Отец, който е на небесата, ще даде добро на тези, които искат от Него!</span> <span class="verse"><a name="12">12</a>И така, всяко нещо, което желаете да правят хората на вас, така и вие правете на тях; защото това е законът и пророците.</span> <span class="verse"><a name="13">13</a>Влезте през тясната порта, защото широка е портата и пространен е пътят, който води към погибел, и мнозина са онези, които минават през тях.</span> <span class="verse"><a name="14">14</a>Понеже тясна е портата и тесен е пътят, който води към живот, и малцина са онези, които ги намират.</span> <span class="verse"><a name="15">15</a>Пазете се от лъжливите пророци, които идват при вас в овчи дрехи, а отвътре са вълци грабители.</span> <span class="verse"><a name="16">16</a>По плодовете им ще ги познаете. Бере ли се грозде от тръни или смокини – от репеи?</span> <span class="verse"><a name="17">17</a>Също така, всяко добро дърво дава добри плодове, а лошото дърво дава лоши плодове.</span> <span class="verse"><a name="18">18</a>Не може добро дърво да дава лоши плодове или лошо дърво да дава добри плодове.</span> <span class="verse"><a name="19">19</a>Всяко дърво, което не дава добър плод, се отсича и се хвърля в огън.</span> <span class="verse"><a name="20">20</a>И така, по плодовете им ще ги познаете.</span> <span class="verse"><a name="21">21</a>Не всеки, който Ми казва: Господи! Господи! — ще влезе в небесното царство, а който върши волята на Моя Отец, който е на небесата.</span> <span class="verse"><a name="22">22</a>В онзи ден мнозина ще Ми кажат: Господи! Господи! Не в Твоето ли Име пророкувахме, не в Твоето ли Име демони изгонвахме, и не в Твоето ли Име направихме много чудеса? —</span> <span class="verse"><a name="23">23</a>но тогава ще им заявя: Аз никога не съм ви познавал, махнете се от Мен вие, които вършите беззаконие!</span> <span class="verse"><a name="24">24</a>И така, всеки, който чуе тези Мои думи и ги изпълнява, ще се сравни с разумен човек, който е построил къщата си на канара;</span> <span class="verse"><a name="25">25</a>и заваля дъждът, и придойдоха реките, и духнаха ветровете, и се устремиха върху тази къща; и тя не падна, защото беше основана на канара.</span> <span class="verse"><a name="26">26</a>И всеки, който чуе тези Мои думи и не ги изпълнява, ще се сравни с неразумен човек, който построи къщата си на пясък;</span> <span class="verse"><a name="27">27</a>и заваля дъждът, и придойдоха реките, и духнаха ветровете, и се устремиха върху тази къща; и тя падна, и падането й беше голямо.</span> <span class="verse"><a name="28">28</a>И когато Иисус свърши тези думи, множествата се чудеха на учението Му,</span> <span class="verse"><a name="29">29</a>защото ги поучаваше като Един, който има власт, а не като техните книжници.</span> </p></div</div></div></body></html>