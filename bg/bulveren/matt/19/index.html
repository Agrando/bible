<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 19</strong></div><p><span class="verse"><a name="1">1</a>Когато Иисус свърши тези думи, тръгна от Галилея и дойде в областта на Юдея отвъд Йордан.</span> <span class="verse"><a name="2">2</a>И големи множества Го следваха и Той ги изцели там.</span> <span class="verse"><a name="3">3</a>Тогава дойдоха при Него фарисеи, които, като Го изпитваха, казаха: Позволено ли е на човек да напусне жена си по всякаква причина?</span> <span class="verse"><a name="4">4</a>А Той в отговор каза: Не сте ли чели, че Онзи, който ги е сътворил, ги е сътворил отначало мъжко и женско и е казал:</span> <span class="verse"><a name="5">5</a>?Затова ще остави човек баща си и майка си и ще се прилепи към жена си, и двамата ще бъдат една плът.“</span> <span class="verse"><a name="6">6</a>Така че те не са вече двама, а една плът. И така, онова, което Бог е съчетал, човек да не разлъчва.</span> <span class="verse"><a name="7">7</a>Казват Му: Тогава защо Мойсей заповяда да й даде разводно писмо и да я напусне?</span> <span class="verse"><a name="8">8</a>Каза им: Поради вашето коравосърдечие Мойсей ви е позволил да си напускате жените, но отначало не е било така.</span> <span class="verse"><a name="9">9</a>А казвам ви: който напусне жена си, освен поради блудство, и се ожени за друга, той прелюбодейства; и който се ожени за напусната, прелюбодейства.</span> <span class="verse"><a name="10">10</a>Учениците Му казват: Ако е такова отношението на мъжа към жената, по-добре да не се жени!</span> <span class="verse"><a name="11">11</a>А Той им каза: Не могат всички да приемат това слово, а само онези, на които е дадено.</span> <span class="verse"><a name="12">12</a>Защото има скопци, които така са родени от утробата на майка си; има и скопци, които са били скопени от хора; а има и скопци, които сами себе си са скопили заради небесното царство. Който може да приеме това, нека приеме.</span> <span class="verse"><a name="13">13</a>Тогава доведоха при Него дечица, за да положи ръце на тях и да се помоли; а учениците ги смъмриха.</span> <span class="verse"><a name="14">14</a>А Иисус каза: Оставете дечицата и не ги спирайте да дойдат при Мен, защото на такива е небесното царство.</span> <span class="verse"><a name="15">15</a>И положи ръце на тях и замина оттам.</span> <span class="verse"><a name="16">16</a>И ето, един дойде при Него и каза: Учителю, какво добро да направя, за да имам вечен живот?</span> <span class="verse"><a name="17">17</a>А Той му каза: Защо питаш Мен за доброто? Един има, който е добър. Но ако искаш да влезеш в живота, пази заповедите.</span> <span class="verse"><a name="18">18</a>Каза Му: Кои? Иисус каза: Тези: не убивай; не прелюбодействай; не кради; не лъжесвидетелствай;</span> <span class="verse"><a name="19">19</a>почитай баща си и майка си; и люби ближния си както себе си.</span> <span class="verse"><a name="20">20</a>Младежът Му каза: Всичко това съм опазил (от младостта си); какво още не ми достига?</span> <span class="verse"><a name="21">21</a>Иисус му каза: Ако искаш да бъдеш съвършен, иди, продай имота си и дай на бедните; и ще имаш съкровище на небесата; и ела и Ме следвай.</span> <span class="verse"><a name="22">22</a>Но младежът, като чу това слово, си отиде наскърбен, защото беше човек с много имот.</span> <span class="verse"><a name="23">23</a>А Иисус каза на учениците Си: Истина ви казвам: мъчно ще влезе богат в небесното царство.</span> <span class="verse"><a name="24">24</a>И пак ви казвам: по-лесно е камила да мине през иглени уши, отколкото богат да влезе в Божието царство.</span> <span class="verse"><a name="25">25</a>А учениците, като чуха това, бяха много поразени и казаха: Като е така, кой може да се спаси?</span> <span class="verse"><a name="26">26</a>А Иисус ги погледна и им каза: За хората това е невъзможно, но за Бога всичко е възможно.</span> <span class="verse"><a name="27">27</a>Тогава Петър в отговор Му каза: Ето, ние оставихме всичко и Те последвахме. А с нас какво ще стане?</span> <span class="verse"><a name="28">28</a>А Иисус им каза: Истина ви казвам, вие, които ме последвахте при новорождението — когато Човешкият син седне на славния Си престол, също ще седнете на дванадесет престола да съдите дванадесетте израилеви племена.</span> <span class="verse"><a name="29">29</a>И всеки, който е оставил къщи или братя, или сестри, или баща, или майка, (или жена), или деца, или ниви заради Моето Име, ще получи стократно и ще наследи вечен живот.</span> <span class="verse"><a name="30">30</a>Обаче мнозина първи ще бъдат последни, а последните – първи.</span> </p></div</div></div></body></html>