<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 26</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/26"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 26</strong></div><p><span class="verse"><a name="1">1</a>Когато Иисус свърши тези думи, каза на учениците Си:</span> <span class="verse"><a name="2">2</a>Знаете, че след два дни ще бъде Пасхата и Човешкият Син ще бъде предаден на разпятие.</span> <span class="verse"><a name="3">3</a>Тогава главните свещеници и народните старейшини се събраха в двора на първосвещеника, който се наричаше Каяфа,</span> <span class="verse"><a name="4">4</a>и се наговаряха как да уловят Иисус с хитрост и да Го убият;</span> <span class="verse"><a name="5">5</a>но казваха: Да не е на празника, за да не стане вълнение сред народа.</span> <span class="verse"><a name="6">6</a>А когато Иисус беше във Витания, в къщата на прокажения Симон,</span> <span class="verse"><a name="7">7</a>до Него се приближи една жена, която имаше алабастрен съд с много скъпо миро, което изля на главата Му, докато Той седеше на трапезата.</span> <span class="verse"><a name="8">8</a>А като видяха това, учениците започнаха да недоволстват, казвайки: Защо се прахоса това?</span> <span class="verse"><a name="9">9</a>Защото това миро можеше да се продаде за голяма сума, която да се раздаде на бедните.</span> <span class="verse"><a name="10">10</a>Но като разбра това, Иисус им каза: Защо досаждате на жената? Понеже тя извърши едно добро дело за Мен.</span> <span class="verse"><a name="11">11</a>Защото бедните винаги се намират между вас, а Аз не винаги се намирам.</span> <span class="verse"><a name="12">12</a>Защото тя, като изля това миро върху тялото Ми, го направи за Моето погребение.</span> <span class="verse"><a name="13">13</a>Истина ви казвам: където и да се проповядва това благовестие по целия свят, ще се разказва за неин спомен и това, което тя направи.</span> <span class="verse"><a name="14">14</a>Тогава един от дванадесетте, наречен Юда Искариотски, отиде при главните свещеници и каза:</span> <span class="verse"><a name="15">15</a>Какво ще ми дадете, и аз ще ви Го предам? И те му определиха тридесет сребърника.</span> <span class="verse"><a name="16">16</a>И оттогава той търсеше удобен случай, за да Го предаде.</span> <span class="verse"><a name="17">17</a>А в първия ден на празника на безквасните хлябове учениците отидоха при Иисус и казаха: Къде искаш да Ти приготвим, за да ядеш пасхата?</span> <span class="verse"><a name="18">18</a>Той каза: Идете в града при еди-кого си и му кажете: Учителят каза: Времето Ми е близо – у теб ще празнувам Пасхата с учениците Си.</span> <span class="verse"><a name="19">19</a>И учениците направиха, както им заръча Иисус, и приготвиха Пасхата.</span> <span class="verse"><a name="20">20</a>И когато се свечери, Той седна на трапезата с дванадесетте ученици.</span> <span class="verse"><a name="21">21</a>И като ядяха, каза: Истина ви казвам, че един от вас ще Ме предаде.</span> <span class="verse"><a name="22">22</a>А те бяха пренаскърбени и започнаха един по един всички да Му казват: Да не съм аз, Господи?</span> <span class="verse"><a name="23">23</a>А Той в отговор каза: Който натопи ръката си заедно с Мен в блюдото, той ще Ме предаде.</span> <span class="verse"><a name="24">24</a>Човешкият Син отива, както е писано за Него; но горко на този човек, чрез когото Човешкият Син ще бъде предаден! Добре щеше да бъде за този човек, ако не се беше родил.</span> <span class="verse"><a name="25">25</a>А Юда, който Го предаде, в отговор каза: Да не съм аз, Равви? Иисус му каза: Ти каза.</span> <span class="verse"><a name="26">26</a>И когато ядяха, Иисус взе хляб, благослови и го разчупи, и като го даваше на учениците, каза: Вземете, яжте: това е Моето тяло.</span> <span class="verse"><a name="27">27</a>Взе и чашата и като благодари, даде им я и каза: Пийте от нея всички!</span> <span class="verse"><a name="28">28</a>Защото това е Моята кръв на (новия) завет, която се пролива за мнозина за прощаване на греховете.</span> <span class="verse"><a name="29">29</a>Но казвам ви, че отсега нататък няма вече да пия от този плод на лозата до онзи ден, когато ще го пия с вас нов в царството на Своя Отец.</span> <span class="verse"><a name="30">30</a>И като изпяха химн, излязоха на Елеонския хълм.</span> <span class="verse"><a name="31">31</a>Тогава Иисус им каза: Вие всички ще се отвърнете от Мен тази нощ, защото е писано: ?Ще поразя пастира и овцете на стадото ще се разпръснат.“</span> <span class="verse"><a name="32">32</a>А след като бъда възкресен, ще отида преди вас в Галилея.</span> <span class="verse"><a name="33">33</a>А Петър в отговор Му каза: Даже и всички да се отвърнат от Теб, аз никога няма да се отвърна!</span> <span class="verse"><a name="34">34</a>Иисус му каза: Истина ти казвам, че тази нощ, преди да пропее петелът, ти три пъти ще се отречеш от Мен.</span> <span class="verse"><a name="35">35</a>Петър Му каза: Дори да стане нужда да умра с Теб, пак няма да се отрека от Теб! Същото казаха и всичките ученици.</span> <span class="verse"><a name="36">36</a>Тогава Иисус дойде с тях на едно място, наречено Гетсимания, и каза на учениците Си: Седете тук, докато отида там и се помоля.</span> <span class="verse"><a name="37">37</a>И като взе със Себе Си Петър и двамата Зеведееви синове, започна да скърби и да се страхува.</span> <span class="verse"><a name="38">38</a>Тогава им каза: Душата Ми е пренаскърбена до смърт. Постойте тук и бдете заедно с Мен.</span> <span class="verse"><a name="39">39</a>И като отиде малко напред, падна на лицето Си и се молеше, казвайки: Отче Мой, ако е възможно, нека Ме отмине тази чаша; не обаче както Аз искам, а както Ти искаш.</span> <span class="verse"><a name="40">40</a>И дойде при учениците и ги намери заспали, и каза на Петър: Как! Не можахте ли поне един час да бдите с Мен?</span> <span class="verse"><a name="41">41</a>Бдете и се молете, за да не паднете в изкушение. Духът е бодър, но плътта – немощна.</span> <span class="verse"><a name="42">42</a>Пак отиде втори път и се моли, казвайки: Отче Мой, ако не е възможно да Ме отмине тази чаша, без да я пия, нека бъде Твоята воля.</span> <span class="verse"><a name="43">43</a>И като дойде, пак ги намери заспали, защото очите им бяха натежали.</span> <span class="verse"><a name="44">44</a>И пак ги остави и отиде да се помоли трети път, като каза отново същите думи.</span> <span class="verse"><a name="45">45</a>Тогава дойде при учениците и им каза: Спете и почивайте! Ето, наближи часът, когато Човешкият Син се предава в ръцете на грешници.</span> <span class="verse"><a name="46">46</a>Станете да вървим. Ето, приближи се този, който Ме предава.</span> <span class="verse"><a name="47">47</a>И когато Той говореше, ето, Юда, един от дванадесетте, дойде, и с него – голямо множество с мечове и тояги от главните свещеници и народните старейшини.</span> <span class="verse"><a name="48">48</a>А онзи, който Го предаваше, им беше дал знак, казвайки: Когото целуна, Той е; хванете Го.</span> <span class="verse"><a name="49">49</a>И веднага се приближи до Иисус и каза: Здравей, Равви! И Го целуваше.</span> <span class="verse"><a name="50">50</a>А Иисус му каза: Приятелю, за какво си дошъл? Тогава пристъпиха, сложиха ръце на Иисус и Го хванаха.</span> <span class="verse"><a name="51">51</a>И ето, един от тези, които бяха с Иисус, протегна ръка, измъкна меча си и като удари слугата на първосвещеника, му отсече ухото.</span> <span class="verse"><a name="52">52</a>Тогава Иисус му каза: Върни меча си на мястото му, защото всички, които са хванали меч, от меч ще загинат.</span> <span class="verse"><a name="53">53</a>Или мислиш, че не мога да се помоля на Моя Отец и Той да Ми изпрати още сега повече от дванадесет легиона ангели?</span> <span class="verse"><a name="54">54</a>Но как биха се сбъднали Писанията, че това трябва да бъде така?</span> <span class="verse"><a name="55">55</a>В същия час Иисус каза на множествата: Като срещу разбойник ли сте излезли с мечове и тояги да Ме уловите? Всеки ден седях и поучавах в храма, и не Ме хванахте.</span> <span class="verse"><a name="56">56</a>Но всичко това стана, за да се сбъднат Писанията на пророците. Тогава всички ученици Го оставиха и се разбягаха.</span> <span class="verse"><a name="57">57</a>А тези, които бяха хванали Иисус, Го заведоха при първосвещеника Каяфа, където бяха събрани книжниците и старейшините.</span> <span class="verse"><a name="58">58</a>А Петър Го следваше отдалеч до двора на първосвещеника; и като влезе вътре, седна със служителите да види края.</span> <span class="verse"><a name="59">59</a>А главните свещеници и целият Синедрион търсеха лъжливо свидетелство против Иисус, за да Го убият,</span> <span class="verse"><a name="60">60</a>но не намериха, въпреки че дойдоха много лъжесвидетели. Но накрая дойдоха двама, които казаха:</span> <span class="verse"><a name="61">61</a>Този каза: Мога да разруша Божия храм и за три дни пак да го съградя.</span> <span class="verse"><a name="62">62</a>Тогава първосвещеникът стана и Му каза: Нищо ли не отговаряш? Какво свидетелстват тези против Теб?</span> <span class="verse"><a name="63">63</a>Но Иисус мълчеше. Първосвещеникът Му каза: Заклевам Те в живия Бог да ни кажеш Ти ли си Христос, Божият Син?</span> <span class="verse"><a name="64">64</a>Иисус му каза: Ти каза. Но казвам ви, отсега нататък ще видите Човешкия Син седящ отдясно на Силата и идещ на небесните облаци.</span> <span class="verse"><a name="65">65</a>Тогава първосвещеникът раздра дрехите си и каза: Той богохулства! Каква нужда имаме вече от свидетели? Ето, сега чухме богохулството. Вие какво мислите?</span> <span class="verse"><a name="66">66</a>А те в отговор казаха: Той заслужава смъртно наказание.</span> <span class="verse"><a name="67">67</a>Тогава започнаха да Го заплюват в лицето и да Го блъскат, а други Му удряха плесници и Му казваха:</span> <span class="verse"><a name="68">68</a>Пророкувай ни, Христе! Кой Те удари?</span> <span class="verse"><a name="69">69</a>А Петър седеше вън на двора; и една слугиня дойде при него и му каза: И ти беше с Иисус Галилеянина.</span> <span class="verse"><a name="70">70</a>А той се отрече пред всички, казвайки: Не разбирам какво говориш.</span> <span class="verse"><a name="71">71</a>И когато излезе в предверието, го видя друга и каза на тези, които бяха там: И този беше с Иисус Назарянина.</span> <span class="verse"><a name="72">72</a>А Петър пак се отрече с клетва: Не познавам Човека.</span> <span class="verse"><a name="73">73</a>След малко се приближиха и онези, които стояха наблизо, и казаха на Петър: Наистина и ти си от тях, защото говорът ти те издава.</span> <span class="verse"><a name="74">74</a>Тогава той започна да проклина и да се кълне: Не познавам Човека. И начаса петелът пропя.</span> <span class="verse"><a name="75">75</a>И Петър си спомни думата на Иисус, който беше казал: Преди да пропее петелът, три пъти ще се отречеш от Мен. И той излезе вън и плака горко.</span> </p></div</div></div></body></html>