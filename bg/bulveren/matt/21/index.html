<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 21</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/21"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 21</strong></div><p><span class="verse"><a name="1">1</a>И когато се приближиха до Ерусалим и дойдоха във Витфагия при Елеонския хълм, Иисус изпрати двама ученика, като им каза:</span> <span class="verse"><a name="2">2</a>Идете в селото, което е насреща ви, и веднага ще намерите вързана магарица и магаренце с нея; отвържете ги и Ми ги докарайте.</span> <span class="verse"><a name="3">3</a>И ако някой ви каже нещо, кажете: На Господа трябват; и той веднага ще ги изпрати.</span> <span class="verse"><a name="4">4</a>А това стана, за да се сбъдне реченото чрез пророка, който казва:</span> <span class="verse"><a name="5">5</a>?Кажете на Сионовата дъщеря: Ето, твоят Цар идва при теб, кротък и възседнал на магарица и на магаренце, рожба на впрегатно.“</span> <span class="verse"><a name="6">6</a>И така, учениците отидоха и направиха, както им поръча Иисус:</span> <span class="verse"><a name="7">7</a>докараха магарицата и магаренцето и наметнаха на тях дрехите си, и Той седна върху тях.</span> <span class="verse"><a name="8">8</a>И едно много голямо множество постла дрехите си по пътя; други пък сечеха клони от дърветата и ги постилаха по пътя.</span> <span class="verse"><a name="9">9</a>А множествата, които вървяха пред Него и които идваха след Него, викаха: Осанна на Давидовия син! Благословен, който иде в Господното Име! Осанна във висините!</span> <span class="verse"><a name="10">10</a>И когато влезе в Ерусалим, целият град се раздвижи и казваха: Кой е Този?</span> <span class="verse"><a name="11">11</a>А множествата казваха: Този е пророкът Иисус, който е от Назарет в Галилея.</span> <span class="verse"><a name="12">12</a>И Иисус влезе в Божия храм и изпъди всички, които продаваха и купуваха в храма, и преобърна масите на онези, които обменяха пари, и пейките на онези, които продаваха гълъбите, и им каза:</span> <span class="verse"><a name="13">13</a>Писано е: ?Домът Ми ще се нарече молитвен дом“, а вие го правите ?разбойнически вертеп“.</span> <span class="verse"><a name="14">14</a>И при Него в храма дойдоха слепи и куци и Той ги изцели.</span> <span class="verse"><a name="15">15</a>А главните свещеници и книжници, като видяха чудесата, които извърши, и децата, които викаха в храма и казваха: Осанна на Давидовия Син! -- възнегодуваха и Му казаха:</span> <span class="verse"><a name="16">16</a>Чуваш ли какво казват тези? А Иисус им каза: Да. Не сте ли чели никога: ?От устата на младенците и сучещите приготвил си хвала“?</span> <span class="verse"><a name="17">17</a>И след като ги остави, излезе вън от града до Витания, където и пренощува.</span> <span class="verse"><a name="18">18</a>А на сутринта, когато се връщаше в града, огладня.</span> <span class="verse"><a name="19">19</a>И като видя една смокиня край пътя, дойде при нея, но не намери нищо на нея, освен само листа, и й каза: Да няма вече плод от теб до века! И смокинята веднага изсъхна.</span> <span class="verse"><a name="20">20</a>И учениците, като видяха това, се учудиха и казаха: Как така веднага изсъхна смокинята?</span> <span class="verse"><a name="21">21</a>А Иисус в отговор им каза: Истина ви казвам: ако имате вяра и не се усъмните, не само ще извършите стореното на смокинята, а даже ако кажете на този хълм: Вдигни се и се хвърли в морето, ще стане.</span> <span class="verse"><a name="22">22</a>И всичко, което поискате в молитва, като вярвате, ще получите.</span> <span class="verse"><a name="23">23</a>И когато дойде в храма, като поучаваше, главните свещеници и народните старейшини дойдоха при Него и казаха: С каква власт правиш тези неща? И кой Ти е дал тази власт?</span> <span class="verse"><a name="24">24</a>А Иисус в отговор им каза: Ще ви попитам и Аз едно нещо, на което, ако Ми отговорите, и Аз ще ви кажа с каква власт правя тези неща.</span> <span class="verse"><a name="25">25</a>Йоановото кръщение откъде беше? От небето или от хората? А те разискваха помежду си, като казваха: Ако кажем: От небето; Той ще ни каже: Тогава защо не му повярвахте?</span> <span class="verse"><a name="26">26</a>Но ако кажем: От хората; боим се от множеството, защото всички имат Йоан за пророк.</span> <span class="verse"><a name="27">27</a>И така, в отговор на Иисус казаха: Не знаем. И Той им каза: И Аз също не ви казвам с каква власт правя тези неща.</span> <span class="verse"><a name="28">28</a>Но какво мислите? Един човек, който имаше двама сина, отиде при първия и му каза: Синко, иди, работи днес на лозето.</span> <span class="verse"><a name="29">29</a>А той в отговор каза: Не искам! -- но после се разкая и отиде.</span> <span class="verse"><a name="30">30</a>Отиде и при втория и му каза същото. А той в отговор каза: Аз ще ида, господине! -- и не отиде.</span> <span class="verse"><a name="31">31</a>Кой от двамата изпълни бащината си воля? Казаха Му: Първият. Иисус им рече: Истина ви казвам, че бирниците и блудниците ви изпреварват в Божието царство.</span> <span class="verse"><a name="32">32</a>Защото Йоан дойде при вас в пътя на правдата и не му повярвахте, бирниците обаче и блудниците му повярваха. А вие, като видяхте това, даже не се разкаяхте след това да му повярвате.</span> <span class="verse"><a name="33">33</a>Чуйте друга притча. Имаше един стопанин, който насади лозе, огради го с плет, изкопа в него лин и построи кула; и като го даде под наем на лозари, отиде в чужбина.</span> <span class="verse"><a name="34">34</a>А когато наближи времето на плодовете, изпрати слугите си при лозарите, за да приберат плодовете му.</span> <span class="verse"><a name="35">35</a>И лозарите, като хванаха слугите му, един биха, друг убиха, а трети с камъни пребиха.</span> <span class="verse"><a name="36">36</a>Пак изпрати други слуги, повече на брой от първите; и на тях сториха същото.</span> <span class="verse"><a name="37">37</a>А най-накрая изпрати при тях сина си, като казваше: Ще почетат сина ми.</span> <span class="verse"><a name="38">38</a>Но лозарите, като видяха сина, казаха помежду си: Този е наследникът; елате да го убием и да присвоим наследството му!</span> <span class="verse"><a name="39">39</a>И като го хванаха, го изхвърлиха вън от лозето и го убиха.</span> <span class="verse"><a name="40">40</a>И така, когато стопанинът на лозето си дойде, какво ще направи на тези лозари?</span> <span class="verse"><a name="41">41</a>Казаха Му: Злосторниците лошо ще погуби, а лозето ще даде под наем на други лозари, които ще му дават плодовете на времето им.</span> <span class="verse"><a name="42">42</a>Иисус им каза: Никога ли не сте чели в Писанията: ?Камъкът, който отхвърлиха зидарите, Той стана глава на ъгъла. От Господа е това и чудно е в нашите очи“?</span> <span class="verse"><a name="43">43</a>Затова ви казвам, че Божието царство ще се отнеме от вас и ще се даде на народ, който ражда плодовете му.</span> <span class="verse"><a name="44">44</a>И който падне върху този камък, ще се разбие; а върху когото падне, ще го смаже.</span> <span class="verse"><a name="45">45</a>И главните свещеници и фарисеите, като чуха притчите Му, разбраха, че говори за тях.</span> <span class="verse"><a name="46">46</a>Но когато поискаха да Го хванат, се уплашиха от множествата, понеже Го имаха за пророк.</span> </p></div</div></div></body></html>