<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 10</strong></div><p><span class="verse"><a name="1">1</a>И като повика дванадесетте Си ученика, даде им власт над нечисти духове, да ги изгонват, и да изцеляват всякаква болест и всякаква немощ.</span> <span class="verse"><a name="2">2</a>А ето имената на дванадесетте апостоли: първият – Симон, който се нарича Петър, и брат му Андрей; Яков Зеведеев и брат му Йоан;</span> <span class="verse"><a name="3">3</a>Филип и Вартоломей; Тома и Матей, бирникът; Яков Алфеев и Тадей;</span> <span class="verse"><a name="4">4</a>Симон Зилот и Юда Искариотски, който Го и предаде.</span> <span class="verse"><a name="5">5</a>Тези дванадесет души Иисус изпрати и им заповяда, като каза: Не пътувайте към езичниците и в самарянски град не влизайте;</span> <span class="verse"><a name="6">6</a>а по-добре отивайте при изгубените овце от израилевия дом.</span> <span class="verse"><a name="7">7</a>И като ходите, проповядвайте, като казвате: Небесното царство наближи.</span> <span class="verse"><a name="8">8</a>Болни изцелявайте, мъртви възкресявайте, прокажени очиствайте, демони изгонвайте; даром сте приели, даром давайте.</span> <span class="verse"><a name="9">9</a>Не вземайте нито злато, нито сребро, нито медна монета в пояса си,</span> <span class="verse"><a name="10">10</a>нито торба за път, нито две ризи, нито сандали, нито тояга; защото работникът заслужава своята прехрана.</span> <span class="verse"><a name="11">11</a>И в който и да било град или село като влезете, разпитвайте кой в него е достоен, и там оставайте, докато си отидете.</span> <span class="verse"><a name="12">12</a>А когато влизате в дома, поздравявайте го.</span> <span class="verse"><a name="13">13</a>И ако домът бъде достоен, нека дойде на него вашият мир; но ако не бъде достоен, мирът ви нека се върне към вас.</span> <span class="verse"><a name="14">14</a>И ако някой не ви приеме и не послуша думите ви, като излизате от дома му или от онзи град, отърсете праха от краката си.</span> <span class="verse"><a name="15">15</a>Истина ви казвам: по-леко ще бъде на содомската и гоморската земя в съдния ден, отколкото на онзи град.</span> <span class="verse"><a name="16">16</a>Ето, Аз ви изпращам като овце посред вълци; и така, бъдете разумни като змиите и незлобиви като гълъбите.</span> <span class="verse"><a name="17">17</a>И се пазете от хората, защото ще ви предават на съдилища и в синагогите си ще ви бият.</span> <span class="verse"><a name="18">18</a>Да! И пред управители и царе ще ви извеждат заради Мен, за да свидетелствате на тях и на народите.</span> <span class="verse"><a name="19">19</a>А когато ви предадат, не се безпокойте как или какво да говорите, защото в същия час ще ви се даде какво да говорите.</span> <span class="verse"><a name="20">20</a>Защото не сте вие, които говорите, а Духът на Отца ви, който говори във вас.</span> <span class="verse"><a name="21">21</a>Брат брата ще предаде на смърт, и баща – детето; и деца ще се надигнат против родителите и ще ги докарват до смърт.</span> <span class="verse"><a name="22">22</a>Ще бъдете мразени от всички заради Моето Име; а който устои докрай, той ще бъде спасен.</span> <span class="verse"><a name="23">23</a>А когато ви преследват в този град, бягайте в другия; защото, истина ви казвам: няма да свършите израилевите градове, докато дойде Човешкият Син.</span> <span class="verse"><a name="24">24</a>Ученикът не е по-горен от учителя си, нито слугата е по-горен от господаря си.</span> <span class="verse"><a name="25">25</a>Достатъчно е на ученика да бъде като учителя си, и на слугата – като господаря си. Ако стопанина на дома нарекоха Веелзевул, то колко повече – домашните Му!</span> <span class="verse"><a name="26">26</a>И така, не се бойте от тях; защото няма нищо покрито, което да не се открие, и тайно, което да не се узнае.</span> <span class="verse"><a name="27">27</a>Това, което ви говоря в тъмно, кажете го на светло; и което чуете на ухо, прогласете го от покрива.</span> <span class="verse"><a name="28">28</a>Не се бойте от онези, които убиват тялото, а душата не могат да убият; а по-скоро се бойте от Онзи, който може и душа, и тяло да погуби в пъкъла.</span> <span class="verse"><a name="29">29</a>Не се ли продават две врабчета за един асарий? И пак нито едно от тях няма да падне на земята без волята на вашия Отец.</span> <span class="verse"><a name="30">30</a>А на вас и космите на главата са всички преброени.</span> <span class="verse"><a name="31">31</a>И така, не се бойте: вие сте по-ценни от много врабчета.</span> <span class="verse"><a name="32">32</a>И така, всеки, който изповяда Мен пред хората, ще го изповядам и Аз пред Моя Отец, който е на небесата.</span> <span class="verse"><a name="33">33</a>Но всеки, който се отрече от Мен пред хората, ще се отрека и Аз от него пред Моя Отец, който е на небесата.</span> <span class="verse"><a name="34">34</a>Да не мислите, че дойдох да донеса мир на земята; не дойдох да донеса мир, а меч.</span> <span class="verse"><a name="35">35</a>Защото дойдох да разлъча човек от баща му, дъщеря – от майка й и снаха – от свекърва й;</span> <span class="verse"><a name="36">36</a>и неприятели на човека ще бъдат домашните му.</span> <span class="verse"><a name="37">37</a>Който обича баща или майка повече от Мен, не е достоен за Мен; и който обича син или дъщеря повече от Мен, не е достоен за Мен;</span> <span class="verse"><a name="38">38</a>и който не вземе кръста си и Ме следва, не е достоен за Мен.</span> <span class="verse"><a name="39">39</a>Който намери живота си, ще го изгуби, и който изгуби живота си заради Мен, ще го намери.</span> <span class="verse"><a name="40">40</a>Който приема вас, Мен приема; и който приема Мен, приема Този, който Ме е пратил.</span> <span class="verse"><a name="41">41</a>Който приема пророк в името на пророк, награда на пророк ще получи; и който приема праведник в името на праведник, награда на праведник ще получи.</span> <span class="verse"><a name="42">42</a>И който напои един от тези малките само с една чаша студена вода в името на ученик, истина ви казвам, никак няма да изгуби наградата си.</span> </p></div</div></div></body></html>