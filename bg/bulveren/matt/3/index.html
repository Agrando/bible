<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 3</strong></div><p><span class="verse"><a name="1">1</a>В онези дни дойде Йоан Кръстител и проповядваше в юдейската пустиня, като казваше:</span> <span class="verse"><a name="2">2</a>Покайте се, понеже наближи небесното царство.</span> <span class="verse"><a name="3">3</a>Защото този беше, за когото се е говорило чрез пророк Исая, който казва: ?Глас на един, който вика в пустинята: Пригответе пътя на Господа! Правете прави Неговите пътеки!“</span> <span class="verse"><a name="4">4</a>А този Йоан носеше облекло от камилска козина и кожен пояс около кръста си; а храната му беше акриди и див мед.</span> <span class="verse"><a name="5">5</a>Тогава излизаше при него Ерусалим, цяла Юдея и цялата йорданска околност</span> <span class="verse"><a name="6">6</a>и се кръщаваха от него в реката Йордан, като изповядваха греховете си.</span> <span class="verse"><a name="7">7</a>А като видя, че мнозина от фарисеите и садукеите идваха да се кръстят от него, им каза: Рожби на усойница! Кой ви предупреди да бягате от идещия гняв?</span> <span class="verse"><a name="8">8</a>Затова, принасяйте плодове, достойни за покаяние;</span> <span class="verse"><a name="9">9</a>и не мислете да си казвате: Авраам е нашият баща. Защото ви казвам, че Бог може и от тези камъни да издигне деца на Авраам.</span> <span class="verse"><a name="10">10</a>А и брадвата лежи вече при корена на дърветата. И така, всяко дърво, което не дава добър плод, се отсича и се хвърля в огъня.</span> <span class="verse"><a name="11">11</a>Аз ви кръщавам с вода за покаяние; а Онзи, който идва след мен, е по-силен от мен, и на Него не съм достоен да поднеса сандалите. Той ще ви кръсти със Светия Дух и с огън.</span> <span class="verse"><a name="12">12</a>Лопатата е в ръката Му и Той здраво ще очисти хармана Си, и ще събере житото Си в житницата, а плявата ще изгори в неугасим огън.</span> <span class="verse"><a name="13">13</a>Тогава Иисус дойде от Галилея при Йоан на Йордан, за да се кръсти от него.</span> <span class="verse"><a name="14">14</a>А Йоан Го възпираше, като Му казваше: Аз имам нужда да се кръстя от Теб. И Ти ли идеш при мен?</span> <span class="verse"><a name="15">15</a>А Иисус в отговор му каза: Остави Ме сега, защото така ни подобава да изпълним всяка правда. Тогава Йоан Го остави.</span> <span class="verse"><a name="16">16</a>И като се кръсти, Иисус веднага излезе от водата; и ето, отвориха Му се небесата и видя Божия Дух, че слизаше като гълъб и се спускаше на Него;</span> <span class="verse"><a name="17">17</a>и ето, глас от небесата, който казваше: Този е възлюбеният Ми Син, в когото благоволих.</span> </p></div</div></div></body></html>