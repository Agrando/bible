<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 2</strong></div><p><span class="verse"><a name="1">1</a>А когато се роди Иисус във Витлеем Юдейски в дните на цар Ирод, ето, мъдреци от изток пристигнаха в Ерусалим.</span> <span class="verse"><a name="2">2</a>И казаха: Къде е родилият се Цар на юдеите? Защото видяхме звездата Му на изток и дойдохме да Му се поклоним.</span> <span class="verse"><a name="3">3</a>Като чу това, цар Ирод се смути, и цял Ерусалим с него.</span> <span class="verse"><a name="4">4</a>Затова събра всички народни главни свещеници и книжници и ги разпитваше къде трябваше да се роди Христос.</span> <span class="verse"><a name="5">5</a>А те му казаха: Във Витлеем Юдейски, защото така е писано чрез пророка:</span> <span class="verse"><a name="6">6</a>?И ти, Витлееме, земьо юдова, никак не си най-малък между юдовите началства, защото от теб ще произлезе Вожд, който ще пасе Моя народ Израил.“</span> <span class="verse"><a name="7">7</a>Тогава Ирод повика тайно мъдреците и внимателно научи от тях времето, когато се е явила звездата.</span> <span class="verse"><a name="8">8</a>И като ги изпрати във Витлеем, каза: Идете, разпитайте внимателно за Детето; и като Го намерите, известете ми, за да отида и аз да Му се поклоня.</span> <span class="verse"><a name="9">9</a>А те, като изслушаха царя, си тръгнаха; и ето, звездата, която бяха видели на изток, вървеше пред тях, докато дойде и спря над мястото, където беше Детето.</span> <span class="verse"><a name="10">10</a>А като видяха звездата, се зарадваха с много голяма радост.</span> <span class="verse"><a name="11">11</a>И като влязоха в къщата, видяха Детето с майка Му Мария, паднаха и Му се поклониха; и като отвориха съкровищата си, Му принесоха дарове – злато, тамян и смирна.</span> <span class="verse"><a name="12">12</a>А понеже бяха предупредени от Бога насън да не се връщат при Ирод, те си отидоха през друг път в своята страна.</span> <span class="verse"><a name="13">13</a>А след като си отидоха, ето, Господен ангел се яви насън на Йосиф и каза: Стани, вземи Детето и майка Му и бягай в Египет, и остани там, докато ти кажа, защото Ирод ще потърси Детето, за да Го погуби.</span> <span class="verse"><a name="14">14</a>И тъй, той стана, взе Детето и майка Му през нощта и отиде в Египет,</span> <span class="verse"><a name="15">15</a>където остана до смъртта на Ирод, за да се сбъдне реченото от Господа чрез пророка, който казва: ?От Египет повиках Сина Си.“</span> <span class="verse"><a name="16">16</a>Тогава Ирод, като видя, че беше подигран от мъдреците, твърде много се разяри и прати да убият всичките момченца във Витлеем и във всичките му околности, на две години и по-малко, според времето, което внимателно беше изучил от мъдреците.</span> <span class="verse"><a name="17">17</a>Тогава се изпълни реченото от пророк Еремия, който казва:</span> <span class="verse"><a name="18">18</a>?Глас се чу в Рама, плач и голямо ридание; Рахил оплакваше децата си и не искаше да се утеши, защото ги няма.“</span> <span class="verse"><a name="19">19</a>А като умря Ирод, ето, Господен ангел се яви насън на Йосиф в Египет и каза:</span> <span class="verse"><a name="20">20</a>Стани, вземи Детето и майка Му и иди в израилевата земя; защото измряха онези, които искаха живота на Детето.</span> <span class="verse"><a name="21">21</a>И така, той стана, взе Детето и майка Му и дойде в израилевата земя.</span> <span class="verse"><a name="22">22</a>Но като чу, че над Юдея царувал Архелай на мястото на баща си Ирод, се страхуваше да иде там; и предупреден от Бога насън, се оттегли в галилейските страни;</span> <span class="verse"><a name="23">23</a>и дойде и се засели в един град, наречен Назарет, за да се сбъдне казаното чрез пророците, че ще се нарече Назарянин.</span> </p></div</div></div></body></html>