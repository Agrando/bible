<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/matt/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/matt">Matthew</a> &gt <strong>Chapter 13</strong></div><p><span class="verse"><a name="1">1</a>В същия ден Иисус излезе от къщата и седна край езерото.</span> <span class="verse"><a name="2">2</a>И при Него се събраха големи множества, така че Той влезе и седна в един кораб, а цялото множество стоеше на брега.</span> <span class="verse"><a name="3">3</a>И им говореше много с притчи, като казваше: Ето, сеячът излезе да сее;</span> <span class="verse"><a name="4">4</a>и като сееше, някои зърна паднаха край пътя; и птиците дойдоха и ги изкълваха.</span> <span class="verse"><a name="5">5</a>А други паднаха на каменистите места, където нямаше много пръст; и твърде скоро поникнаха, защото нямаше дълбока почва,</span> <span class="verse"><a name="6">6</a>а като изгря слънцето, прегоряха и понеже нямаха корен, изсъхнаха.</span> <span class="verse"><a name="7">7</a>Други пък паднаха между тръните; и тръните пораснаха и ги задушиха.</span> <span class="verse"><a name="8">8</a>А други паднаха на добра земя; и дадоха плод – кое стократно, кое шестдесет, кое тридесет.</span> <span class="verse"><a name="9">9</a>Който има уши (да слуша), нека слуша.</span> <span class="verse"><a name="10">10</a>Тогава се приближиха Неговите ученици и Му казаха: Защо им говориш с притчи?</span> <span class="verse"><a name="11">11</a>А Той в отговор им каза: Защото на вас е дадено да знаете тайните на небесното царство, а на тях не е дадено.</span> <span class="verse"><a name="12">12</a>Защото, който има, на него ще се даде и ще му се преумножи; а който няма, от него ще се отнеме и това, което има.</span> <span class="verse"><a name="13">13</a>Затова им говоря с притчи, защото гледат, а не виждат; слушат, а не чуват и не разбират.</span> <span class="verse"><a name="14">14</a>В тях се изпълнява пророчеството на Исая, което казва: ?С уши ще чуете, а никак няма да разберете; и с очи ще гледате, а никак няма да видите.</span> <span class="verse"><a name="15">15</a>Защото сърцето на този народ е надебеляло, и с ушите си тежко чуват, и очите си затвориха, да не би да видят с очите си, и да чуят с ушите си, и да разберат със сърцето си, и да се обърнат, и Аз да ги изцеля.“</span> <span class="verse"><a name="16">16</a>А вашите очи са блажени, защото виждат, и ушите ви – защото чуват.</span> <span class="verse"><a name="17">17</a>Защото, истина ви казвам, че мнозина пророци и праведници са желали да видят това, което вие виждате, но не видяха; и да чуят това, което вие чувате, но не чуха.</span> <span class="verse"><a name="18">18</a>И така, вие чуйте притчата за сеяча.</span> <span class="verse"><a name="19">19</a>При всеки, който чуе словото на царството и не го разбира, идва лукавият и грабва посятото в сърцето му: той е посятото край пътя.</span> <span class="verse"><a name="20">20</a>А посятото на каменистите места е онзи, който чува словото и веднага с радост го приема;</span> <span class="verse"><a name="21">21</a>корен обаче няма в себе си, а е кратковременен; и когато настане скръб или гонение заради словото, начаса отпада.</span> <span class="verse"><a name="22">22</a>А посятото между тръните е онзи, който чува словото, но светските грижи и примамката на богатството заглушават словото и той става безплоден.</span> <span class="verse"><a name="23">23</a>А посятото на добра земя е онзи, който чува словото и го разбира, който и дава плод и принася – кой стократно, кой шестдесет, кой тридесет.</span> <span class="verse"><a name="24">24</a>Друга притча им предложи, като каза: Небесното царство се уподобява на човек, който е посял добро семе на нивата си;</span> <span class="verse"><a name="25">25</a>но когато хората спяха, неприятелят му дойде и пося плевели между пшеницата, и си отиде.</span> <span class="verse"><a name="26">26</a>И когато поникна посевът и завърза плод, тогава се появиха и плевелите.</span> <span class="verse"><a name="27">27</a>А слугите на домакина дойдоха и му казаха: Господине, не пося ли ти добро семе на нивата си? Но тогава откъде са плевелите?</span> <span class="verse"><a name="28">28</a>Той им каза: Някой враждебен човек е направил това. А слугите му казаха: Като е така, искаш ли да отидем да ги оплевим?</span> <span class="verse"><a name="29">29</a>А той каза: Не искам; да не би като плевите плевелите, да изскубете заедно с тях и пшеницата.</span> <span class="verse"><a name="30">30</a>Оставете да растат и двете заедно до жетва. А във време на жетва ще кажа на жетварите: съберете първо плевелите и ги вържете на снопове за изгаряне, а житото приберете в житницата ми.</span> <span class="verse"><a name="31">31</a>Друга притча им предложи, като каза: Небесното царство прилича на синапено зърно, което човек взе и го пося на нивата си;</span> <span class="verse"><a name="32">32</a>което наистина е по-малко от всичките семена, но когато порасне, е по-голямо от тревите и става дърво, така че небесните птици идват и се подслоняват по клончетата му.</span> <span class="verse"><a name="33">33</a>Друга притча им каза: Небесното царство прилича на квас, който една жена взе и замеси в три мери брашно, докато вкисна цялото.</span> <span class="verse"><a name="34">34</a>Всичко това Иисус каза на множеството с притчи, и без притчи не им говореше,</span> <span class="verse"><a name="35">35</a>за да се изпълни реченото чрез пророка, който казва: ?Ще отворя устата Си в притчи; ще изкажа скритото още от създанието на света.“</span> <span class="verse"><a name="36">36</a>Тогава Той остави множеството и дойде вкъщи. И учениците Му се приближиха до Него и казаха: Обясни ни притчата за плевелите на нивата.</span> <span class="verse"><a name="37">37</a>А в отговор Той каза: Сеячът на доброто семе е Човешкият Син;</span> <span class="verse"><a name="38">38</a>нивата е светът; доброто семе са синовете на царството; а плевелите – синовете на лукавия;</span> <span class="verse"><a name="39">39</a>неприятелят, който ги пося, е дяволът; жетвата е свършекът на света; а жетварите са ангелите.</span> <span class="verse"><a name="40">40</a>И така, както събират плевелите и ги изгарят в огън, така ще бъде и при свършека на света.</span> <span class="verse"><a name="41">41</a>Човешкият Син ще изпрати ангелите Си, които ще съберат от царството Му всички съблазни и онези, които вършат беззаконие;</span> <span class="verse"><a name="42">42</a>и ще ги хвърлят в огнената пещ; там ще бъде плач и скърцане със зъби.</span> <span class="verse"><a name="43">43</a>Тогава праведните ще блеснат като слънцето в царството на своя Отец. Който има уши (да слуша), нека слуша.</span> <span class="verse"><a name="44">44</a>Небесното царство прилича на имане, скрито в нива, което човек, като го намери, го скрива и в радостта си отива, продава всичко, което има, и купува онази нива.</span> <span class="verse"><a name="45">45</a>Небесното царство прилича още на търговец, който търсеше хубави бисери,</span> <span class="verse"><a name="46">46</a>и като намери един скъпоценен бисер, отиде, продаде всичко, което имаше, и го купи.</span> <span class="verse"><a name="47">47</a>Небесното царство прилича още на мрежа, хвърлена в езерото, която събра риби от всякакъв вид;</span> <span class="verse"><a name="48">48</a>и като се напълни, я изтеглиха на брега, седнаха и прибраха добрите в съдове, а лошите изхвърлиха.</span> <span class="verse"><a name="49">49</a>Така ще бъде и при свършека на света: ангелите ще излязат и ще отлъчат злите измежду праведните,</span> <span class="verse"><a name="50">50</a>и ще ги хвърлят в огнената пещ; там ще бъде плач и скърцане със зъби.</span> <span class="verse"><a name="51">51</a>(И Иисус им каза:) Разбрахте ли всичко това? Те Му казаха: Да, (Господи).</span> <span class="verse"><a name="52">52</a>А Той им каза: Затова, всеки книжник, който е ��чил за небесното царство, прилича на домакин, който изважда от съкровището си ново и старо.</span> <span class="verse"><a name="53">53</a>Тогава Иисус, като свърши тези притчи, си замина оттам.</span> <span class="verse"><a name="54">54</a>И когато дойде в родния Си град, ги поучаваше в синагогата им, така че те се чудеха и казваха: Откъде е на Този тази мъдрост и тези чудеса?</span> <span class="verse"><a name="55">55</a>Не е ли Той син на дърводелеца? Майка Му не се ли казва Мария, а братята Му – Яков и Йосиф, Симон и Юда?</span> <span class="verse"><a name="56">56</a>И сестрите Му не са ли всички при нас? Откъде е тогава на Този всичко това?</span> <span class="verse"><a name="57">57</a>И се отвърнаха от Него. А Иисус им каза: Никой пророк не е без почит, освен в родния си град и в дома си.</span> <span class="verse"><a name="58">58</a>И не извърши там много чудеса поради неверието им.</span> </p></div</div></div></body></html>