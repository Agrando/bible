<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 3</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/3"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 3</strong></div><p><span class="verse"><a name="1">1</a>Тогава какво е предимството на юдеина или каква е ползата от обрязването?</span> <span class="verse"><a name="2">2</a>Много, във всяко отношение. И първо, защото на тях се повериха Божиите слова.</span> <span class="verse"><a name="3">3</a>Тогава какво? Ако някои бяха неверни, тяхната невярност ще унищожи ли Божията вярност?</span> <span class="verse"><a name="4">4</a>Да не бъде! Но нека признаваме, че Бог е истинен, а всеки човек – лъжлив, както е писано: ?за да се оправдаеш в думите Си и да победиш, когато се съдиш.“</span> <span class="verse"><a name="5">5</a>Но ако нашата неправда изтъква Божията правда, какво ще кажем? Несправедлив ли е Бог, когато нанася гняв? По човешки говоря.</span> <span class="verse"><a name="6">6</a>Да не бъде! Понеже, как тогава Бог ще съди света?</span> <span class="verse"><a name="7">7</a>Защото, ако чрез моята лъжа Божията истина преизобилства за Неговата слава, то защо и аз още да бъда осъждан като грешник?</span> <span class="verse"><a name="8">8</a>И защо да не вършим зло, за да дойде добро, както някои клеветнически твърдят, че ние така говорим? На такива осъждането е справедливо.</span> <span class="verse"><a name="9">9</a>Тогава какво? Имаме ли ние някакво предимство пред езичниците? Съвсем не, защото вече обвинихме и юдеи, и гърци, че те всички са под грях.</span> <span class="verse"><a name="10">10</a>Както е писано: ?Няма праведен нито един,</span> <span class="verse"><a name="11">11</a>няма никой разумен, няма кой да търси Бога.</span> <span class="verse"><a name="12">12</a>Всички се отклониха, заедно станаха негодни, няма кой да върши добро, няма нито един.“</span> <span class="verse"><a name="13">13</a>?Гроб отворен е гърлото им, с езиците си мамят.“ ?Аспидова отрова има под устните им.“</span> <span class="verse"><a name="14">14</a>?Техните уста са пълни с проклятие и горчивина.“</span> <span class="verse"><a name="15">15</a>?Краката им са бързи да проливат кръв,</span> <span class="verse"><a name="16">16</a>опустошение и разорение е в пътищата им</span> <span class="verse"><a name="17">17</a>и те не са познали пътя на мира.“</span> <span class="verse"><a name="18">18</a>?Пред очите им няма страх от Бога.“</span> <span class="verse"><a name="19">19</a>А знаем, че каквото казва законът, казва го на онези, които са под закона, за да се затворят устата на всекиго и целият свят да бъде подсъдим пред Бога.</span> <span class="verse"><a name="20">20</a>Защото нито едно създание няма да се оправдае пред Него чрез делата на закона, понеже чрез закона става само познаването на греха.</span> <span class="verse"><a name="21">21</a>Но сега отделно от закона се яви Божията правда, за която свидетелстват законът и пророците,</span> <span class="verse"><a name="22">22</a>тоест Божието оправдание чрез вяра в Иисус Христос, за всички (и на всички), които вярват; защото няма разлика,</span> <span class="verse"><a name="23">23</a>защото всички съгрешиха и са лишени от Божията слава,</span> <span class="verse"><a name="24">24</a>но се оправдават даром от Неговата благодат чрез изкуплението, което е в Христос Иисус.</span> <span class="verse"><a name="25">25</a>Него Бог постави за умилостивение чрез Неговата кръв посредством вяра; за да покаже Своята правда в прощението на греховете, извършени по-напред, когато Бог дълготърпеше,</span> <span class="verse"><a name="26">26</a>за да покаже Своята правда в настоящото време – че Той е справедлив и че оправдава този, който вярва в Иисус.</span> <span class="verse"><a name="27">27</a>Тогава къде е хвалбата? Изключена е. Чрез какъв закон? На делата ли? Не, а чрез закона на вярата.</span> <span class="verse"><a name="28">28</a>И така, ние заключаваме, че човек се оправдава чрез вяра, без делата по закона.</span> <span class="verse"><a name="29">29</a>Или Бог е Бог само на юдеите, а не и на езичниците? Да, и на езичниците също,</span> <span class="verse"><a name="30">30</a>защото един е Бог, който ще оправдае обрязаните по вяра и необрязаните чрез вяра.</span> <span class="verse"><a name="31">31</a>Тогава отменяме ли закона чрез вяра? Да не бъде! А утвърждаваме закона.</span> </p></div</div></div></body></html>