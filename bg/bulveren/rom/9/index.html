<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 9</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/9"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 9</strong></div><p><span class="verse"><a name="1">1</a>Казвам истината в Христос, не лъжа, и съвестта ми свидетелства с мен в Светия Дух,</span> <span class="verse"><a name="2">2</a>че имам голяма скръб и непрестанна мъка в сърцето си.</span> <span class="verse"><a name="3">3</a>Защото аз самият бих желал да съм отлъчен от Христос заради моите братя, моите роднини по плът;</span> <span class="verse"><a name="4">4</a>които са израилтяни, на които принадлежат осиновението и славата, и заветите, и даването на закона, и богослужението, и обещанията;</span> <span class="verse"><a name="5">5</a>чиито са и отците и от които по плът се роди Христос, който е над всички, Бог, благословен до века. Амин.</span> <span class="verse"><a name="6">6</a>Обаче не е така, като че Божието слово се е провалило; защото не всички, които са от Израил, са Израил,</span> <span class="verse"><a name="7">7</a>нито всички са деца, понеже са Авраамово потомство, а ?по Исаак ще се нарече твоето потомство.“</span> <span class="verse"><a name="8">8</a>Значи не децата, родени по плът, са Божии деца, а децата, родени според обещанието, се считат за потомство.</span> <span class="verse"><a name="9">9</a>Защото това е думата на обещанието: ?Ще дойда по това време и Сара ще има син.“</span> <span class="verse"><a name="10">10</a>И не само това, но когато и Ревека зачена от един – от нашия отец Исаак,</span> <span class="verse"><a name="11">11</a>макар че близнаците още не бяха родени и още не бяха сторили нищо добро или зло, но за да почива Божието по избор намерение не на дела, а на Онзи, който призовава,</span> <span class="verse"><a name="12">12</a>й се каза: ?По-големият ще слугува на по-малкия“;</span> <span class="verse"><a name="13">13</a>както е писано: ?Яков възлюбих, а Исав намразих.“</span> <span class="verse"><a name="14">14</a>Какво да кажем тогава? Има ли неправда у Бога? Да не бъде!</span> <span class="verse"><a name="15">15</a>Защото Той казва на Мойсей: ?Ще покажа милост, към когото ще покажа, и ще пожаля, когото ще пожаля.“</span> <span class="verse"><a name="16">16</a>И така, не зависи от този, който иска, нито от този, който тича, а от Бога, който показва милост.</span> <span class="verse"><a name="17">17</a>Защото Писанието казва на фараона: ?Именно затова те издигнах, за да покажа в теб силата Си и да се възвести Името Ми по целия свят.“</span> <span class="verse"><a name="18">18</a>И така, към когото иска, Той показва милост и когото иска, закоравява.</span> <span class="verse"><a name="19">19</a>Тогава ти ще кажеш: А защо още обвинява? Защото кой е устоял на волята Му?</span> <span class="verse"><a name="20">20</a>Но, о, човече, кой си ти, че да отговаряш против Бога? Направеното нещо ще каже ли на онзи, който го е направил: Защо си ме направил така?</span> <span class="verse"><a name="21">21</a>Или грънчарят няма ли власт над глината, от една и съща буца да направи един съд за почтена употреба, а друг – за непочтена употреба?</span> <span class="verse"><a name="22">22</a>Но какво от това, ако Бог, искайки да покаже гнева Си и да изяви силата Си, е търпял с голямо дълготърпение съдовете на гнева, приготвени за погибел,</span> <span class="verse"><a name="23">23</a>и това е, за да изяви богатството на Своята слава върху съдовете на милостта, които Той е приготвил отпреди за слава –</span> <span class="verse"><a name="24">24</a>нас, които призова не само измежду юдеите, а и измежду езичниците?</span> <span class="verse"><a name="25">25</a>Както казва и в Осия: ?Ще нарека Мой народ онзи, който не беше Мой народ, и възлюбена – тази, която не беше възлюбена“;</span> <span class="verse"><a name="26">26</a>?И на същото място, където им се каза: Не сте Мой народ; там ще се нарекат синове на живия Бог.“</span> <span class="verse"><a name="27">27</a>А Исая вика за Израил: ?Ако и да е броят на израилтяните като морски пясък, само остатък от тях ще се спаси;</span> <span class="verse"><a name="28">28</a>защото Господ ще изпълни на земята казаното (по правда) от Него, като го извърши и завърши бързо.“</span> <span class="verse"><a name="29">29</a>И както Исая е казал по-преди: ?Ако Господ на Войнствата не ни беше оставил потомство, като Содом бихме станали и на Гомора бихме се оприличили.“</span> <span class="verse"><a name="30">30</a>Какво да кажем тогава? Това, че народи, които не търсеха правда, получиха правда, и то правда, която е чрез вяра;</span> <span class="verse"><a name="31">31</a>а Израил, който търсеше закона на правдата, не стигна до закона.</span> <span class="verse"><a name="32">32</a>Защо? Защото не го търсиха чрез вяра, а някак си чрез дела. Те се спънаха в камъка за препъване,</span> <span class="verse"><a name="33">33</a>както е писано: ?Ето, полагам в Сион камък на препъване и канара на съблазън; и който вярва в Него, няма да се посрами.“</span> </p></div</div></div></body></html>