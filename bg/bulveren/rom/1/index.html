<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 1</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/1"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 1</strong></div><p><span class="verse"><a name="1">1</a>Павел, слуга на Иисус Христос, призован за апостол, отделен за Божието благовестие,</span> <span class="verse"><a name="2">2</a>което Той беше обещал отпреди чрез пророците Си в светите Писания,</span> <span class="verse"><a name="3">3</a>за Неговия Син, който по плът се роди от потомството на Давид</span> <span class="verse"><a name="4">4</a>и беше обявен като Божи Син със сила, според Духа на святост, чрез възкресението от мъртвите – Иисус Христос, нашия Господ,</span> <span class="verse"><a name="5">5</a>чрез когото получихме благодат и апостолство, за да покоряваме на вярата всички народи в Неговото Име,</span> <span class="verse"><a name="6">6</a>между които сте и вие, призованите на Иисус Христос;</span> <span class="verse"><a name="7">7</a>до всички в Рим, които са възлюбени от Бога, призовани светии: Благодат и мир да бъдат с вас от Бога, нашия Отец, и Господ Иисус Христос!</span> <span class="verse"><a name="8">8</a>Най-напред благодаря на моя Бог чрез Иисус Христос за всички вас, за това, че за вашата вяра се говори по целия свят.</span> <span class="verse"><a name="9">9</a>Защото Бог, на когото служа с духа си в благовестването на Неговия Син, ми е свидетел, че непрестанно ви споменавам винаги в молитвите си,</span> <span class="verse"><a name="10">10</a>като се моля, ако може най-после сега да успея с Божията воля да дойда при вас.</span> <span class="verse"><a name="11">11</a>Защото копнея да ви видя, за да ви предам някой духовен дар за вашето утвърждаване,</span> <span class="verse"><a name="12">12</a>тоест, за да се утеша заедно с вас, всеки чрез вярата, която е в другия – и вашата, и моята.</span> <span class="verse"><a name="13">13</a>И желая, братя, да знаете, че много пъти се канех да дойда при вас, за да имам някой плод и между вас, както между другите народи, но досега съм бил възпрепятстван.</span> <span class="verse"><a name="14">14</a>Имам дълг както към гърци, така и към варвари, както към мъдри, така и към неучени.</span> <span class="verse"><a name="15">15</a>И така, доколкото зависи от мен, готов съм да проповядвам благовестието и на вас, които сте в Рим.</span> <span class="verse"><a name="16">16</a>Защото не се срамувам от благовестието (Христово), понеже то е Божията сила за спасение на всеки, който вярва – първо за юдеина, а после и за гърка.</span> <span class="verse"><a name="17">17</a>Защото в Него се открива Божията правда от вяра към вяра, както е писано: ?Праведният чрез вяра ще живее.“</span> <span class="verse"><a name="18">18</a>Защото Божият гняв се открива от небето срещу всяко безбожие и неправда на хората, които потискат истината чрез неправда;</span> <span class="verse"><a name="19">19</a>понеже това, което е възможно да се знае за Бога, им е известно, защото Бог им го изяви.</span> <span class="verse"><a name="20">20</a>Понеже от създанието на света това, което е невидимо у Него – вечната Му сила и божественост – се вижда ясно, разбираемо от творенията, така че те са без извинение.</span> <span class="verse"><a name="21">21</a>Защото познаха Бога, но нито Го прославиха като Бог, нито Му благодариха, а се извратиха в своите мъдрувания и безумното им сърце се помрачи.</span> <span class="verse"><a name="22">22</a>Като се представяха за мъдри, те глупееха,</span> <span class="verse"><a name="23">23</a>и размениха славата на нетленния Бог с образ, подобен на смъртен човек, на птици, на четирикраки и на пълзящи гадини.</span> <span class="verse"><a name="24">24</a>Затова според страстите на сърцата им Бог ги предаде на нечистота, за да се опозоряват телата им между самите тях –</span> <span class="verse"><a name="25">25</a>те, които замениха Божията истина с лъжата и се поклониха и служиха на творението, вместо на Твореца, който е благословен до века. Амин.</span> <span class="verse"><a name="26">26</a>Затова Бог ги предаде на срамни страсти — защото и жените им замениха естественото сношение с противоестествено.</span> <span class="verse"><a name="27">27</a>Също така и мъжете, като оставиха естественото сношение с жената, се разпалиха в похотта си един към друг, вършейки безобразие мъже с мъже, и приемаха в себе си заслужената отплата за своята заблуда.</span> <span class="verse"><a name="28">28</a>И понеже те отказаха да познават Бога, Бог ги предаде на развратен ум – да вършат това, което не е прилично,</span> <span class="verse"><a name="29">29</a>изпълнени с всякакъв вид неправда, блудство, порочност, алчност, злоба; пълни със завист, убийство, свадливост, измама и злонамереност;</span> <span class="verse"><a name="30">30</a>клюкари, клеветници, богоненавистници, нахални, горделиви, самохвалци, изобретатели на злини, непокорни на родителите си,</span> <span class="verse"><a name="31">31</a>безразсъдни, вероломни, без естествена обич, немилостиви;</span> <span class="verse"><a name="32">32</a>които, при все че знаят Божието постановление, че тези, които вършат такива работи, заслужават смърт, не само ги вършат, но и одобряват онези, които ги вършат.</span> </p></div</div></div></body></html>