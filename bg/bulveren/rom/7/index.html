<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 7</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/7"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 7</strong></div><p><span class="verse"><a name="1">1</a>Или не знаете, братя – защото говоря на такива, които знаят какво е закон – че законът владее над човека само докато той е жив?</span> <span class="verse"><a name="2">2</a>Защото омъжената жена е вързана чрез закона за мъжа си, докато той е жив; но когато мъжът й умре, тя се освобождава от закона на мъжа.</span> <span class="verse"><a name="3">3</a>И така, ако мъжът й е жив и тя се омъжи за друг, ще бъде прелюбодейка; но ако мъжът й умре, тя е свободна от този закон и няма да бъде прелюбодейка, ако се омъжи за друг.</span> <span class="verse"><a name="4">4</a>И така, братя мои, вие също бяхте умъртвени спрямо закона чрез тялото на Христос, за да станете собственост на Друг – на Възкресения от мъртвите, за да принасяме плод на Бога.</span> <span class="verse"><a name="5">5</a>Защото, когато бяхме в плътта, греховните страсти, които се възбуждаха чрез закона, действаха в нашите телесни части, за да принасяме плод на смъртта.</span> <span class="verse"><a name="6">6</a>Но сега ние сме освободени от закона, като умряхме за това, в което бяхме държани; така че да служим по новому, в Духа, а не по старому, по буквата.</span> <span class="verse"><a name="7">7</a>Тогава какво да кажем? Законът грях ли е? Да не бъде! Но аз не бих познал греха, освен чрез закона; защото не бих знаел пожелание, ако законът не беше казал: ?Не пожелавай.“</span> <span class="verse"><a name="8">8</a>Но грехът, като използва възможността чрез заповедта, произведе в мен всякакво пожелание; защото без закон грехът е мъртъв.</span> <span class="verse"><a name="9">9</a>И аз някога бях жив без закон, но когато дойде заповедта, грехът оживя, а пък аз умрях;</span> <span class="verse"><a name="10">10</a>и самата заповед, дадена за живот, ми се оказа за смърт.</span> <span class="verse"><a name="11">11</a>Защото грехът, като използва възможността чрез заповедта, ме измами и ме умъртви чрез нея.</span> <span class="verse"><a name="12">12</a>Така че законът е свят и заповедта – свята, справедлива и добра.</span> <span class="verse"><a name="13">13</a>Тогава това ли, което е добро, стана смърт за мен? Да не бъде! Но грехът, за да се показва, че е грях, ми причини смърт чрез това добро нещо, така че чрез заповедта грехът да стане много по-греховен.</span> <span class="verse"><a name="14">14</a>Защото знаем, че законът е духовен; а пък аз съм от плът, продаден под греха.</span> <span class="verse"><a name="15">15</a>Защото не зная какво правя; понеже не върша това, което искам, а онова, което мразя, него върша.</span> <span class="verse"><a name="16">16</a>Но ако върша това, което не искам, съм съгласен със закона, че е добър.</span> <span class="verse"><a name="17">17</a>И така, сега вече не аз върша това, а грехът, който живее в мен.</span> <span class="verse"><a name="18">18</a>Защото зная, че в мен, тоест в моята плът, не живее нищо добро; понеже желание за доброто имам, но не и сила да го върша.</span> <span class="verse"><a name="19">19</a>Защото доброто, което желая, не върша; а злото, което не желая, него върша.</span> <span class="verse"><a name="20">20</a>Но ако върша това, което не желая, то вече не го върша аз, а грехът, който живее в мен.</span> <span class="verse"><a name="21">21</a>И така, намирам този закон, че при мен, който желая да върша доброто, злото присъства.</span> <span class="verse"><a name="22">22</a>Защото, колкото за вътрешното ми естество, аз се наслаждавам в Божия закон;</span> <span class="verse"><a name="23">23</a>но в частите на тялото си виждам различен закон, който воюва против закона на ума ми и ме заробва под закона на греха, който е в частите ми.</span> <span class="verse"><a name="24">24</a>Окаян аз човек! Кой ще ме избави от това тяло на смъртта?</span> <span class="verse"><a name="25">25</a>Благодаря на Бога чрез Иисус Христос, нашия Господ! И така, сам аз с ума слугувам на Божия закон, а с плътта – на закона на греха.</span> </p></div</div></div></body></html>