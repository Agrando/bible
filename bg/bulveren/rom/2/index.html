<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 2</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/2"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 2</strong></div><p><span class="verse"><a name="1">1</a>Затова ти си без извинение, о, човече, който и да си ти, който съдиш, защото в каквото съдиш другия, себе си осъждаш, понеже ти, който съдиш, вършиш същото.</span> <span class="verse"><a name="2">2</a>А знаем, че Божият съд е според истината върху тези, които вършат такива работи.</span> <span class="verse"><a name="3">3</a>И ти, човече, който съдиш онези, които вършат такива работи, мислиш ли, че ще избегнеш Божия съд, като вършиш и ти същото?</span> <span class="verse"><a name="4">4</a>Или презираш богатството на Неговата благост, търпеливост и дълготърпение, без да знаеш, че Божията благост те води към покаяние?</span> <span class="verse"><a name="5">5</a>Но с упорството си и непокаяното си сърце трупаш на себе си гняв за деня на гнева, когато ще се открие справедливият съд на Бога,</span> <span class="verse"><a name="6">6</a>който ще отплати на всекиго според делата му:</span> <span class="verse"><a name="7">7</a>вечен живот на тези, които с постоянство в добри дела търсят слава, почест и безсмъртие;</span> <span class="verse"><a name="8">8</a>и гняв и негодувание на онези, които са себелюбиви и не се покоряват на истината, а се покоряват на неправдата;</span> <span class="verse"><a name="9">9</a>скръб и неволя на всяка човешка душа, която върши зло – първо на юдеина, после и на гърка;</span> <span class="verse"><a name="10">10</a>а слава и почест, и мир на всеки, който върши добро – първо на юдеина, после и на гърка.</span> <span class="verse"><a name="11">11</a>Понеже Бог не гледа на лице.</span> <span class="verse"><a name="12">12</a>Защото тези, които са съгрешили без закон, без закон и ще погинат; и които са съгрешили под закона, чрез закона и ще бъдат съдени –</span> <span class="verse"><a name="13">13</a>защото не слушателите на закона са праведни пред Бога, а изпълнителите на закона ще бъдат оправдани;</span> <span class="verse"><a name="14">14</a>понеже, когато езичниците, които нямат закона, по природа вършат това, което се изисква от закона, и без да имат закон, те сами са закон за себе си,</span> <span class="verse"><a name="15">15</a>те доказват, че действието на закона е написано на сърцата им, за което свидетелства и тяхната съвест, а мислите им една друга се обвиняват или извиняват –</span> <span class="verse"><a name="16">16</a>в деня, когато Бог чрез Иисус Христос ще съди скритото на хората според моето благовестие.</span> <span class="verse"><a name="17">17</a>Ето, ти се наричаш юдеин и се облягаш на закона, и се хвалиш с Бога,</span> <span class="verse"><a name="18">18</a>и знаеш волята Му, и изпитваш мненията, понеже си обучен в закона,</span> <span class="verse"><a name="19">19</a>и си уверен в себе си, че си водач на слепите, светлина на онези, които са в тъмнина,</span> <span class="verse"><a name="20">20</a>наставник на неразумните, учител на невръстните, понеже имаш в закона олицетворение на познанието и на истината.</span> <span class="verse"><a name="21">21</a>Тогава ти, който учиш другиго, себе си не учиш ли? Ти, който проповядваш да не крадат, крадеш ли?</span> <span class="verse"><a name="22">22</a>Ти, който казваш да не прелюбодействат, прелюбодействаш ли? Ти, който се отвращаваш от идолите, светотатстваш ли?</span> <span class="verse"><a name="23">23</a>Ти, който се хвалиш със закона, позориш ли Бога, като нарушаваш закона?</span> <span class="verse"><a name="24">24</a>Защото ?заради вас се хули Божието Име между езичниците“, както е писано.</span> <span class="verse"><a name="25">25</a>Понеже обрязването наистина ползва, ако изпълняваш закона, но ако си нарушител на закона, твоето обрязване става необрязване.</span> <span class="verse"><a name="26">26</a>И така, ако необрязаният пази наредбите на закона, няма ли неговото необрязване да му се счете за обрязване?</span> <span class="verse"><a name="27">27</a>И онзи, който е в природното си състояние необрязан, но изпълнява закона, няма ли да осъди теб, който имаш писан закон и обрязване, но си престъпник на закона?</span> <span class="verse"><a name="28">28</a>Защото не е юдеин онзи, който е външно такъв, нито е обрязване онова, което е външно, на плътта;</span> <span class="verse"><a name="29">29</a>а юдеин е този, който е вътрешно такъв, и обрязване е това, което е на сърцето, в Духа, а не в буквата, чиято похвала не е от хората, а от Бога.</span> </p></div</div></div></body></html>