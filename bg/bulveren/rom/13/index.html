<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 13</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/13"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 13</strong></div><p><span class="verse"><a name="1">1</a>Всеки човек да се подчинява на властите, които са над него; защото няма власт, която да не е от Бога, и колкото власти има, те са определени от Бога.</span> <span class="verse"><a name="2">2</a>Затова, който се съпротивлява на властта, се съпротивлява на Божията наредба; а които се съпротивляват, ще навлекат осъждане на себе си.</span> <span class="verse"><a name="3">3</a>Защото владетелите не са страшни за доброто дело, а за злото. А ти искаш ли да не се боиш от властта? Върши добро, и ще бъдеш похвален от нея,</span> <span class="verse"><a name="4">4</a>понеже тя е Божия служителка за твое добро. Но ако вършиш зло, да се боиш, защото тя не носи напразно меча, понеже е служителка на Бога, отмъстителка за наказание на този, който върши зло.</span> <span class="verse"><a name="5">5</a>Затова е необходимо да се покорявате не само поради страх от гнева, но и заради съвестта.</span> <span class="verse"><a name="6">6</a>Понеже затова плащате и данъци; защото са Божии служители тези, които са постоянно заети с тази длъжност.</span> <span class="verse"><a name="7">7</a>И така, отдавайте на всички дължимото: на когото се дължи данък – данъка, на когото мито – митото, на когото страх – страха, на когото почит – почитта.</span> <span class="verse"><a name="8">8</a>Не дължете на никого нищо освен взаимна любов; защото, който люби другиго, е изпълнил закона.</span> <span class="verse"><a name="9">9</a>Понеже заповедите: ?Не прелюбодействай; не убивай; не кради; не пожелавай“; и коя да било друга заповед се обобщават в тези думи: ?Да любиш ближния си както себе си.“</span> <span class="verse"><a name="10">10</a>Любовта не върши зло на ближния, следователно, любовта е изпълнение на закона.</span> <span class="verse"><a name="11">11</a>И това вършете, като знаете времето, а именно, че е дошъл часът да се събудите от сън; защото нашето спасение е по-близо сега, отколкото когато повярвахме.</span> <span class="verse"><a name="12">12</a>Нощта напредна, а денят наближи. И така, нека отхвърлим делата на тъмнината и нека да облечем оръжията на светлината.</span> <span class="verse"><a name="13">13</a>Нека ходим подобаващо, като през деня – не в пирувания и пиянства, не в блудства и разпътства, не в кавги и зависти,</span> <span class="verse"><a name="14">14</a>а се облечете с Господ Иисус Христос и не се грижете за страстите на плътта.</span> </p></div</div></div></body></html>