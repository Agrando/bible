<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 15</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/15"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 15</strong></div><p><span class="verse"><a name="1">1</a>Обаче ние, силните, сме длъжни да носим слабостите на слабите и да не угаждаме на себе си.</span> <span class="verse"><a name="2">2</a>Нека всеки от нас да угажда на ближния си за негово добро, за изграждането му.</span> <span class="verse"><a name="3">3</a>Понеже и Христос не угоди на Себе Си, а както е писано: ?Укорите на онези, които укоряваха Теб, паднаха върху Мен.“</span> <span class="verse"><a name="4">4</a>Защото всичко, което е било писано отпреди, е било писано за наше поучение, за да можем ние чрез търпението и утехата на Писанията да имаме надежда.</span> <span class="verse"><a name="5">5</a>И нека Бог на търпението и на утехата ви даде да бъдете единомислени помежду си според Христос Иисус,</span> <span class="verse"><a name="6">6</a>така че с един ум и една уста да славите Бога и Отца на нашия Господ Иисус Христос.</span> <span class="verse"><a name="7">7</a>Затова, приемайте се един друг, както и Христос ни прие, за Божията слава.</span> <span class="verse"><a name="8">8</a>И аз казвам, че Иисус Христос стана Служител на обрязаните заради Божията истина, за да утвърди обещанията, дадени на бащите,</span> <span class="verse"><a name="9">9</a>и заради това, народите да прославят Бога за милостта Му, както е писано: ?Затова ще Те хваля между народите и за Името Ти ще пея.“</span> <span class="verse"><a name="10">10</a>И пак казва: ?Ликувайте, народи, с Неговия народ!“</span> <span class="verse"><a name="11">11</a>И пак: ?Хвалете Господа, всички народи! Да Го славословят всички народи!“</span> <span class="verse"><a name="12">12</a>И пак Исая казва: ?Ще бъде Есеевият корен; и Този, който ще се издигне да владее над народите, на Него ще се надяват народите.“</span> <span class="verse"><a name="13">13</a>И нека Бог на надеждата ви изпълни с всякаква радост и мир във вярата, така че да се преумножава надеждата ви чрез силата на Светия Дух.</span> <span class="verse"><a name="14">14</a>И аз самият съм уверен за вас, братя мои, че сами вие сте пълни с благост, изпълнени с всяко познание и че можете да се наставлявате един друг.</span> <span class="verse"><a name="15">15</a>Но ви писах по-дръзко, за да ви напомня поради дадената ми от Бога благодат</span> <span class="verse"><a name="16">16</a>да бъда служител на Иисус Христос между езичниците, като свещенослужа в Божието благовестие, за да бъдат езичниците благоприятен принос, осветен от Светия Дух.</span> <span class="verse"><a name="17">17</a>И така, колкото за това, което се отнася до Бога, аз имам за какво да се похваля в Христос Иисус.</span> <span class="verse"><a name="18">18</a>Защото не бих се осмелил да говоря за нещо, освен онова, което Христос е извършил чрез мен, за да приведе езичниците в покорност – чрез слово и дело,</span> <span class="verse"><a name="19">19</a>със силата на знамения и чудеса, със силата на Божия Дух, така че от Ерусалим и около него, чак до Илирик, аз изцяло съм проповядвал благовестието на Христос.</span> <span class="verse"><a name="20">20</a>Но имах за цел да проповядвам благовестието не там, където вече беше известно Името на Христос, за да не би да градя на чужда основа;</span> <span class="verse"><a name="21">21</a>а както е писано: ?Онези ще видят, на които не се е възвестило за Него, и онези ще разберат, които не са чули.“</span> <span class="verse"><a name="22">22</a>Това ме е възпирало много пъти да дойда при вас.</span> <span class="verse"><a name="23">23</a>Но сега, като нямам вече място за моето работене в тези области, и понеже от много години копнея да дойда при вас,</span> <span class="verse"><a name="24">24</a>на отиването си в Испания ще дойда; защото се надявам да ви видя, като минавам, и вие да ме изпратите за там, след като се насладя донякъде на общуването с вас.</span> <span class="verse"><a name="25">25</a>А сега отивам в Ерусалим, за да послужа на светиите.</span> <span class="verse"><a name="26">26</a>Защото от Македония и Ахая благоволиха да дадат известна помощ за бедните между светиите в Ерусалим.</span> <span class="verse"><a name="27">27</a>Благоволиха наистина, но са им и длъжници, защото, ако езичниците станаха участници заедно с тях в духовните неща, длъжни са да им послужат и в телесните.</span> <span class="verse"><a name="28">28</a>И така, като свърша това и като им запечатам този плод, ще мина през вас за Испания.</span> <span class="verse"><a name="29">29</a>И зная, че когато дойда при вас, ще дойда с изобилно благословение от (благовестието на) Христос.</span> <span class="verse"><a name="30">30</a>Но аз ви моля, братя, чрез Господ Иисус Христос и чрез любовта на Духа да се борите с мен с молитви към Бога за мен,</span> <span class="verse"><a name="31">31</a>за да се избавя от непокорните на вярата в Юдея и моята служба за Ерусалим да бъде благоприятна на светиите,</span> <span class="verse"><a name="32">32</a>и с Божията воля да дойда при вас радостен и да си почина между вас.</span> <span class="verse"><a name="33">33</a>А Бог на мира да бъде с всички вас. Амин.</span> </p></div</div></div></body></html>