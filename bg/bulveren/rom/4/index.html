<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 4</strong></div><p><span class="verse"><a name="1">1</a>И така, какво ще кажем, че нашият отец Авраам е намерил по плът?</span> <span class="verse"><a name="2">2</a>Защото, ако Авраам е бил оправдан чрез дела, той има с какво да се хвали, но не пред Бога.</span> <span class="verse"><a name="3">3</a>Понеже какво казва Писанието? – ?Авраам повярва в Бога, и това му се счете за правда.“</span> <span class="verse"><a name="4">4</a>А на този, който върши дела, наградата му не се счита като милост, а като дълг;</span> <span class="verse"><a name="5">5</a>а на този, който не върши дела, а вярва в Онзи, който оправдава безбожния, неговата вяра му се счита за правда.</span> <span class="verse"><a name="6">6</a>Както и Давид говори за блаженството на човека, на когото Бог зачита правда независимо от дела:</span> <span class="verse"><a name="7">7</a>?Блажени онези, чиито беззакония са простени, чиито грехове са покрити;</span> <span class="verse"><a name="8">8</a>блажен е онзи човек, на когото Господ няма да счете грях.“</span> <span class="verse"><a name="9">9</a>Обаче това блаженство само за обрязаните ли е, или и за необрязаните? Понеже казваме, че на Авраам вярата се счете за правда.</span> <span class="verse"><a name="10">10</a>Как тогава му се счете? Когато беше обрязан ли, или необрязан? Не когато беше обрязан, а необрязан.</span> <span class="verse"><a name="11">11</a>И той прие знака на обрязването като печат на правдата от вярата, която имаше, когато беше необрязан, за да бъде той баща на всички, които вярват, макар и необрязани, за да се счете и на тях правдата,</span> <span class="verse"><a name="12">12</a>и баща на онези обрязани, които не само са обрязани, но и ходят по стъпките на вярата, която нашият баща Авраам имаше, когато беше необрязан.</span> <span class="verse"><a name="13">13</a>Защото обещанието на Авраам или на потомството му – че ще бъде наследник на света – не стана чрез закона, а чрез правдата от вяра.</span> <span class="verse"><a name="14">14</a>Защото, ако са наследници тези, които са от закона, то вярата е празна и обещанието – осуетено.</span> <span class="verse"><a name="15">15</a>Защото законът докарва гняв, а там, където няма закон, няма и престъпление.</span> <span class="verse"><a name="16">16</a>Затова оправданието е от вяра, за да бъде по благодат, така че обещанието да бъде сигурно за цялото потомство – не само за това, което е от закона, но и за онова, което е от вярата на Авраам, който е баща на всички нас,</span> <span class="verse"><a name="17">17</a>както е писано: ?Направих те баща на много народи“, пред Бога, на когото той повярва, който съживява мъртвите и вика несъществуващото като съществуващо.</span> <span class="verse"><a name="18">18</a>Авраам, надявайки се, без да има причина за надежда, повярва, за да стане баща на много народи, според казаното: ?Толкова ще бъде твоето потомство.“</span> <span class="verse"><a name="19">19</a>И без да отслабне във вяра, като виждаше, че тялото му е вече замъртвяло, тъй като беше на около сто години, както и мъртвостта на утробата на Сара,</span> <span class="verse"><a name="20">20</a>не се усъмни в Божието обещание чрез неверие, а се укрепи във вяра, като отдаде слава на Бога</span> <span class="verse"><a name="21">21</a>и като беше напълно уверен, че това, което Бог е обещал, Той е силен и да го изпълни.</span> <span class="verse"><a name="22">22</a>Затова му се счете за правда.</span> <span class="verse"><a name="23">23</a>Но това, че му се счете, не беше написано само за него,</span> <span class="verse"><a name="24">24</a>а и за нас. Тя ще се счита за правда и на нас, които вярваме в Този, който възкреси от мъртвите Иисус, нашия Господ,</span> <span class="verse"><a name="25">25</a>който беше предаден за нашите прегрешения и беше възкресен за нашето оправдание.</span> </p></div</div></div></body></html>