<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 10</strong></div><p><span class="verse"><a name="1">1</a>Братя, моето сърдечно желание и молбата ми към Бога за Израил е те да бъдат спасени.</span> <span class="verse"><a name="2">2</a>Защото свидетелствам за тях, че те имат ревност за Бога, само че не е според познаването.</span> <span class="verse"><a name="3">3</a>Понеже, като не познаваха Божията правда и като искаха да установят своята собствена, не се покориха на Божията правда.</span> <span class="verse"><a name="4">4</a>Защото Христос е краят на закона за правда на всеки, който вярва.</span> <span class="verse"><a name="5">5</a>Защото Мойсей пише за правдата, която е от закона: ?ако човек прави това, ще живее чрез него.“</span> <span class="verse"><a name="6">6</a>Но правдата от вяра говори така: ?Да не кажеш в сърцето си: Кой ще се изкачи на небето?“ – тоест да свали Христос долу;</span> <span class="verse"><a name="7">7</a>или: ?Кой ще слезе в бездната?“ – тоест да изведе Христос горе от мъртвите?</span> <span class="verse"><a name="8">8</a>Но какво казва тя? Казва, че ?думата е близо при теб, в устата ти и в сърцето ти“ – тоест думата на вярата, която проповядваме.</span> <span class="verse"><a name="9">9</a>Защото, ако изповядаш с устата си, че Иисус е Господ, и повярваш в сърцето си, че Бог Го е възкресил от мъртвите, ще се спасиш.</span> <span class="verse"><a name="10">10</a>Защото със сърце се вярва за оправдание, и с уста се прави изповед за спасение.</span> <span class="verse"><a name="11">11</a>Защото Писанието казва: ?Никой, който вярва в Него, няма да се посрами.“</span> <span class="verse"><a name="12">12</a>Понеже няма разлика между юдеин и грък, защото един и същ е Господ над всички, богат към всички, които Го призовават.</span> <span class="verse"><a name="13">13</a>Защото ?всеки, който призове Името на Господа, ще се спаси.“</span> <span class="verse"><a name="14">14</a>Как обаче ще призоват Този, в когото не са повярвали? А как ще повярват в Този, когото не са чули? А как ще чуят без проповедник?</span> <span class="verse"><a name="15">15</a>И как ще проповядват, ако не са изпратени? Както е писано: ?Колко са прекрасни краката на тези, които благовестват доброто!“</span> <span class="verse"><a name="16">16</a>Но не всички се подчиниха на благовестието; защото Исая казва: ?Господи, кой е повярвал на онова, което е чул от нас?“</span> <span class="verse"><a name="17">17</a>И така, вярата е от слушане, а слушането – от Христовото слово.</span> <span class="verse"><a name="18">18</a>Но аз казвам: Те не са ли чули? Разбира се, чули са: ?По цялата земя се разнесе гласът им и думите им – до краищата на вселената.“</span> <span class="verse"><a name="19">19</a>Но пак казвам: Израил не е ли разбрал? Първо Мойсей казва: ?Аз ще ви раздразня до ревнуване с тези, които не са народ; с народ неразбран ще ви разгневя.“</span> <span class="verse"><a name="20">20</a>А Исая се осмелява да каже: ?Намерен бях от онези, които не Ме търсеха; явен станах на тези, които не питаха за Мен.“</span> <span class="verse"><a name="21">21</a>А за Израил казва: ?Простирах ръцете Си цял ден към народ непокорен и опак.“</span> </p></div</div></div></body></html>