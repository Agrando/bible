<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 11</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/11"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 11</strong></div><p><span class="verse"><a name="1">1</a>И така, казвам: Отхвърлил ли е Бог Своя народ? Да не бъде! Защото и аз съм израилтянин, от потомството на Авраам, от племето на Вениамин.</span> <span class="verse"><a name="2">2</a>Бог не е отхвърлил Своя народ, който е предузнал. Или не знаете какво казва Писанието за Илия – как вика към Бога против Израил:</span> <span class="verse"><a name="3">3</a>?Господи, избиха пророците Ти, разкопаха олтарите Ти и аз останах сам, но и моя живот искат да отнемат.“</span> <span class="verse"><a name="4">4</a>Но какво му казва божественият отговор? – ?Оставил съм си седем хиляди мъже, които не са преклонили коляно пред Ваал.“</span> <span class="verse"><a name="5">5</a>Така и понастоящем има остатък, избран по благодат.</span> <span class="verse"><a name="6">6</a>Но ако е по благодат, не е вече от дела, иначе благодатта не е вече благодат, (а ако е от дела, не е вече благодат, иначе делото не е вече дело).</span> <span class="verse"><a name="7">7</a>Тогава какво? Израил не получи онова, което търсеше, но избраните го получиха, а останалите бяха закоравени даже до днес;</span> <span class="verse"><a name="8">8</a>както е писано: ?Бог им даде дух на безчувствие, очи – да не виждат и уши – да не чуват, дори и до днес.“</span> <span class="verse"><a name="9">9</a>И Давид казва: ?Трапезата им нека стане за тях примка и уловка, препънка и отплата,</span> <span class="verse"><a name="10">10</a>да се помрачат очите им и да не виждат, и превий гърба им завинаги.“</span> <span class="verse"><a name="11">11</a>Тогава казвам: Спънаха ли се, за да паднат? Да не бъде! Но чрез тяхното падане дойде спасението на езичниците, за да ги подбуди към ревност.</span> <span class="verse"><a name="12">12</a>Но ако тяхното падане означава богатство за света и тяхната загуба – богатство за езичниците, колко повече ще означава тяхното пълно възстановяване!</span> <span class="verse"><a name="13">13</a>Защото на вас, езичниците, казвам: тъй като съм апостол на езичниците, аз славя своето служение,</span> <span class="verse"><a name="14">14</a>дано мога по някакъв начин да подбудя към ревност тези, които са моя плът, и да спася някои от тях.</span> <span class="verse"><a name="15">15</a>Защото, ако тяхното отхвърляне означава примирение на света, какво ще бъде приемането им, ако не живот от мъртвите?</span> <span class="verse"><a name="16">16</a>А ако първото от тестото е свято, то и цялото тесто е свято; и ако коренът е свят, то и клоните са свети.</span> <span class="verse"><a name="17">17</a>Но ако някои клони са били отрязани и ти, бидейки дива маслина, си бил присаден между тях и заедно с тях си споделил корена и тлъстината на маслината,</span> <span class="verse"><a name="18">18</a>не се хвали срещу клоните. Но ако се хвалиш, знай, че не ти държиш корена, а коренът – теб.</span> <span class="verse"><a name="19">19</a>Но ще кажеш: Бяха отрязани клони, за да бъда присаден аз.</span> <span class="verse"><a name="20">20</a>Добре! Те бяха отрязани поради неверие, а ти стоиш поради вяра. Не бъди високомерен, а се бой.</span> <span class="verse"><a name="21">21</a>Защото, ако Бог не пощади естествените клони, няма да пощади и теб.</span> <span class="verse"><a name="22">22</a>Виж тогава благостта и строгостта Божия: строгост към падналите, а Божествена благост към теб, ако останеш в благостта; иначе и ти ще бъдеш отсечен.</span> <span class="verse"><a name="23">23</a>Така и те, ако не останат в неверие, ще бъдат присадени; защото Бог може да ги присади отново.</span> <span class="verse"><a name="24">24</a>Понеже, ако ти си бил отсечен от дивата по природа маслина и противно на естеството си бил присаден на питомна маслина, то колко повече тези, които са естествени клони, ще бъдат присадени на своята собствена маслина!</span> <span class="verse"><a name="25">25</a>Защото, братя, не искам да не знаете тази тайна – за да не се мислите за мъдри – че частично закоравяване сполетя Израил, докато влезе пълният брой на езичниците.</span> <span class="verse"><a name="26">26</a>И така, целият Израил ще се спаси, както е писано: ?Избавителят ще дойде от Сион, Той ще отвърне безбожието от Яков;</span> <span class="verse"><a name="27">27</a>и това е за тях завет от Мен, когато отнема греховете им.“</span> <span class="verse"><a name="28">28</a>Що се отнася до благовестието, те са неприятели заради вас, но що се отнася до избирането, те са възлюбени заради отците.</span> <span class="verse"><a name="29">29</a>Защото даровете и призванието от Бога са неотменими.</span> <span class="verse"><a name="30">30</a>Защото, както вие някога не бяхте покорни на Бога, но сега чрез тяхното непокорство сте придобили милост,</span> <span class="verse"><a name="31">31</a>така и те сега не са покорни, за да придобият също милост чрез показаната към вас милост.</span> <span class="verse"><a name="32">32</a>Защото Бог затвори всички в непокорство, за да може към всички да покаже милост.</span> <span class="verse"><a name="33">33</a>О, колко дълбоко е богатството на мъдростта и познанието на Бога! Колко непостижими са Неговите съдби и неизследими пътищата Му!</span> <span class="verse"><a name="34">34</a>Защото: ?Кой е познал ума на Господа или кой Му е бил съветник?</span> <span class="verse"><a name="35">35</a>Или кой от по-напред Му е дал нещо, та да му се отплати?“</span> <span class="verse"><a name="36">36</a>Защото всичко е от Него, чрез Него и за Него. На Него да бъде слава до века. Амин.</span> </p></div</div></div></body></html>