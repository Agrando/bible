<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 14</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/rom/14"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/rom">Romans</a> &gt <strong>Chapter 14</strong></div><p><span class="verse"><a name="1">1</a>Приемайте слабия във вярата, но не за да спорите за мнения.</span> <span class="verse"><a name="2">2</a>Един вярва, че може да яде всичко, а слабият във вярата яде само зеленчук.</span> <span class="verse"><a name="3">3</a>Който яде, да не презира този, който не яде, и който не яде, да не съди този, който яде, защото Бог го е приел.</span> <span class="verse"><a name="4">4</a>Кой си ти, за да съдиш чужд слуга? Пред своя собствен господар той стои или пада. Но ще стои, защото Господ е силен да го направи да стои.</span> <span class="verse"><a name="5">5</a>Някой уважава един ден повече от друг ден, а друг човек уважава всеки ден. Всеки да бъде напълно уверен в своя ум.</span> <span class="verse"><a name="6">6</a>Който пази деня, за Господа го пази, (а който не пази деня, за Господа не го пази). Който яде, за Господа яде, защото благодари на Бога, и който не яде, за Господа не яде, и благодари на Бога.</span> <span class="verse"><a name="7">7</a>Защото никой от нас не живее за себе си и никой не умира за себе си.</span> <span class="verse"><a name="8">8</a>Понеже, ако живеем, за Господа живеем и ако умираме, за Господа умираме. И така, дали живеем, или умираме, на Господа сме.</span> <span class="verse"><a name="9">9</a>Защото Христос затова умря и възкръсна, и оживя отново, за да владее и над мъртвите, и над живите.</span> <span class="verse"><a name="10">10</a>Но ти защо съдиш своя брат? Или пък ти защо презираш своя брат? Понеже ние всички ще застанем пред Христовото съдилище.</span> <span class="verse"><a name="11">11</a>Защото е писано: ?Жив съм Аз, казва Господ, пред Мен ще се преклони всяко коляно, и всеки език ще изповяда Бога.“</span> <span class="verse"><a name="12">12</a>И така, всеки от нас ще отговаря за себе си пред Бога.</span> <span class="verse"><a name="13">13</a>Затова, нека вече не се съдим един друг а по-добре да съдим така – никой да не поставя спънка или съблазън пред брат си.</span> <span class="verse"><a name="14">14</a>Зная и съм уверен в Господ Иисус, че нищо не е само по себе си нечисто; само за този, който счита нещо за нечисто, за него то е нечисто.</span> <span class="verse"><a name="15">15</a>Защото, ако брат ти се наскърби поради това, което ядеш, ти вече не ходиш според любовта. Не погубвай с яденето си онзи, за когото е умрял Христос.</span> <span class="verse"><a name="16">16</a>И така, не оставяйте да се хули вашето добро.</span> <span class="verse"><a name="17">17</a>Защото Божието царство не е ядене и пиене, а правда и мир, и радост в Светия Дух.</span> <span class="verse"><a name="18">18</a>Понеже, който така служи на Христос, е угоден на Бога и одобрен от хората.</span> <span class="verse"><a name="19">19</a>И така, нека търсим това, което служи за мир и за взаимно изграждане.</span> <span class="verse"><a name="20">20</a>Не унищожавай Божието дело заради ядене. Всичко наистина е чисто, но е зло за човека, който яде със съблазън.</span> <span class="verse"><a name="21">21</a>Добре е да не ядеш месо, нито да пиеш вино, нито да направиш нещо, чрез което брат ти се спъва (или се съблазнява, или отслабва).</span> <span class="verse"><a name="22">22</a>Имаш ли вяра? Имай я за себе си пред Бога. Блажен онзи, който не осъжда себе си в това, което одобрява.</span> <span class="verse"><a name="23">23</a>А онзи, който се съмнява, когато яде, е осъден, защото не яде от вяра; а всичко, което не става от вяра, е грях.</span> </p></div</div></div></body></html>