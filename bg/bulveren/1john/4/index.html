<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 4</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1john/4"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1john">1 John</a> &gt <strong>Chapter 4</strong></div><p><span class="verse"><a name="1">1</a>Възлюбени, не вярвайте на всеки дух, а изпитвайте духовете дали са от Бога, защото много лъжепророци излязоха по света.</span> <span class="verse"><a name="2">2</a>По това познавайте Божия Дух: всеки дух, който изповяда, че Иисус Христос е дошъл в плът, е от Бога;</span> <span class="verse"><a name="3">3</a>а всеки дух, който не изповяда, че Иисус Христос е дошъл в плът, не е от Бога; и това е духът на Антихриста, за когото сте чули, че идва, и сега вече е в света.</span> <span class="verse"><a name="4">4</a>Вие сте от Бога, дечица, и сте ги победили, защото Този, който е във вас, е по-велик от онзи, който е в света.</span> <span class="verse"><a name="5">5</a>Те са от света, затова светски говорят и светът тях слуша.</span> <span class="verse"><a name="6">6</a>Ние сме от Бога. Който познава Бога, нас слуша; който не е от Бога, не ни слуша. По това познаваме духа на истината и духа на заблудата.</span> <span class="verse"><a name="7">7</a>Възлюбени, да се любим един друг, защото любовта е от Бога; и всеки, който люби, е роден от Бога и познава Бога.</span> <span class="verse"><a name="8">8</a>Който не люби, не познава Бога, защото Бог е любов.</span> <span class="verse"><a name="9">9</a>В това се яви Божията любов към нас, че Бог изпрати на света Своя Единороден Син, за да живеем чрез Него.</span> <span class="verse"><a name="10">10</a>В това се състои любовта – не че ние възлюбихме Бога, а че Той възлюби нас и прати Сина Си като умилостивение за нашите грехове.</span> <span class="verse"><a name="11">11</a>Възлюбени, понеже Бог така ни възлюби, то и ние сме длъжни да любим един другиго.</span> <span class="verse"><a name="12">12</a>Никой никога не е видял Бога; но ако любим един другиго, Бог обитава в нас и Неговата любов е съвършена в нас.</span> <span class="verse"><a name="13">13</a>По това познаваме, че стоим в Него и Той в нас, защото ни е дал от Духа Си.</span> <span class="verse"><a name="14">14</a>И ние видяхме и свидетелстваме, че Отец прати Сина за Спасител на света.</span> <span class="verse"><a name="15">15</a>Който изповяда, че Иисус е Божият Син, Бог обитава в него, и той – в Бога.</span> <span class="verse"><a name="16">16</a>И ние сме познали и сме повярвали любовта, която Бог има към нас. Бог е любов; и който стои в любовта, стои в Бога, и Бог – в него.</span> <span class="verse"><a name="17">17</a>В това се усъвършенства любовта в нас, че имаме дръзновение в съдния ден, защото, както е Той, така сме и ние в този свят.</span> <span class="verse"><a name="18">18</a>В любовта няма страх, а съвършената любов изгонва страха, защото в страха има наказание, но който се страхува, не е станал съвършен в любовта.</span> <span class="verse"><a name="19">19</a>Ние любим, защото първо Той възлюби нас.</span> <span class="verse"><a name="20">20</a>Ако каже някой: Любя Бога, а мрази брат си, той е лъжец; защото, който не люби брат си, когото е видял, не може да люби Бога, когото не е видял.</span> <span class="verse"><a name="21">21</a>И тази заповед имаме от Него: който люби Бога, да люби и брат си.</span> </p></div</div></div></body></html>