<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/1john/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/1john">1 John</a> &gt <strong>Chapter 5</strong></div><p><span class="verse"><a name="1">1</a>Всеки, който вярва, че Иисус е Христос, е роден от Бога; и всеки, който люби Родителя, люби и родения от Него.</span> <span class="verse"><a name="2">2</a>По това познаваме, че любим Божиите деца – когато любим Бога и изпълняваме Неговите заповеди.</span> <span class="verse"><a name="3">3</a>Защото това е любов към Бога – да пазим Неговите заповеди; и заповедите Му не са тежки.</span> <span class="verse"><a name="4">4</a>Защото всичко, което е родено от Бога, побеждава света; и това е победата, която е победила света – нашата вяра.</span> <span class="verse"><a name="5">5</a>И кой побеждава света, ако не този, който вярва, че Иисус е Божият Син?</span> <span class="verse"><a name="6">6</a>Това е Иисус Христос, който е дошъл чрез вода и кръв; не само чрез водата, а чрез водата и чрез кръвта;</span> <span class="verse"><a name="7">7</a>и Духът е, който свидетелства, понеже Духът е истината.</span> <span class="verse"><a name="8">8</a>Защото три са, които свидетелстват: Духът, водата и кръвта; и тези три са съгласни.</span> <span class="verse"><a name="9">9</a>Ако приемаме свидетелството на хората, свидетелството на Бога е по-велико, защото свидетелството на Бога е това, че Той е свидетелствал за Сина Си.</span> <span class="verse"><a name="10">10</a>Който вярва в Божия Син, има свидетелството в себе си; който не вярва в Бога, Го е направил лъжец, защото не е повярвал на свидетелството, с което Бог е свидетелствал за Своя Син.</span> <span class="verse"><a name="11">11</a>И свидетелството е това, че Бог ни е дал вечен живот и този живот е в Неговия Син.</span> <span class="verse"><a name="12">12</a>Който има Сина, има живота; който няма Божия Син, няма живота.</span> <span class="verse"><a name="13">13</a>Това ви писах на вас, които вярвате в Името на Божия Син, за да знаете, че имате вечен живот.</span> <span class="verse"><a name="14">14</a>И увереността, която имаме към Него е това, че ако молим нещо по Неговата воля, Той ни слуша;</span> <span class="verse"><a name="15">15</a>и ако знаем, че ни слуша, за каквото и да помолим, знаем, че получаваме това, което сме помолили от Него.</span> <span class="verse"><a name="16">16</a>Ако някой види брат си, че извърши несмъртен грях, нека се моли, и Бог ще му даде живот – на онези, които съгрешават несмъртно. Има смъртен грях – не казвам за него да се моли.</span> <span class="verse"><a name="17">17</a>Всяка неправда е грях; и има грях, който не е смъртен.</span> <span class="verse"><a name="18">18</a>Знаем, че всеки, който е роден от Бога, не съгрешава; а *роденият от Бога, пази себе си* и лукавият не го докосва.</span> <span class="verse"><a name="19">19</a>Ние знаем, че сме от Бога; и целият свят лежи в лукавия.</span> <span class="verse"><a name="20">20</a>Знаем също, че Божият Син е дошъл и ни е дал разум да познаем истинния Бог; и ние сме в истинния Бог, в Неговия Син Иисус Христос. Този е истинният Бог и вечен живот.</span> <span class="verse"><a name="21">21</a>Дечица, пазете себе си от идоли. Амин.</span> </p></div</div></div></body></html>