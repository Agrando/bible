<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 5</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/5"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 5</strong></div><p><span class="verse"><a name="1">1</a>Извикай сега — има ли кой да ти отговори? И към кого от светите ще се обърнеш?</span> <span class="verse"><a name="2">2</a>Защото досадата убива безумния и завистта умъртвява простия.</span> <span class="verse"><a name="3">3</a>Виждал съм безумния да се закоренява и жилището му веднага съм проклинал.</span> <span class="verse"><a name="4">4</a>Далеч са синовете му от безопасност; стъпкват ги във портата и няма избавител.</span> <span class="verse"><a name="5">5</a>Гладният изяжда жетвата им и през тръните я граби; грабител поглъща имота им.</span> <span class="verse"><a name="6">6</a>Защото бедствието не идва от пръстта, нито печалта пониква от земята;</span> <span class="verse"><a name="7">7</a>но човек се ражда за печал, както искрите нагоре хвърчат.</span> <span class="verse"><a name="8">8</a>Но аз ще търся Бога и делото си на Бога ще възложа,</span> <span class="verse"><a name="9">9</a>който върши велики, неизследими дела и безбройни чудеса.</span> <span class="verse"><a name="10">10</a>Той дава дъжд по лицето на земята и вода изпраща по лицето на полята.</span> <span class="verse"><a name="11">11</a>Възвишава смирените и издига в безопасност нажалените.</span> <span class="verse"><a name="12">12</a>Осуетява замислите на коварните и ръцете им не изпълняват начинанието си.</span> <span class="verse"><a name="13">13</a>Улавя мъдрите в лукавството им, на хитрите съветът се проваля.</span> <span class="verse"><a name="14">14</a>Денем срещат тъмнина, по пладне ходят пипнешком, като че нощем.</span> <span class="verse"><a name="15">15</a>Но Той спасява сиромаха от меча, от устата и от ръката на силния.</span> <span class="verse"><a name="16">16</a>Така бедният има надежда и устата на беззаконието се затварят.</span> <span class="verse"><a name="17">17</a>Ето, блажен човекът, когото Бог изобличава; затова не презирай наказанието от Всесилния.</span> <span class="verse"><a name="18">18</a>Защото Той наранява и Той превързва; Той поразява и ръцете Му изцеляват.</span> <span class="verse"><a name="19">19</a>В шест беди ще те избави, и в седем няма зло да те докосне.</span> <span class="verse"><a name="20">20</a>В глад от смърт ще те откупи и във война — от силата на меча.</span> <span class="verse"><a name="21">21</a>Ще бъдеш скрит от бича на езика и няма да се плашиш от насилие, когато дойде.</span> <span class="verse"><a name="22">22</a>Ще се присмееш на насилието и глада, от земни зверове не ще се плашиш.</span> <span class="verse"><a name="23">23</a>Защото ще бъдеш в съюз със камъните на полето и полските зверове ще бъдат в мир със теб.</span> <span class="verse"><a name="24">24</a>И ще познаеш, че шатрата ти е в мир, ще прегледаш жилището си и нищо няма да ти липсва.</span> <span class="verse"><a name="25">25</a>Ще познаеш също, че потомството ти ще е многобройно и потомците ти — като земната трева.</span> <span class="verse"><a name="26">26</a>Ще отидеш в гроба си във пълна зрялост, както житните снопи се прибират на времето си.</span> <span class="verse"><a name="27">27</a>Ето, това изследвахме, така е. Чуй и разбери за себе си.</span> </p></div</div></div></body></html>