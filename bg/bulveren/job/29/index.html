<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 29</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/29"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 29</strong></div><p><span class="verse"><a name="1">1</a>И Йов още продължи беседата си и каза:</span> <span class="verse"><a name="2">2</a>О, да бях като в миналите месеци, като в дните, когато Бог ме пазеше,</span> <span class="verse"><a name="3">3</a>когато светилникът Му светеше на главата ми и с Неговата светлина през мрака ходех;</span> <span class="verse"><a name="4">4</a>както бях във зрелостта си, и Божият доверен съвет над шатрата ми беше;</span> <span class="verse"><a name="5">5</a>когато Всемогъщият бе още с мен и момчетата ми — покрай мен;</span> <span class="verse"><a name="6">6</a>когато стъпките ми се къпеха в каймак и скалата до мен изливаше реки маслинено масло!</span> <span class="verse"><a name="7">7</a>Когато излизах при портата на града, заемах мястото си на площада,</span> <span class="verse"><a name="8">8</a>младежите ме виждаха и се криеха и старци ставаха, стояха прави;</span> <span class="verse"><a name="9">9</a>първенците преставаха да говорят и слагаха ръка на устата си;</span> <span class="verse"><a name="10">10</a>гласът на благородните замлъкваше и езикът им залепваше за небцето им,</span> <span class="verse"><a name="11">11</a>защото, когато ухо чуеше, ме облажаваше и когато око видеше, за мен засвидетелстваше;</span> <span class="verse"><a name="12">12</a>защото аз избавях сиромаха, който викаше, и сирачето, което нямаше помощник.</span> <span class="verse"><a name="13">13</a>Благословението на загиващия идваше над мен, сърцето на вдовицата аз правех да ликува.</span> <span class="verse"><a name="14">14</a>Обличах правдата и тя ми беше дреха, правосъдието ми — за мантия и за тюрбан.</span> <span class="verse"><a name="15">15</a>Аз бях очи на слепия, крака на куция.</span> <span class="verse"><a name="16">16</a>Бях баща на бедните, изследвах делото на непознатия.</span> <span class="verse"><a name="17">17</a>Челюстта на беззаконния трошах, изваждах жертвата от зъбите му.</span> <span class="verse"><a name="18">18</a>Тогава казвах: Ще умра в гнездото си и дните си ще умножа като пясъка,</span> <span class="verse"><a name="19">19</a>коренът ми разпрострян е към водите и росата в клона ми нощува,</span> <span class="verse"><a name="20">20</a>славата ми в мен се подновява и лъкът ми се укрепва във ръката ми.</span> <span class="verse"><a name="21">21</a>Те ме слушаха и чакаха, мълчаливо слушаха съвета ми.</span> <span class="verse"><a name="22">22</a>След моята дума не говореха повече и речта ми капеше на тях като роса.</span> <span class="verse"><a name="23">23</a>Чакаха ме като дъжд и отваряха устата си като за пролетния дъжд.</span> <span class="verse"><a name="24">24</a>Аз им се усмихвах, щом не вярваха, и светлината на лицето ми не можеха да помрачат.</span> <span class="verse"><a name="25">25</a>Избирах за тях пътя и седях като глава, и живеех като цар сред войската, като такъв, който утешава жалеещи.</span> </p></div</div></div></body></html>