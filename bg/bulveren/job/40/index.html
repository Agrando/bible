<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 40</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/40"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 40</strong></div><p><span class="verse"><a name="1">1</a>Тогава ГОСПОД отговори на Йов и каза:</span> <span class="verse"><a name="2">2</a>Укорителят ще спори ли със Всемогъщия? Който порицава Бога, нека отговори на това!</span> <span class="verse"><a name="3">3</a>Тогава Йов отговори на ГОСПОДА и каза:</span> <span class="verse"><a name="4">4</a>Ето, нищожен съм — що мога да Ти отговоря? Слагам ръката си на устата си.</span> <span class="verse"><a name="5">5</a>Веднъж говорих, и да отговарям няма; и два пъти, но няма да прибавя.</span> <span class="verse"><a name="6">6</a>Тогава ГОСПОД отговори на Йов от бурята и каза:</span> <span class="verse"><a name="7">7</a>Препаши сега кръста си като мъж! Аз ще те питам, а ти ме поучавай!</span> <span class="verse"><a name="8">8</a>Ще отмениш ли даже Моя съд — ще осъдиш Мен, за да се оправдаеш?</span> <span class="verse"><a name="9">9</a>Или имаш ръка като Бога и можеш с глас да гърмиш като Него?</span> <span class="verse"><a name="10">10</a>Украси се сега с превъзходство и величие, облечи се с чест и достойнство.</span> <span class="verse"><a name="11">11</a>Излей пороя на гнева си, виж всеки горделив и го смири.</span> <span class="verse"><a name="12">12</a>Виж всеки горделив и го сниши, стъпчи безбожните на мястото им.</span> <span class="verse"><a name="13">13</a>Скрий ги заедно в пръстта, затвори лицата им на скрито място.</span> <span class="verse"><a name="14">14</a>Тогава и Аз ще те похваля, че твоята десница може да те спаси.</span> <span class="verse"><a name="15">15</a>Погледни сега веемота който съм направил заедно с теб. Яде трева като вол.</span> <span class="verse"><a name="16">16</a>Ето, в слабините му е силата му и мощта му — в мускулите на корема му.</span> <span class="verse"><a name="17">17</a>Накланя опашката си като кедър, жилите на бедрата му са оплетени здраво.</span> <span class="verse"><a name="18">18</a>Костите му са като бронзови цеви, ребрата му са като железни лостове.</span> <span class="verse"><a name="19">19</a>Той е първият плод на Божиите пътища; който го е направил, той може да доближи до него меча си.</span> <span class="verse"><a name="20">20</a>Наистина планините му носят храна и там играят всички полски зверове.</span> <span class="verse"><a name="21">21</a>Под сенчести дървета ляга, в скривалището на тръстики и блата.</span> <span class="verse"><a name="22">22</a>Сенчести дървета със сянката си го покриват, върбите при потока го заобикалят.</span> <span class="verse"><a name="23">23</a>Ако се разлее река, той не бърза да бяга, не го е грижа, ако и Йордан да се устреми в устата му.</span> <span class="verse"><a name="24">24</a>Може ли някой да го хване, докато гледа, да прободе носа му с примка?</span> </p></div</div></div></body></html>