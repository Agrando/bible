<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 20</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/20"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 20</strong></div><p><span class="verse"><a name="1">1</a>Тогава нааматецът Софар отговори и каза:</span> <span class="verse"><a name="2">2</a>Затова мислите ми ме карат да отговоря и затова бързам.</span> <span class="verse"><a name="3">3</a>Чух изобличение за мой позор и духът на разума ми отговаря.</span> <span class="verse"><a name="4">4</a>Не знаеш ли това от древността, откак човек е сложен на земята,</span> <span class="verse"><a name="5">5</a>че тържеството на безбожните е краткотрайно и радостта на лицемера — мигновена?</span> <span class="verse"><a name="6">6</a>Макар и величието му да се извиси до небето и главата му да стигне до облаците,</span> <span class="verse"><a name="7">7</a>като изпражненията си ще се изрине навеки; които са го виждали, ще кажат: Къде е?</span> <span class="verse"><a name="8">8</a>Като сън ще отлети и няма да се намери, като нощно видение ще бъде пропъден.</span> <span class="verse"><a name="9">9</a>Око го е видяло, но няма да го види вече; и мястото му няма да го види вече.</span> <span class="verse"><a name="10">10</a>Децата му ще търсят благоволението на бедните и ръцете му ще върнат богатството му.</span> <span class="verse"><a name="11">11</a>Костите му са пълни с младежката му сила, но тя ще лежи с него в пръстта.</span> <span class="verse"><a name="12">12</a>Макар и злото да е сладко в устата му и да го крие под езика си,</span> <span class="verse"><a name="13">13</a>да го жали, да не го оставя и да го задържа под небцето си,</span> <span class="verse"><a name="14">14</a>пак храната му променя се в стомаха му, змийска жлъчка става вътре в него.</span> <span class="verse"><a name="15">15</a>Богатство е погълнал, но отново го повръща; Бог го изтръгва от корема му.</span> <span class="verse"><a name="16">16</a>Змийска отрова ще суче, език на пепелянка ще го умъртви.</span> <span class="verse"><a name="17">17</a>Няма да види потоците, реките, течащи с мед и масло.</span> <span class="verse"><a name="18">18</a>Ще върне това, за което се е трудил, и няма да го погълне; какъвто имотът, такова и връщането; и той няма да им се радва.</span> <span class="verse"><a name="19">19</a>Защото е угнетил и е оставил сиромасите, заграбил е къща, не я е построил.</span> <span class="verse"><a name="20">20</a>Наистина той не знае спокойствие в себе си, няма да опази нищо, което желае.</span> <span class="verse"><a name="21">21</a>Нищо не избягва от лакомията му, затова благоденствието му няма да е трайно.</span> <span class="verse"><a name="22">22</a>В пълнотата на изобилието си ще изпадне в беда, ръката на всеки страдалец ще дойде върху него.</span> <span class="verse"><a name="23">23</a>Когато напълва търбуха си, Бог ще изпрати върху него яростта на гнева Си и ще го изсипе върху него, докато яде.</span> <span class="verse"><a name="24">24</a>Щом бяга от желязното оръжие, ще го прониже бронзов лък.</span> <span class="verse"><a name="25">25</a>Стрелата се изтегля, от тялото излиза, блестящият й връх — от жлъчката му, и ужаси го нападат.</span> <span class="verse"><a name="26">26</a>За съкровищата му се пази пълна тъмнина, нераздухван огън ще го пояде; зло ще сполети и оцелелия във шатрата му.</span> <span class="verse"><a name="27">27</a>Небесата ще открият беззаконието му и земята ще се надигне против него.</span> <span class="verse"><a name="28">28</a>Печалбата на дома му ще изчезне, ще изтече в деня на Неговия гняв.</span> <span class="verse"><a name="29">29</a>Това е от Бога делът на безбожния, отреденото му от Бога наследство.</span> </p></div</div></div></body></html>