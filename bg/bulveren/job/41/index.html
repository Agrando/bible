<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 41</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/41"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 41</strong></div><p><span class="verse"><a name="1">1</a>Можеш ли да изтеглиш с въдица левиатан, или да притиснеш езика му с въже?</span> <span class="verse"><a name="2">2</a>Можеш ли сложиш оглавник на носа му, да пробиеш челюстта му с кука?</span> <span class="verse"><a name="3">3</a>Ще отправи ли към тебе множество молби, ще ти говори ли със нежни думи?</span> <span class="verse"><a name="4">4</a>Ще направи ли с теб договор да го вземеш за слуга до века?</span> <span class="verse"><a name="5">5</a>Ще си играеш ли с него като с птица, или ще го вържеш за забава на момичетата си?</span> <span class="verse"><a name="6">6</a>Съдружниците ти ще се пазарят ли за него? Ще го разделят ли между търговците?</span> <span class="verse"><a name="7">7</a>Можеш ли да изпълниш кожата му със стрели или главата му с рибарски копия?</span> <span class="verse"><a name="8">8</a>Сложи ръката си на него; спомни си боя, и не го повтаряй!</span> <span class="verse"><a name="9">9</a>Ето, надеждата за него се осуети; не пада ли човек само от вида му?</span> <span class="verse"><a name="10">10</a>Никой не дръзва да го раздразни. Тогава кой би застанал пред Мен?</span> <span class="verse"><a name="11">11</a>Кой Ми е дал най-напред, че да му се отплатя? Всичко под цялото небе е Мое.</span> <span class="verse"><a name="12">12</a>Няма да мълча за частите му, нито за могъщата му сила, нито за хубавото му устройство.</span> <span class="verse"><a name="13">13</a>Кой външната му дреха ще свали? Кой в двойните му челюсти ще влезе?</span> <span class="verse"><a name="14">14</a>Кой ще отвори вратите на лицето му? Около зъбите му има ужас.</span> <span class="verse"><a name="15">15</a>Наредените му люспи са неговата гордост, прилепени като запечатани;</span> <span class="verse"><a name="16">16</a>едната до другата е толкоз близо, че въздух между тях не влиза.</span> <span class="verse"><a name="17">17</a>Една за друга свързани са; държат се заедно и не се разделят.</span> <span class="verse"><a name="18">18</a>Кихането му излъчва светлина, очите му са като лъчите на утрото.</span> <span class="verse"><a name="19">19</a>От устата му излизат факли, изскачат огнени искри.</span> <span class="verse"><a name="20">20</a>От ноздрите му дим струи, като от врящо гърне и котел.</span> <span class="verse"><a name="21">21</a>Дъхът му въглища запалва и от устата му излиза пламък.</span> <span class="verse"><a name="22">22</a>В шията му обитава сила и ужас танцува пред него.</span> <span class="verse"><a name="23">23</a>Слоевете на плътта му са слепени, твърди са на него и не се поклащат.</span> <span class="verse"><a name="24">24</a>Сърцето му е твърдо като камък, твърдо като долен воденичен камък.</span> <span class="verse"><a name="25">25</a>От надигането му могъщите се ужасяват, стъписват се от страх.</span> <span class="verse"><a name="26">26</a>Мечът на този, който излиза насреща му, не устоява, нито копие, нито стрела, нито броня.</span> <span class="verse"><a name="27">27</a>Той счита желязото за слама, и бронза — за гнило дърво.</span> <span class="verse"><a name="28">28</a>Стрелата не може да го обърне във бяг, камъните на прашката стават на слама за него.</span> <span class="verse"><a name="29">29</a>Стрелите се считат за слама и той се смее на дрънченето на копието.</span> <span class="verse"><a name="30">30</a>Долните му части са като остри кремъчни отломъци; разпростира следи като от диканя по тинята.</span> <span class="verse"><a name="31">31</a>Прави бездната да ври като котел, прави морето като съд за масло.</span> <span class="verse"><a name="32">32</a>Дирята след него свети, човек би помислил, че дълбочините са като сиви коси побелели.</span> <span class="verse"><a name="33">33</a>На земята няма никой като него, направен да няма страх.</span> <span class="verse"><a name="34">34</a>Той гледа всяко високо нещо; цар е над всички синове на гордостта.</span> </p></div</div></div></body></html>