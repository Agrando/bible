<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 36</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/36"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 36</strong></div><p><span class="verse"><a name="1">1</a>Тогава Елиу продължи и каза:</span> <span class="verse"><a name="2">2</a>Потърпи ме малко и аз ще ти разкажа, че има още думи за Бога.</span> <span class="verse"><a name="3">3</a>Ще донеса знанието си отдалеч и ще отдам правда на Създателя си.</span> <span class="verse"><a name="4">4</a>Защото думите ми наистина не са лъжа, един съвършен в знание е при теб.</span> <span class="verse"><a name="5">5</a>Ето, Бог е мощен, но не презира никого, мощен е в сила на мъдрост.</span> <span class="verse"><a name="6">6</a>Той не пази живота на безбожния, а въздава правосъдие на сиромасите.</span> <span class="verse"><a name="7">7</a>Не оттегля очите Си от праведните, а ги слага да седят с царе на престола завинаги и те са възвисени.</span> <span class="verse"><a name="8">8</a>И ако са вързани с вериги, хванати с въжетата на скръб,</span> <span class="verse"><a name="9">9</a>тогава Той им изявява делата им и престъпленията им — че са се възгордели.</span> <span class="verse"><a name="10">10</a>Отваря и ухото им за наставление и заповядва да се върнат от греха.</span> <span class="verse"><a name="11">11</a>Ако те послушат и Му служат, ще свършат дните си в благополучие, годините си в удоволствия.</span> <span class="verse"><a name="12">12</a>Но ако не послушат, от меч ще загинат, ще умрат без знание.</span> <span class="verse"><a name="13">13</a>А лицемерните по сърце натрупват гняв и не викат за помощ, когато Той ги връзва.</span> <span class="verse"><a name="14">14</a>Душата им умира в младост и животът им — сред посветените блудници.</span> <span class="verse"><a name="15">15</a>Той избавя скръбния в скръбта му и в бедствие ушите им отваря.</span> <span class="verse"><a name="16">16</a>Така и тебе би извел от притеснение в широко място, дето няма теснота; и предлаганото на трапезата ти би било пълно с тлъстина.</span> <span class="verse"><a name="17">17</a>Но ти си изпълнен със съда на безбожните, съд и правосъдие ще те постигнат.</span> <span class="verse"><a name="18">18</a>Понеже има ярост, внимавай да не те подмами да се подиграеш!</span> <span class="verse"><a name="19">19</a>Богатствата ти и всички усилия на мощта ти ще те опазят ли от бедствието?</span> <span class="verse"><a name="20">20</a>Не копней за нощта, когато хората се отсичат на мястото си.</span> <span class="verse"><a name="21">21</a>Внимавай! Не се обръщай към беззаконието, защото пред скръбта това си предпочел.</span> <span class="verse"><a name="22">22</a>Ето, Бог е възвишен в мощта Си, кой поучава като Него?</span> <span class="verse"><a name="23">23</a>Кой Му е предписал пътя Му и кой ще каже: Вършиш беззаконие?</span> <span class="verse"><a name="24">24</a>Помни да възвеличаваш Неговото дело, което хората възпяват.</span> <span class="verse"><a name="25">25</a>Всеки човек го вижда, смъртният го гледа отдалеч.</span> <span class="verse"><a name="26">26</a>Ето, Бог е велик, и ние не Го познаваме; и броят на годините Му е неизследим.</span> <span class="verse"><a name="27">27</a>Защото Той привлича водните капки, които валят като дъжд от мъглата Му,</span> <span class="verse"><a name="28">28</a>които облаците изпускат и изливат върху многото хора.</span> <span class="verse"><a name="29">29</a>Може ли някой да разбере разпростирането на облаците и гърмежите на скинията Му?</span> <span class="verse"><a name="30">30</a>Ето, Той разпръсва около Себе Си светлината Си и покрива морските дъна,</span> <span class="verse"><a name="31">31</a>защото чрез тях съди народите, дава храна в изобилие.</span> <span class="verse"><a name="32">32</a>Въоръжава ръцете Си със светкавицата и й заповядва къде да удари.</span> <span class="verse"><a name="33">33</a>Шумът й известява за това, а също и добитъкът — за надигащата се буря.</span> </p></div</div></div></body></html>