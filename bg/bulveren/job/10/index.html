<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 10</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/10"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 10</strong></div><p><span class="verse"><a name="1">1</a>Душата ми е отегчена от живота ми; ще дам воля на оплакването си в себе си, ще говоря в горестта на душата си.</span> <span class="verse"><a name="2">2</a>Ще кажа на Бога: Не ме осъждай! Покажи ми защо се съдиш с мен!</span> <span class="verse"><a name="3">3</a>Добре ли е за Теб да потискаш, да отхвърляш делото на ръцете Си и да озаряваш съвета на безбожните?</span> <span class="verse"><a name="4">4</a>Плътски очи ли имаш, или гледаш, както гледа човек?</span> <span class="verse"><a name="5">5</a>Дните Ти като дните на смъртен човек ли са, или годините Ти — като дни на мъж,</span> <span class="verse"><a name="6">6</a>за да търсиш беззаконието ми и да издирваш греха ми?</span> <span class="verse"><a name="7">7</a>Знаеш, че не съм виновен, и пак няма кой да избавя от ръката Ти.</span> <span class="verse"><a name="8">8</a>Ръцете Ти ме образуваха и създадоха всичките ми части изцяло — и ще ме погълнеш ли?</span> <span class="verse"><a name="9">9</a>Спомни си, моля Те, че ме оформи като глина — и ще ме върнеш ли в пръстта?</span> <span class="verse"><a name="10">10</a>Не си ли ме излял като мляко и не си ли ме съсирил като сирене?</span> <span class="verse"><a name="11">11</a>С кожа и плът си ме облякъл и с кости и жили си ме оплел.</span> <span class="verse"><a name="12">12</a>Живот и милост си ми дал и Твоята закрила е опазила духа ми.</span> <span class="verse"><a name="13">13</a>Но това си криел в сърцето Си — зная, че това е било у Теб:</span> <span class="verse"><a name="14">14</a>ако съгреша, тогава Ти ме наблюдаваш и няма да ме считаш за невинен.</span> <span class="verse"><a name="15">15</a>Ако бях виновен, горко ми; и ако съм праведен, не мога да вдигна главата си. Наситен с позор — виж скръбта ми,</span> <span class="verse"><a name="16">16</a>защото расте! Ти ме гониш като лъв и отново се показваш чуден към мен.</span> <span class="verse"><a name="17">17</a>Подновяваш свидетелите Си против мен и увеличаваш гнева Си към мен; една след друга пращаш войски против мен.</span> <span class="verse"><a name="18">18</a>Защо тогава ме извади от утробата? Да бях умрял, без око да ме е видяло!</span> <span class="verse"><a name="19">19</a>Бих бил, като че не съм бил; бих бил отнесен от утробата към гроба.</span> <span class="verse"><a name="20">20</a>Дните ми не са ли малко? Престани! Остави ме малко да отдъхна,</span> <span class="verse"><a name="21">21</a>преди да ида там — и няма да се върна — в земя на мрак и сянка на смъртта;</span> <span class="verse"><a name="22">22</a>в земя на мрак като тъма, на смъртна сянка, без ред, където светлината е като тъма.</span> </p></div</div></div></body></html>