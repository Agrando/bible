<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 22</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/22"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 22</strong></div><p><span class="verse"><a name="1">1</a>Тогава теманецът Елифаз отговори и каза:</span> <span class="verse"><a name="2">2</a>Може ли човек да бъде полезен на Бога? Ако е разумен, може да бъде полезен на себе си.</span> <span class="verse"><a name="3">3</a>Наслада ли е за Всемогъщия, ако ти си праведен, или полза, ако правиш непорочни пътищата си?</span> <span class="verse"><a name="4">4</a>Заради страха ти от Него ли те изобличава Той и влиза в съд с теб?</span> <span class="verse"><a name="5">5</a>Не е ли злото ти голямо и беззаконията ти — без край?</span> <span class="verse"><a name="6">6</a>Защото си взел залог от брат си без причина и лишил си голите от облеклото им.</span> <span class="verse"><a name="7">7</a>Не си напоил с вода жадния и си отказал хляб на гладния.</span> <span class="verse"><a name="8">8</a>И силният, той притежаваше земята и почитаният обитаваше във нея.</span> <span class="verse"><a name="9">9</a>Вдовици си отпратил празни, силата на сирачетата е била сломена.</span> <span class="verse"><a name="10">10</a>Затова отвсякъде те обикалят примки и внезапен страх те ужасява,</span> <span class="verse"><a name="11">11</a>или тъмнина — не виждаш — и изобилие от вода те покрива.</span> <span class="verse"><a name="12">12</a>Бог не е ли във небесни висини? Виж най-високите звезди — колко са извисени!</span> <span class="verse"><a name="13">13</a>А ти говориш: Как ще знае Бог? Може ли да съди Той през мрака?</span> <span class="verse"><a name="14">14</a>Облаците Го покриват и не вижда, и ходи по свода небесен.</span> <span class="verse"><a name="15">15</a>Ще се държиш ли за древния път, по който са тъпкали грешните,</span> <span class="verse"><a name="16">16</a>които се отсякоха без време, и чиито основи пороят помете?</span> <span class="verse"><a name="17">17</a>Те казаха на Бога: Махни се от нас! И какво ще им направи Всемогъщият?</span> <span class="verse"><a name="18">18</a>А Той беше напълнил домовете им с блага. Но далеч да е от мен съветът на безбожните!</span> <span class="verse"><a name="19">19</a>Праведните гледат и се радват; невинният им се присмива, казва:</span> <span class="verse"><a name="20">20</a>Ето как изтребиха се враговете ни, и остатъка им огън ще погълне!</span> <span class="verse"><a name="21">21</a>Сега, сприятели се с Него, в мир бъди — така добро ще дойде върху теб.</span> <span class="verse"><a name="22">22</a>Наставлението от устата Му ти приеми и думите Му присърце вземи.</span> <span class="verse"><a name="23">23</a>Ако се върнеш към Всесилния, отново ще се утвърдиш. Махни далеч от шатрата си беззаконието;</span> <span class="verse"><a name="24">24</a>и златото си във пръстта сложи, и офирското злато — под речните камъни.</span> <span class="verse"><a name="25">25</a>Тогава Всемогъщият за теб ще бъде злато и изобилие сребро,</span> <span class="verse"><a name="26">26</a>защото тогава ще се наслаждаваш във Всесилния, лицето си към Бога ще издигаш.</span> <span class="verse"><a name="27">27</a>Ще Му се помолиш и Той ще те послуша, и ти ще изпълниш обещанията си.</span> <span class="verse"><a name="28">28</a>Каквото решение вземеш, ще стане и светлина ще сияе над пътищата ти.</span> <span class="verse"><a name="29">29</a>Когато някой падне, ти ще кажеш: Има въздигане! И Той ще спаси онзи, който е с наведени очи.</span> <span class="verse"><a name="30">30</a>Ще спаси дори и онзи, който не е невинен; с чистотата на твоите ръце ще се спаси.</span> </p></div</div></div></body></html>