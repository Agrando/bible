<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 16</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/16"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 16</strong></div><p><span class="verse"><a name="1">1</a>Тогава Йов отговори и каза:</span> <span class="verse"><a name="2">2</a>Много такива съм слушал; окаяни утешители сте всички вие!</span> <span class="verse"><a name="3">3</a>Имат ли край вятърничавите думи? Или какво те подбужда да отговаряш?</span> <span class="verse"><a name="4">4</a>Аз също можех да говоря като вас, да бе душата ви на мястото на моята душа. Можех думи против вас да трупам и глава да клатя срещу вас.</span> <span class="verse"><a name="5">5</a>Аз бих ви укрепил с устата си и утехата на устните ми би донесла облекчение.</span> <span class="verse"><a name="6">6</a>Ако говоря, болката ми не олеква, ако мълча, какво ме облекчава?</span> <span class="verse"><a name="7">7</a>Но Той сега ме изтощи. Ти цялото ми домочадие опустоши.</span> <span class="verse"><a name="8">8</a>Сграбчил си ме и това е за свидетелство; мършавостта ми се изправя против мен и свидетелства в лицето ми.</span> <span class="verse"><a name="9">9</a>Гневът Му ме разкъсва и преследва, със зъби скърца против мен, като противник остри против мен очите си.</span> <span class="verse"><a name="10">10</a>Отварят против мен устата си, по бузата ме удрят със презрение и против мен събират се.</span> <span class="verse"><a name="11">11</a>Бог ме предава на неправедния, в ръцете на безбожните ме хвърля.</span> <span class="verse"><a name="12">12</a>Бях в покой — Той ме разтърси, за врата ме хвана и разби ме, за Свой прицел ме постави.</span> <span class="verse"><a name="13">13</a>Стрелците Му ме обикалят — пронизва без пощада бъбреците ми, излива жлъчката ми на земята.</span> <span class="verse"><a name="14">14</a>Разцепва ме със пролом върху пролом, връх мен се спуска като великан.</span> <span class="verse"><a name="15">15</a>Върху кожата си вретище уших и рога си в пръстта окалях.</span> <span class="verse"><a name="16">16</a>Лицето ми от плач подпухна и смъртна сянка е върху клепачите ми,</span> <span class="verse"><a name="17">17</a>макар в ръцете ми насилие да няма и да е чиста моята молитва.</span> <span class="verse"><a name="18">18</a>О, земьо, не покривай ти кръвта ми и нека няма място за вика ми!</span> <span class="verse"><a name="19">19</a>Ето, и сега свидетелят ми е в небето и този, що свидетелства за мен — във висините.</span> <span class="verse"><a name="20">20</a>Приятелите ми ми се присмиват. Окото ми рони сълзи към Бога,</span> <span class="verse"><a name="21">21</a>за да защити правото на човек пред Бога и на човешки син — пред ближния му.</span> <span class="verse"><a name="22">22</a>Защото преброените години отминават и аз ще отида на път, от който няма да се върна.</span> </p></div</div></div></body></html>