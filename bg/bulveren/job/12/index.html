<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 12</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/12"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 12</strong></div><p><span class="verse"><a name="1">1</a>Тогава Йов отговори и каза:</span> <span class="verse"><a name="2">2</a>Наистина, само вие сте хора и с вас ще умре мъдростта!</span> <span class="verse"><a name="3">3</a>Но и аз имам разум, както и вие, не съм по-долен от вас. И такива работи кой не ги знае?</span> <span class="verse"><a name="4">4</a>Станах за посмешище на ближния си, човекът, който призоваваше Бога, и Той му отговаряше, праведният, непорочният е за посмешище.</span> <span class="verse"><a name="5">5</a>Бедствието е презряно в мислите на онзи, който е в безопасност; то е готово за онези, чийто крак се подхлъзва.</span> <span class="verse"><a name="6">6</a>Шатрите на разбойниците благоденстват и тези, които предизвикват Бога, са в безопасност, в ръцете на които Бог дава изобилие.</span> <span class="verse"><a name="7">7</a>Но попитай сега животните и те ще те научат; и небесните птици и те ще ти кажат;</span> <span class="verse"><a name="8">8</a>или говори на земята и тя ще те научи; и морските риби и те ще ти разкажат.</span> <span class="verse"><a name="9">9</a>Кой от всички тях не разбира, че ръката на ГОСПОДА е сторила това,</span> <span class="verse"><a name="10">10</a>в чиято ръка е душата на всичко живо и дишането на всяка човешка плът?</span> <span class="verse"><a name="11">11</a>Ухото не изпитва ли думите, както небцето вкусва храната си?</span> <span class="verse"><a name="12">12</a>Мъдростта е у старците и разумът е в дългия живот.</span> <span class="verse"><a name="13">13</a>У Него са мъдрост и сила, Той има съвет и разум.</span> <span class="verse"><a name="14">14</a>Ето, Той събаря и не се съгражда вече; затваря над човека и не се отваря.</span> <span class="verse"><a name="15">15</a>Ето, Той задържа водите и те пресъхват; изпраща ги и те разоряват земята.</span> <span class="verse"><a name="16">16</a>В Него са сила и мъдрост, измаменият и измамникът са Негови.</span> <span class="verse"><a name="17">17</a>Откарва съветници ограбени и прави съдии на глупци.</span> <span class="verse"><a name="18">18</a>Разхлабва връзките на царете и опасва с пояс слабините им.</span> <span class="verse"><a name="19">19</a>Откарва свещеници ограбени, поваля силни.</span> <span class="verse"><a name="20">20</a>Той взема думата на ползващите се с доверие, преценката на старите отнема.</span> <span class="verse"><a name="21">21</a>Излива презрение върху благородните и пояса на силните разхлабва.</span> <span class="verse"><a name="22">22</a>Открива дълбоките неща от тъмнината и изважда на светлина смъртната сянка.</span> <span class="verse"><a name="23">23</a>Възвеличава народите и ги погубва, разширява народите и ги отвежда.</span> <span class="verse"><a name="24">24</a>Отнема разума на началниците на земните народи и ги прави да се скитат в пустош без път.</span> <span class="verse"><a name="25">25</a>Те се лутат в мрака без светлина и Той ги прави да залитат като пияни хора.</span> </p></div</div></div></body></html>