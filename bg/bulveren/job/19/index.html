<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 19</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/19"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 19</strong></div><p><span class="verse"><a name="1">1</a>Тогава Йов отговори и каза:</span> <span class="verse"><a name="2">2</a>Докога ще измъчвате душата ми и с думи ще ме съкрушавате?</span> <span class="verse"><a name="3">3</a>Вече десет пъти стана да ме укорявате, не се срамувате да ме обиждате.</span> <span class="verse"><a name="4">4</a>И ако наистина съм съгрешил, грешката ми с мен остава.</span> <span class="verse"><a name="5">5</a>Ако наистина ще се големеете против мен и ще хвърляте против мен позора ми,</span> <span class="verse"><a name="6">6</a>знайте тогава, че Бог е изкривил правото ми и с мрежата Си ме е заобиколил.</span> <span class="verse"><a name="7">7</a>Ето, аз викам: Неправда! — но няма кой да ме чуе; крещя за помощ, но няма правосъдие.</span> <span class="verse"><a name="8">8</a>Той е преградил пътя ми, така че не мога да мина, и е сложил тъмнина в пътеките ми.</span> <span class="verse"><a name="9">9</a>Съблякъл ме е от славата ми и е отнел венеца от главата ми.</span> <span class="verse"><a name="10">10</a>Отвсякъде ме съкрушава и аз преминавам; и е изкоренил надеждата ми като дърво.</span> <span class="verse"><a name="11">11</a>Разпалил е и яростта Си против мен, счита ме като един от враговете Си.</span> <span class="verse"><a name="12">12</a>Полковете Му настъпват заедно и построяват пътя си срещу мен, разполагат се на стан около шатрата ми.</span> <span class="verse"><a name="13">13</a>Отдалечил е от мен братята ми и познатите ми напълно се отчуждиха от мен.</span> <span class="verse"><a name="14">14</a>Роднините ми ме оставиха и близките ми ме забравиха.</span> <span class="verse"><a name="15">15</a>Домашните ми и слугините ми ме считат за чужд, в очите им съм чужденец.</span> <span class="verse"><a name="16">16</a>Викам слугата си, но той не отговаря, моля го с устата си.</span> <span class="verse"><a name="17">17</a>Дъхът ми е противен на жена ми и молбите ми — на децата на майчината ми утроба.</span> <span class="verse"><a name="18">18</a>Дори и малките деца ме презират, ставам и те говорят против мен.</span> <span class="verse"><a name="19">19</a>Всичките ми близки се отвращават от мен и онези, които обичам, се обърнаха против мен.</span> <span class="verse"><a name="20">20</a>Костите ми залепват за кожата ми и плътта ми, отървах се само с кожата на зъбите си.</span> <span class="verse"><a name="21">21</a>Съжалете ме, съжалете ме, вие, приятели мои, защото Божията ръка до мен се допря!</span> <span class="verse"><a name="22">22</a>Защо ме преследвате като Бог и не се насищате с плътта ми?</span> <span class="verse"><a name="23">23</a>О, да се напишеха думите ми! Да се запишеха в книга!</span> <span class="verse"><a name="24">24</a>Да бяха издълбани на скала навеки с желязна писалка и олово!</span> <span class="verse"><a name="25">25</a>Защото зная, че е жив Изкупителят ми, и че в последното време ще застане на земята.</span> <span class="verse"><a name="26">26</a>И след като изтлее кожата ми, пак от плътта си ще видя Бога,</span> <span class="verse"><a name="27">27</a>когото сам аз ще видя и моите очите ще гледат, но не като чужденец. Вътрешностите ми вътре в мен топят се.</span> <span class="verse"><a name="28">28</a>Като казвате: Как ще го гоним? — и че коренът на това се намира в мен —</span> <span class="verse"><a name="29">29</a>тогава бойте се от меча, защото гневът носи наказанието на меча, за да познаете, че има съд.</span> </p></div</div></div></body></html>