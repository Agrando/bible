<!DOCTYPE html><html><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Chapter 35</title><meta name="description" content=""><link rel="stylesheet" href="../../../../css/main.css"><link rel="canonical" href="https://code.lookitscook.com/bible/bg/bulveren/job/35"><link rel="icon" type="image/png" href="../../../../img/favicon.png"></head><body class="chapter"><div class="container"><div class="row"><div id="content" class="column"><div id="breadcrumb"><a href="/language">Language</a> &gt; <a href="/bg">Bulgarian</a> &gt; <a href="/bg/bulveren">Veren's Contemporary Bible</a> &gt; <a href="/bg/bulveren/job">Job</a> &gt <strong>Chapter 35</strong></div><p><span class="verse"><a name="1">1</a>Тогава Елиу продължи и каза:</span> <span class="verse"><a name="2">2</a>Смяташ ли това за право? Ти казваш: Моята правда е по-голяма от Божията.</span> <span class="verse"><a name="3">3</a>Защото ти питаш какво ще те ползва: Какво ще спечеля, че не съм съгрешил?</span> <span class="verse"><a name="4">4</a>Аз ще ти отговоря, и на приятелите ти с теб:</span> <span class="verse"><a name="5">5</a>Погледни към небето и виж, гледай облаците — колко по-високи са от теб!</span> <span class="verse"><a name="6">6</a>Ако съгрешаваш, какво вършиш против Него? Ако престъпленията ти се умножават, какво на Него правиш?</span> <span class="verse"><a name="7">7</a>Ако си праведен, какво Му даваш? Или какво получава Той от твоята ръка?</span> <span class="verse"><a name="8">8</a>Безбожието ти засяга само човек като теб и правдата ти — само човешки син.</span> <span class="verse"><a name="9">9</a>Поради множеството угнетения викат страдащите, викат за помощ поради ръката на могъщите.</span> <span class="verse"><a name="10">10</a>Но никой не казва: Къде е Бог, моят Създател, който дава песни в нощта,</span> <span class="verse"><a name="11">11</a>който ни учи повече от зверовете земни и ни прави по-мъдри от птиците небесни?</span> <span class="verse"><a name="12">12</a>Там те викат, но Той не отговаря заради гордостта на злите.</span> <span class="verse"><a name="13">13</a>Наистина Бог няма да послуша празнословие и Всемогъщият няма да го зачете.</span> <span class="verse"><a name="14">14</a>Въпреки че казваш, че не можеш да Го видиш, пак правосъдието е пред Него, и на Него се уповавай.</span> <span class="verse"><a name="15">15</a>И сега, понеже не е наказал в гнева Си, не знае ли Той за надменността?</span> <span class="verse"><a name="16">16</a>Затова Йов отваря устата си напразно и трупа думи без знание.</span> </p></div</div></div></body></html>